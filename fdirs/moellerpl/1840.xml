<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1840" author="moellerpl" status="complete" type="poetry">
<workhead>
   <title>Lyriske Digte</title>
   <year>1840</year>
   <notes>
      <note>Kilde er P. L. Møller: <i>Lyriske Digte</i>, H. C. Kleins Forlag, Kbh., 1840.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse. En del ö'er har sneget sig ind i stedet for ø'er; disse er alle konsekvensrettet til ø i nærværende udgave.</note>
      <note>Noter med en foranstillet asterisk er P. L. Møllers egne.</note>
   </notes>
   <pictures>
       <picture type="titlepage" src="1840-p1.jpg">Titelbladet lyder ,,Lyriske Digte, // udgivne / af / P. L. Møller. // Parvum parva decent. // Kjöbenhavn. / Paa Boghandler H. C. Kleins Forlag. / Trykt hos Bianco Luno. / 1840.''. Mottoet ,,Parvum parva decent'' stammer fra Horats og kan oversættes til ,,småt sømmer sig småfolk.''</picture>
   </pictures>
</workhead>
<workbody>

<prose id="moellerpl2017122801">
<head>
    <title>Fortale</title>
    <firstline></firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. iii-vi.</note>
    </notes>
    <quality>korrektur1,korrektur2,kilde,side</quality>
</head>
<body>
    Næsten i hvert andet Skrift af æstetisk Natur, der udkommer, støder man først paa en lille Fortale, der i Almindelighed gjør opmærksom paa, at Fortaler i Grunden ere overflødige, da dog ingen læser dem og Bøgen maa tale for sig selv. Dersom jeg delte denne Mening, vilde jeg rimeligvis slet ingen Fortale have skrevet; men jeg betænkte mig saameget mindre derpaa, som en saadan her paa ingen Maade kan sammenlignes med ,,en Indskrift paa Rammen af et Maleri eller paa Foden af en Billedstøtte,'' men maaske tværtimod tjene til at give en adsplittet Masse Sammenhold. Jeg skyldte desuden mine ældre Subskribenter et Ord, fordi Titlen ikke længerer den samme, som paa den første Plan. Den kunde, som mig syntes, ikke benyttes uden Kommentar, og da Samlingen senere har faaet et meget forandret Udseende, har jeg tilladt mig ogsaa at forandre den ubekvemme Titel.
    Der hører for Tiden hos os næsten et litterært Mod til at udgive lyriske Digte. Det er en ofte gjentaget Sætning, at vort Publikum ikke paaskjønner denne Slags Poesi, der dog ifølge sin Natur er den populæreste. Dersom nu denne Kulde blot havde sin Grund i tilfældig Modesmag, vilde den vel være mindre undskyldelig, men tillige kun af kort Varighed. Men det forekommer mig unægtelig, at den optræder med en dybere begrundet, saavel historisk, som ideel Berettigelse. Med Hensyn til det første, da har i vor æstetiske Literatur det lyriske allerede været saa overvejende, der er heri præsteret saa meget og saa fortræffeligt, at her ikke længer kan være nogen stærk Trang tilstede. Det danske Folk har i dette Aarhundrede saa lidet vandret paa Roser, Livet har bragt den enkelte saa mangen Illusjon, at man næppe kan fortænke Mængden i, at den ogsaa i Kunstens Verden giver de mere materielle Nydelser Fortrinet. Men fra en anden Side er det vel muligt, at den Poesiens Aand der lever i Folket, virkelig har tilbagelagt sit lyriske Stadium, og nu, efter Ideen, begynder at slaa over i det episke. I Tyskland er Forholdet anderledes; der spiller Lyriken for Øjeblikket Hovedrollen. Men uden Tvivl har ogsaa Litteraturen der fuldendt sit første Livskursus; af den tilvundne Udvikling hæver sig et nyt Liv, en ny Folkeaand fra 1813, en ny Litteratur fra 1830. Vistnok er den lyriske Muse hos os tilsidesat, ja næsten henvist fra Bogverdenen til Adresseaviser, Bedømmelsen indskrænker sig til Sprogform og ydre Teknik, og dog vil der aldrig ganske fattes gjærende Kræfter, som, ifølge den individuelle Aands nødvendige Udvikling, afpræge sig i disse flygtige Toner, om end adskillige af vore Digtere, maaske ledede af en dunkel Tidsfølelse, have nedlagt Ungdomshjertets Lyrik i en Folie af episke eller dramatiske Former.
    Mange ville maaske finde, og vist ikke uden nogen Grund, at i nærværende Samling adskilligt er optaget, som uden Skade kunde have været udeladt. Uden selv at være paa det rene med de enkelte Stykkers Værd eller Uværd, troer jeg dog, at de alle, om end ikke hvert for sig, karakterisere Standpunkter i Bevidsthedens og Anskuelsernes psykologiske Udvikling, som man i alt Fald maa indrømme relativ Gyldighed; og jeg tilstaar, at dette ofte har været det bestemmende Hensyn. Hermed er da og svart paa Beskyldningen for Modsigelser, hvilke for den, der seer for nær til, paa forskjellige Steder kunne vise sig. Vestlandenes moderne Lyrik begynder med Følelsespoesi. Men af Følelser og vexlende Stemninger er man ej berettiget til at fordre logisk Enhed og Konsekvens som i et Digt, der udgjør en individuel, organisk Helhed; thi, som det hedder i Rosenkranz's Psykologi, en Bog, der begynder ogsaa hos <i>os</i> at erholde Celebritet: jede Empfindung ist ein Vorübergehendes. Sie ist ein Anderswerden, das sich verläuft, o. s. v.
    De satiriske Digte ville ikke af alle ansees for satiriske. Mange, som fornemmelig kjende Satiren fra det forrige Aarhundrede, ere vante til at tænke sig den uadskillelig forbunden med det vittige og lunefulde, og saadan forekommer den ikke engang altid for Horats. Som en af den dannede Menneskeaands nødvendige Udtryksmaader laaner den Karakter af de forskjellige Tiders meer eller mindre stærke Følelser, og kan saaledes baade være elegisk klagende, ironisk bitter og vittig skjemtende. Vor Tid har et alvorligt Ansigt, ogsaa naar den satiriserer. Exempler herpaa er Barbier, Heine og Byron; selv naar de to sidste berøre en komisk Streng, dirrer den dog i en saa bidende Luft, at man maa være haardhjertet for at kunne lee. — Andre ville maaske misbillige, at det satiriske henføres under den fælles Hovedtitel; men det maa efter det System, der i Tanken foresvæver mig, netop stilles i Kategorien af det lyriske, som udspringende af en, snart mere vedvarende, snart momentan, subjektiv Stemning, der driver den reflekterende Aand til netop paa denne Maade at udtale dens Anskuelse af Livet og del moralske Ideal. Thi Satiren har aabenbar, foruden Kunstens almindelige, ogsaa det praktiske Formaal, at bekæmpe moralske Onder, og saaledes kunde Holberg med Grund ansee sig for Moralist. Men i det den udfolder sig af den vibrerende Følelsedæmring, der er Grundlaget for al Digtning, antager den med lyrisk Ensidighed Poesiens individualiserende Præg, og adskiller sig fra den prosaiske Morals udtømmende Almindelighed.
    De Læsere, som bemærke den Tanke, der ligger til Grund for Hovedinddelingen, ville see, at Samlingen ikke hermed er afsluttet. Man har symboliseret de æstetiske Hovedkategorier dels med Aarstiderne, dels med Døgnskifterne. Den sidste Paralel er her benyttet; og dersom den indeholder mere Sandhed, end et Billede, vil det vel og kunne forsvares, at jeg har ladet de to betydningsfuldeste Overgange være repræsenterede. Til næste Foraar haaber jeg, da Manuskriptet næsten er færdigt til Trykken, i et Hæfte paa 8—10 Ark, at kunne udgive de to sidste Afsnit, Aften og Nat, og dermed tillige levere Subskribentlisten. De, som ikke inden Maj fratræde Subskriptionen, antages ogsaa at ville modtage dette Hæfte. Heri vil det hele — skjønt ogsaa nærværende Bind, der alt er 4 Ark over det lovede, kan betragtes som en særskilt Samling — erholde sin egentlige Runding og en og anden Disharmoni maaske findes opløst. En fuldstændig Dom vil saaledes ikke vel kunne fældes, før det hele er udkommet, uden at jeg dog herved i mindste Maade tænker paa at unddrage mig den Kritik, der betinger alt litterært Liv, og som kun sygelige Sjæle frygte.
    Retskrivningen skal jeg her ikke omtale. For hvad der ikke er en Følge af den hurtige Trykning og en mindre nøjagtig Korrekturlæsning, skal jeg, om det fordres, være villig til at gjøre Rede. Ved at nærme mig næsten ganske til det almindelige, har jeg ønsket at knytte Opmærksomheden til Indholdet og ikke til Bogstaven, medens jeg dog endnu ikke opgiver Haabet paa en Tid, hvor man ikke vil finde det Umagen værdt at forarges over slige Smaating, men tillade enhver deri at følge hans Overbevisning.

    December 1839.

        P. L. Møller.
</body>
</prose>

<section>
<head>
    <title>Dæmring</title>
</head>
<content>

<poem id="moellerpl2017122802">
<head>
    <title>Indførelse</title>
    <firstline>Ej som den vise Skjald, der snildt belærer</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 3-4.</note>
    </notes>
    <quality>korrektur1,korrektur2,kilde,side</quality>
</head>
<body>
Ej som den vise Skjald, der snildt belærer,
Mens Folket lytter henrykt til hans Røst,
Som selv, naar Jorden længst hans Been fortærer,
Os Glæde skjenker og i Sorgen Trøst; —
Ej saadan var den Aand, hvis Foraarshøst
Jeg her med Vennens Vemodssuk frembærer;
Om Hjertet sang han kun, men af sit Hjerte —
Hint lille Huus for tusind Fryd og Smerte.

Han vented ej, han aldrig torde haabe.
At stige højt paa Danmarks Digterfjæld;
Men læskedes han stundum af en Draabe,
Som sprudlede fra Hippokrenes Væld,
Da syntes ham en venlig Røst at raabe:
,,Udtal, hvad Draaben virked paa din Sjæl!''
Da kvidred han som Markens Spurv paa Tidslen,
Ej som de store Floders evige Rislen.

,,Er Brystet svagt, ej da med Vold du stige
,,Opad et højt, et stejlt og slibrigt Bjerg!
,,Men ydmygt Stien for de Kæmper vige,
,,Mod hvem du er af Røst og Aand en Dværg.
,,Har du ej Kraft og sandt Geni tillige,
,,Da til Apollons Fane aldrig sværg! —
,,Da stjæle sjeldent, naar sig Ild mon ytre,
,,Du højst et Kys fra Zevs's hulde Døtre!''

Saa tænkte han; — jeg derfor kun kan bringe
En ringe Krands Fioler fra hans Vaar,
Med stille Blyheds Duft; — til Svanevinge
Forvandled Døden først hans lyse Haar.
Han derfor ej i Ætren steg, men naar
Det højest kom, jeg saa ham ensom springe
Blandt Lundens Grene ved Parnassets Fødder,
Som Egernet, og plukke sine Nødder.

Men Kærnerne sig saaed i hans Hjerte,
Der spired de til Planter frem engang,
Og dufted Blomsten, glemte han sin Smerte,
Alt glemte han, — mens en tungsindig Sang
Lød i de Toner, som han tidlig lærte,
Da ubevidst han hørte Lyrens Klang; —
Glad, naar han nynned dem for Fader, Moder,
Sin Ven, sin Søster og sin lille Broder.

Et Liv af Uro, Kamp og barnlig Glæde,
Én Sjæl, som græd med Sorg og lo med glæde,
Har aandet ud med Tvivl og Kræfter spæde
Sin Stræben og sit Savn i disse Blade.
En stille Sygdom var hos ham tilstede
Som skulde først ham i det Liv forlade,
Hvorfra til Fangen Frihedsbuddet sendes,
Hvor Haabet svinder og hvor Tvivlen endes.
</body>
</poem>

<poem id="moellerpl2017122803">
<head>
    <title>Tilegnelse</title>
    <firstline>Som en Plads, hvor stille Grave</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 5-6.</note>
    </notes>
    <quality>korrektur1,korrektur2,kilde,side</quality>
</head>
<body>
Som en Plads, hvor stille Grave,
Minder om de tavse døde,
Fostre vilde Planters Grøde
Mellem Kors og Gitterstave,
Hvor til Tak for Livets Gave,
Fromme Døtre Roser strø'de,
Fældte Taarer bitre, søde,
For de hedengangne brave:
Saadan, Læser, er den Gave,
Her dit Øje monne møde;
Faa var Blomsterne, som skøde
Frem blandt Græsset i min Have.
Svag er kun Duften og Farvernes Skjær;
Gartneren dog har sin Urtegaard kjær;
Derfor lod jeg, før jeg døde,
Under den mit Liv begrave.
Vil du vide, hvad der binder
End min Hu til Havens Bede
Vend da Sindet til de spæde
Blomsterbægre, der du finder! —
Ikke blot de dunkle Minder
Om et Jordlivs Sorg og Glæde,
Som igjen for Sjælen træde: —
<i>Blodets Baand</i> mig til dem binder!
Farven er af <i>mine</i> Kinder
Duften af min Ungdoms hede
Higen; — under Stænglens Klæde
<i>Mine</i> Aarers Bølge rinder.
Lavrbærgrenen vel skygger ej her,
Venlig kun hilser min Aand enhver,
Som med kjærlig Hu vil frede
Om min Grav, før den forsvinder.
</body>
</poem>

<section level="3">
<head>
    <title>Elegiske Stemninger</title>
</head>
<content>

<poem id="moellerpl2017122804">
<head>
    <title>I</title>
    <toctitle><num>I</num>Fader, dig vies min Sang! og til dig over lysende Stjerner</toctitle>
    <indextitle>Fader, dig vies min Sang! og til dig over lysende Stjerner</indextitle>
    <linktitle>Fader, dig vies min Sang! og til dig over lysende Stjerner</linktitle>
    <firstline>Fader, dig vies min Sang! og til dig over lysende Stjerner</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 7-13.</note>
    </notes>
    <quality>korrektur1,korrektur2,kilde,side</quality>
</head>
<body>
Fader, dig vies min Sang! og til dig over lysende Stjerner
  Hæve dens Toner sig af Følelsens dæmrende Skjær.
Kan min Stemme dig naa, hvor du om Tilværelsen værner?
  Barnet dig ikke forstod; Ynglingen fatter dit Værd.
Dog end aldrig du saa, hvad tavs jeg gjemte i Hjertet,
  Naar det bæved af Sorg, naar det var muntert og let.
Ofte svulmed det højt, og hvor ofte har det mig smertet,
  At jeg, saa bly som jeg var, frygted at aabne dig det.
Længe jeg Verden kun saa som en Vugge og kjærlige Arme,
  Tiden dog ogsaa for mig aabned en højere Sans.
O, da synes mig, strax jeg beundred og elsked med Varme
  Storheden, Skjønheden i Livets den brogede Dands.
Intet mig frydede dog, som de gamle, ærværdige Sange,
  Skjaldene fordum kvad, ridsed i Runerne ned.
Ak, da bankede Hjertet saa underlig glad og saa bange, —
  Fuldt af Vellyst og Frygt — aned den himmelske Fred.
Intet jeg ønsked saa højt, som selv jeg engang kunde svinge
  Mig med Harpen i Haand hen over Liv, over Død.
Barnet alt Guderne bad om Tonernes løftende Vinge,
  Aned, at Smerter og Tvivl mildnes i Musernes Skjød.
Medens min Aand var spæd, jeg drømte saa tidt og saa gjerne
  Mig som en drabelig Helt, med et udødeligt Navn.
Blidere stemtes min Hu, naar den dvæled ved Aftenens Stjerne,
  Som i sin hvælvede Sal toges af Skyen i Favn.
Blomster jeg elskede højt og plejed dem ømt i min Have;
  Duften om Vaaren jeg nød; Farverne jeg paa Papir
Fæsted om Vintren; men naar saa jeg vandred ved Fædrenes Grave,
  Læste om lærdes Bedrift, Fortidens Hæder og Sir:
Fred og de boglige Kunster i Straaler stod for mit Øje,
  Vinked og kaldte ad mig stærkt med den venlige Røst. —
Kjærlig og blidt en Gudinde sig mod mig syntes at bøje
  Hen med en duftende Krands, love den herligste Høst.
Barndommen svandt med sin Drøm, en Drøm, jeg gjerne gad møde,
  Engang endnu, dog hver Alder jo drømmer kun sig. —
Ynglingens Drømme snart bitre var, snart usigelig søde, —
  Sødest, naar atter hint Syn smilende vinkede mig.
Armen jeg aabned engang, at gribe det dejlige Billed,
  Men da forsvandt det. Der stod for mig en aldrende Mand;
,,Livet er Alvor''! saa løde hans Ord, og nærmere stilled
  Gubben sig med et Blik, stivnet af frossen Forstand.
Uvilkaarlig jeg gøs, og en Isnen betog mine Lemmer,
  Som naar en rejsendes Hund viser ham Tigerens Spor. —
,,Livet er Alvor!'' saa lød det igjen som om tusinde Stemmer
  Fra en usynlig Hal, sang med et Orgel i Kor. —
,,Lev det med Alvor og Kraft, da vil en bedre Gudinde,
  End den, som nys svandt bort, snart ved din Side du see!
Kæmp som en Mand til et Maal, og hun vil som trofast Veninde,
  Styrke dit Mod og med dig udgyde Taarer og lee.'' —
Og han forsvandt, men som naglet jeg stod og undrende stirred,
  Ligesaa klog jeg omtrent var, som i Barndommens Aar.
Maalet jeg øjned dog ej, og Tanken meer sig forvirred,
  Alt som jeg søgte den Sti, som dog til Døden kun gaar.
Guddom! hvorfor maa klart ej ytres i Menneskeaanden,
  Hvortil den her blev født? — snart af et Tilfældes Vink,
Snart af Forældres Ønske som blind den ledes ved Haanden;
  Sjelden dens egen Ild lyser med Fixstjerneblink. —
Ikke til noget sædvanligt og lavt, — det følte jeg længe,
  Skabtes min Aand, men sit Kald ej den endnu kan forstaa. —
Alt som Barn jeg fjærned mig tit fra de legende Drenge,
  Og som ældre jeg nu leger saa gjerne med smaa.—
Barnealderen er jeg dog over, men ofte mig tykkes,
  At jeg endnu er et Barn, fri for at sørge for alt;
— Snart dog mindes jeg om, — Gud veed om det nogentid lykkes —
  At her i Verden jeg til kraftig at virke blev kaldt.
Stedse dog, naar jeg mod Fremtiden saa, sig viste de tvende
  Syner igjen for min Aand — Fortidens varslende Drøm.
Stedse smilede hin, — o Smil! som Flammer maa tænde
  Selv i det koldeste Bryst; og hendes Røst var saa øm. —
Men den mørke da strax min brændende Glød monne køle
  Med sit alvorlige Blik; gjorde mig skamfuld og bly,
Og naar jeg hørte hans Ord, jeg altid syntes at føle
  Ret som et Slør for mit Syn svandt som fra Stjernen en Sky.
Snart dog fandt jeg min Sjæl igjen i dens Drøm om Gudinden,
  Lytte forfængelig til hendes forføriske Sprog;
Skuende længselfuld did, hvor hun viste med Krandsen mod Tinden
  Af sin Herligheds Slot; — frygtsom jeg vaklede dog.
Og hvo var da hint Væsen — Fantom af en sygelig Hjerne?
  Eller var det en lys Muse fra Helikons Fjæld? —
Skulde jeg slippe det glimrende Haab, som jeg plejed saa gjerne?
  Skulde jeg blot som en Træl vandre ved Kundskabens Væld?
Nej, det aldrig skal skee, om ogsaa hin iskolde gamle
  Tidtnok minder mig om Livets begrændsede Kaar. —
Fattig, men fri jeg vil til min Død dog Erkjendelse samle,
  Glad naar tolke jeg kan, hvad for mit Indre der staar. —
Siges der ikke, man maa, hvis Lykke paa Jorden skal findes,
  Ofre sin Guldalder til Mammon, den mægtige Aand? —
Alt vil jeg lære, til alt har jeg Lyst, og til eet skal jeg bindes,
  Medens jeg afskyer ethvert Friheden trykkende Baand.
Ikke dog trøsted jeg mig til at vove, hvad oftest tilskyndte
  Mig som en indvortes Drift; tidt jo man skuffer sig selv. —
Stedse den varslende Røst jo sit Mishag grusom forkyndte,
  Naar jeg vugged min Aand salig paa Drømmenes Elv.
Hvo var hin Gubbe, min Fader? — vist en, som meget har prøvet, —
  Følelsen hos ham var død, myrdet af lutter Forstand.
Stedse hans Tale mig lød som Visdom, hildet i Støvet,
  Kloge mig tyktes hans Raad — ej dog jeg følge dem kan.
Saaledes staar jeg endnu, og mod Fremtiden undrende stirrer,
  Ligesaa klog jeg omtrent er, som i Barndommens Aar.
Maalet jeg øjner dog ej, alt meer sig Tanken forvirrer,
  Søger en Vej, som maaske — ud over Døden ej gaar.
Saaledes staar jeg endnu, og vakler ustadig som Sivet. —
  Synker snart evig Nats Mulm om min Drømmegestalt?
Nødig vilde jeg dog rives bort, som Skyldner fra Livet —
  Dog — hvad er Pligt, hvad er Kald? Ender med Livet ej alt?
</body>
</poem>

<poem id="moellerpl2017122805">
<head>
    <title>II</title>
    <toctitle><num>II.</num>Der er et Sted, det er ej kjendt af mange</toctitle>
    <indextitle>Der er et Sted, det er ej kjendt af mange</indextitle>
    <linktitle>Der er et Sted, det er ej kjendt af mange</linktitle>
    <firstline>Der er et Sted, det er ej kjendt af mange</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 13-15.</note>
    </notes>
    <quality>korrektur1,korrektur2,kilde,side</quality>
</head>
<body>
Der er et Sted, det er ej kjendt af mange.
  Det har ej Skov, ej Dal, ej Kildevæld;
Der blandes aldrig Nattergalens Sange
  Med Bækkens Rislen, i en Sommerkveld.
Men paa en udstrakt Slette seer man Hytter,
  Hvor Brødet spises under Ansigts Sved.
En lille venlig Kirke hist beskytter
  Det Sted, hvor mangen Stakkel først fandt Fred.
Hist staar et Kors af Træ, her et af Steen
  Betegner, Gud veed hvilke trætte Been.

Paa Stien gaar en Vandrer, han faar Øje
  Tilhøjre paa en enlig Klynge Træer,
Og gjennem dem, blandt Hyld og Popler høje
  En venlig Bolig smiler til enhver. —
,,Ja der boer Præsten'' siger Byens Hyrde
  Med røde Hue ydmygt i sin Haand;
,,Gaa han kun ind, hvis efter Dagens Byrde
  Han vil sin Tunge læske og sin Aand
Husvale; — Fa'r er god, det maa han tro, —
  En Trøst for alle, her i Sognet bo.''

Et stille Par har her et halvt Aarhundred
  Delt mangen Fryd, til Sorgerne kjendt lidt.
Ej hørte de, naar blodig Torden dundred.
  Og Hjemmets Sysler savned dem ej tidt.
En Kreds af glade Børnebørn de skue.
  Og naar de flokkes om de gamle Folk,
Med Ungdoms Ild da funkler Øjets Lue, —
  En Taare perler, Glædens tavse Tolk.
Graahærdet Præst blir selv til Barn igjen,
  Og jubler: ,,Christ var og en Børneven!''

Der svandt min Barndoms morgenrøde Dage,
  Der lærte jeg Guds Frygt og Abc
Af Sjælehyrden og hans gamle Mage,
  Som aanded kun for mig, mit Vel og Ve.
Opløst i Vemod skuer jeg tilbage
  Paa Barnets trygge, sorgfri Faren om,
Da Romersproget var min værste Plage,
  Og kun med Møje blev min Ejendom:
Nu gaar Latinen let, men Hjertets Fred,
  Da jeg drog bort derfra, drog ikke med.

Der viste man mig Dydens snævre Bane,
  Der hørte jeg det første Guddomsord,
Der lærte jeg i Blomstens Duft at ane,
  I Himlens Dyb at see, hvor Gud er stor.
Og kunde jeg da nogentid forglemme
  Det Sted, hvor Aanden saa det første Lys? —
Nej, altid fjærnt og nær de kjæres Stemme
  Jeg hører klart, som om den toned nys.
Og Ynglingen vil stedse mindes ømt
  Det Sted, hvor Barnet har saa salig drømt!
</body>
</poem>

<poem id="moellerpl2017122806">
<head>
    <title>III</title>
    <toctitle><num>III.</num>Det er ofte bittert ej at have</toctitle>
    <indextitle>Det er ofte bittert ej at have</indextitle>
    <linktitle>Det er ofte bittert ej at have</linktitle>
    <firstline>Det er ofte bittert ej at have</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 15-19.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>,,And what is friendship but a name,</right></small></nonum>
<nonum><small><right>A charm that lulls to sleep?''</right></small></nonum>
<nonum><small><right><i>Goldsmith.</i></right></small></nonum>

Det er ofte bittert ej at have
  Hvad der er af ydre herligt Værd.
Gjerne vilde jeg en bedre Gave
  Bære frem til den, som jeg har kjær.
Fattig Svend du veed, end ikke Sproget
  Ejer; — kun et Sind med Kjærlighed
Til sin Ven, sin Bog, og — har han noget,
  Er det Hjertets Ærlighed.

Sølv og Guld jeg bærer ej i Belte,
  Trøstig dog jeg vandrer Vejen frem.
Tanken svæver hist, hvor Bølger vælte
  Skummet henad Kysten mod mit Hjem;
Sjelden blir den inden disse Volde;
  Er den der, da dvæler den hos dig.
Kunde jeg kun stedse dig beholde,
  Intet skulde bøje mig! —

Har du kjendt til Elskovs hede Flammer,
  Du min Ven, med Hjertet varmt og blødt?
Stærkest blusse de hos Sydens Stammer,
  Nordens Blod er mere koldt og dødt. —
Du har kjendt dem, siger mig mit Hjerte,
  Kjærlighed fandt Gjenklang i dit Bryst,
Kjærlighed, som volder tusind Smerte,
  Skjenker tusind salig Lyst.

Trefold Is har sluttet ind den Barm,
  Som, hvor Kvindeligheds Duft har Sæde, —
Uskyld, Ynde, Fromhed — ej blev varm,
  Ikke følte ren og ædel Glæde.
Sagtere, med uforandret Skin
  Brænder ærligt Venskabs stille Lue,
Trænger tyst, men dybt og' varig ind —
  Klar og kvægende at skue.

Lykkelig den Yngling, i hvis Hjerte
  Venskabs ægte Blomst har valgt et Hjem! —
Modgang, Kummer, gusten Sygdoms Smerte
  Føles halvt kun — Vennen deler dem.
Hvo, som finder slig en Blomst, han pleje
  Den i Barmen med et trofast Sind,
Da skal Glæder blomstre paa hans Veje,
  Glædens Roser paa hans Kind.

Tidlig nok fløj jeg af Kuben ud,
  Sværmed om fra Blomst til Blomst i Engen,
Suged Saft af mangt et Foraarsskud,
  Som jeg fandt paa grønne Florasengen.
Sjelden Hjertebladet smukt var dannet;
  Fløj jeg derfor over salten Hav
Til den største Kube her i Landet
  Og mig til at søge gav.

Viltert flagred jeg imellem Sværmen
  Seller ud og Seller ind jeg gik,
Tømte mangt et Bæger indtil Bærmen,
  Ned dog ingen ægte Kvægedrik.
Intet, som retskaffent kunde læske
  Tørsten hos min længselfulde Aand,
Ingen Sjæl, som tørred bort de bedske
  Taarer med en kjærlig Haand. —

Fader, Moder, Søster, Broder! høre
  Over Bølgen mine Klager I?
Ofte lyder endnu for mit Øre
  Eders Stemmers søde Melodi,
Tiden kan vel dulme Længsels Smerte,
  Dog — hos eder var jeg altid glad;
Nok for Hov'det, lidet for mit Hjerte
  Fandt jeg i den store Stad.

Ja I kjære, som jeg maatte lade
  Hist tilbage paa den fjærne Bred!
Længe syntes Skæbnen mig at hade,
  Længe sendte den mig ingen Fred;
Men <i>nu</i> er jeg glad — den lod mig finde
  I min Ensomhed en Hjertensven;
Hidtil havde jo kun eders Minde
  Bragt mig til at glemme den.

Ikke mig, nej ham det var, som Baandet
  Bandt saa fast, saa uopløselig; —
Aldrig før har nogen Yngling aandet
  For mit Vel saa varmt, saa inderlig.
Stundom hvisker det vel for mit Øre,
  — Dog det er den onde Genius —
,,Lad dig ej paa Tillids Tinde føre, —
  Frygt for Flammens stærke Blus!'' —

Vistnok har med Sorg jeg maattet lære
  Ej enhver at tro paa Verdens Strøm:
Men det er ej sandt — det kan ej være —
  Dette Venskab — det er ingen Drøm! —
Skulde dog min Lykkes Boble briste;
  Gode Gud, da lad mig til min Død
Hine Drømmebilleder ej miste —
  Drømmen var saa smuk, saa sød.
</body>
</poem>

<poem id="moellerpl2017122807">
<head>
    <title>IV</title>
    <toctitle><num>IV.</num>Du, hvem jeg elsker, du, som ej er til</toctitle>
    <indextitle>Du, hvem jeg elsker, du, som ej er til</indextitle>
    <linktitle>Du, hvem jeg elsker, du, som ej er til</linktitle>
    <firstline>Du, hvem jeg elsker, du, som ej er til</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 19-22.</note>
        <note>Mottoet er fra Goethes <xref poem="goethe2017122801,16-17"/>.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>,,Ach was will das helfen, mischt die Liebe</right></small></nonum>
<nonum><small><right>Nicht ein Tröpfchen ihres Balsams drunter?</right></small></nonum>
<nonum><small><right><i>Göthe.''</i></right></small></nonum>

Du, hvem jeg elsker, du, som ej er til, —
Du Videnskab, du Kunst, du Ven — Veninde!
Hvis rette Form min Leden ej kan finde,
Hvis Skygge kun jeg saa i Drømmens Spil; —
Hvorlænge skal jeg vanke som iblinde?
Hvorlænge tæres af uslukket Ild? —
Min Barm af Elskov svulmer, alt jeg vil,
Men den, for hvem jeg vil, jeg ej kan finde! —

Et Væsen jeg saa gjerne vilde binde
Fast til <i>min</i> Sjæl for Tid og Evighed.
Tidt prøved jeg ved trofast Kjærlighed
Og ivrig Attraa mig en Ven at vinde,
Og gjøre ham til min og mig til hans; —
Jeg fandt ham ej. — I broget, livsglad Dands,
Naar Hjertet smelted hen i Toners Hav,
Naar Kinden brændte, medens Læben tav,
Naar Armen hviled ved et skinsygt Belte,
Der vandt sig om en blomsterfrodig Barm;
Da mærked tidt jeg ikke Dandsens Larm, —
Mig syntes alt i Harmonier smelte,
Jeg tro'de gjennem Lydens Bølger velte
Ustandset frem med <i>hende</i> fast i Favn
Til aldrig smagte Saligheders Havn. —

Men naar ved Turens Ende hun sig koldt,
Med Kompliment rev ud af mine Arme;
Naar hun da tavs og stolt
Til Is forvandled pludselig min Varme,
Da stod jeg der, som vaagnet efter Rusen
Som den, der vækkes af en Drøm, hvori
Al overjordisk Glædes Trylleri
Han nød, berørt af Englevingers Susen; —
Han farer op og seer sig vildt omkring,
Han gnider Øjet, nu det atter lukker,
Nu Hovedet i Puden atter vugger;
Nu slaar han Blikket op, og med et Spring
Han farer op — og ærgrer sig og sukker,
Da klart han seer, hans Fryd var — ingen Ting.
Han føler end sig stedse kun sat hen
I den prosaisk selvforlibte Verden,
I Hverdagslivets smaalig usle Færden,
Hvor oftest ingen tænker paa sin Ven,
Endsige for paa hans, end egen Fordel, men
Først paa sig selv, sit Guld — og saa paa den
Maaske, som her i Livet
Har ham sit Hjerte, har sit alt ham givet.

---

Saa gik det mig og mangen Taare trilled
I Hjertemørkets Ensomhed, —
I Nattens Stund ad mine Kinder ned;
Men Taaren ej den dybe Smerte stilled.
Engang jeg kjendte dog et yndigt Billed
Af Støv som jeg, — der gav mig Kjærlighed,
Der skjenked mig et Dyb af himmelsk Fred,
Der lod mig føle Aandens fulde Kraft
Midt i Hengivelsens forklarte Slummer,
Der lod mig glemme Fremtids Kummer,
For Øjeblikkets søde Nektarssaft —
Den Gudervin, hun lod mig drikke
Af sine varme, himmelklare Blikke, —
Der lod mig ane Paradisets Fryd
I barnlig Uskyld — i en Kvindes Dyd, —
Der gav mit Hjerte Ro, min Villie Renhed
Og smelted hen med mig til hellig Enhed! —

Men ak, hvor blev du af min Ungdoms Glæde?
Svandt ogsaa du som Nattens korte Drøm?
O Pige, du som var saa god og øm,
Som aanded ildfuld Styrke i min spæde,
Men foraarsfriske Sjæl og frodigt Liv
Ved Kjærligheds guddommelige Bliv —
Du svandt, alt svandt — og jeg forladt maa græde
Min Smerte ud i Ord, som Taarer væde. —

Forladt jeg stod, og ingen mere kjendte
Den tavse Ungersvend med bleget Kind,
Som vanked om med stille, frygtsomt Sind
Og var en fremmed, hvor han Fjeddet vendte. -
Da greb din Almagt mig, o Poesi.
Hos dig jeg Lise fandt for al min Kvide;
Du lærte mig at det er sødt at lide,
Naar vi for Brødens Byrde veed os fri. —

Med Ildtørst drak jeg af de store Kilder,
Og ukjendt Liv flød gjennem alt mit Indre;
Med andre Blikke saa jeg Stjernen tindre,
Saa Guddomsaanden, som i Støv sig hilder.

Da glemte tidt jeg, hvad mig for bedrøved,
Ja, Sorg er ikke til i Kunstens Rige;
Dog aldrig ganske glemte jeg den Pige,
Som Skæbnens Villie mig saa tidlig røved.

Bestandig længes jeg og savner noget,
Som Venskabs Haandtryk aldrig dog erstatter,
Saalidt som Musens Graad og Musens Latter.

Bestandig føler jeg, forgjæves Sproget
Vil sige Hjertet, hvad det er at miste
Sit Væsens Helhed, og dog ej at briste.
</body>
</poem>

<poem id="moellerpl2017122808">
<head>
    <title>V</title>
    <toctitle><num>V.</num>Til en lille Pige</toctitle>
    <indextitle>Til en lille Pige</indextitle>
    <linktitle>Til en lille Pige</linktitle>
    <subtitle>(Til en lille Pige).</subtitle>
    <firstline>Ren og skjær som Mø i Uskyldsstand</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 23-24.</note>
    </notes>
    <quality>korrektur1,korrektur2,kilde,side</quality>
</head>
<body>
Ren og skjær som Mø i Uskyldsstand,
Staar en Blomst imellem Vaar og Vinter;
Har ej liflig Duft som Hyasinter,
Er kuns Barn i Floras lyse Land.
Liden Klokkes hvide Hjerteblade
Pege hen paa den forsvundne Sne;
Fra den grønne Stengel see vi glade
Vaarens friske Læber lee. —

Luk ej Øjet til for Guds Natur! —
Se den høje Styrers høje Villie,
Han som bød den lille spæde Lillie
Spire frem bag Sneens kolde Mur.
Anelse med Glæde den os bringer,
Taler lydt, skjønt den er stum og bly,
Stærkt som Lærkens Stemme, naar den svinger
Sig med Jubel i den høje Sky. —

Men den varsler kun om grønne Vaar,
Ikke selv fremkaldt ved Foraarsvarmen.
Vintren planter sig en Blomst paa Barmen,
Naar sin Undergang den nærmest staar. —
Blomsten visner — tidt end Marken hvid er,
Og vi seer, os Liljen gjækket har;
Derfor kaldtes den fra Arilds Tider
Sommergjæk og Vinternar.

Naar vi nyde Sommersolens Lyst,
Rosers Duft og Træers Skygge, glemme
Vi den underfulde, blide Stemme,
Som engang fandt Gjenklang i vort Bryst. -
Alt gaar rundt, gaar frem og gaar tilbage,
Løvet falder, Regnen vorder Sne;
Og vor Blomst i mørke Vinterdage
Vi med Længsels Blik imøde see. —

Alt som Tankens Vinger hæved sig,
Syntes det mig grant, du Blomsten ligned,
Og den Gud, som liden Blomst velsigned,
Bad jeg ogsaa at velsigne dig.
Bleg er Kinden, bleg som Liljebladet,
Der om Klokkens Kalk sig sammen slaar,
Men den unge Stængel aabner glad et
Haab om frodig, livsglad Vaar.

Se da her et Billed af dig selv,
Saadant, som det sig for mig afspejled,
Da min Tanke let med Blomsten sejled
Henad Fantasiens Trylleelv!
Mens jeg sang om Fryd i Liv og Døden,
Saa jeg Skjelmen bag en bladløs Hæk;
Se, jeg tænkte strax paa dig og brød den -
Vær da du min lille Sommergjæk!
</body>
</poem>

<poem id="moellerpl2017122809">
<head>
    <title>VI</title>
    <toctitle><num>VI.</num>Ved en Søsters Konfirmation</toctitle>
    <indextitle>Ved en Søsters Konfirmation</indextitle>
    <linktitle>Ved en Søsters Konfirmation</linktitle>
    <subtitle>(Ved en Søsters Konfirmation).</subtitle>
    <firstline>Som et Barn du bange træder</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 25-28.</note>
    </notes>
    <quality>korrektur1,korrektur2,kilde,side</quality>
</head>
<body>
Som et Barn du bange træder
Ind idag i Templets høje Hal;
Vies til et større virksomt Kald,
O, men og til andre, større Glæder.
    Som et Barn du vandrer ind
Paa de høje, tavse, hellige Steder;
Men som voxen atter ud du træder.
    Med en Taare paa din Kind! —

,,Og hvorfor mon Taaren rinder? —
Kommer du da ikke fra en Fest?
Kan du ej endnu som Herrens Gjæst
Glemme din forsvundne Barndoms Minder?''
    Andagtstaaren paa din Kind,
Klokkeklangens Toner i dit Indre,
Sendt fra ham, som al vor Nød kan lindre,
    Vied dig til <i>Livet</i> ind! —

Løftet, dine Læber give.
Som forlængst dit Hjerte stille svor,
Ej ved Ønsker, veed du, ej ved Ord,
Kun ved virksom Daad kan opfyldt blive.
    Livet aabner ikke sig
Længer for dit Øje som en Scene;
Tankerne du maa med Daad forene,
    Selv paa Scenen vise dig. —

Husk, du er ej meer den lille
Pige, som paa Bænken sad saa from,
Og saa til i Kunstens Helligdom; —
Snart du selv en Rolle med skal spille! —
    Livet er den store Scene,
Hvorpaa snart du dristig frem skal træde,
Stundom smile, stundom ogsaa græde,
    Stundom Graad med Smil forene. —

Ikke veed vel jeg og du.
Hvad der venter dig i Livets Kredse,
Men jeg veed, at du vil trofast stedse
Komme denne — denne Dag ihu.
    Og med hjertesalig Lyst,
Jeg min Barndoms kjære, tro Veninde
Trykker glad som Mø, som <i>Borgerinde</i>
    Til mit varme Broderbryst! —

---

O hvor gjerne vilde jeg
Give dig <i>et evigt</i> Minde!
        Ak men ej
Man paa Jorden sligt kan finde.
        Disse Blade
        Dog, dem maa du lade
Følge med dig paa din stille Vej!

---

Se Søster! Løvet falder, snart et Aar
          Igjen forgaar
      Med al dets Lyst og Smerte! —
Dog — mens for Øjet <i>Aarets Vinter</i> staar,
          Sig <i>Livets Vaar</i>
      Udfolder i dit Hjerte! —
Og Religjonens varme, dybe Røst
Skal byde Blomster spire i dit Bryst
          Og i dit Hjerte! —

Som Solen kalder Markens Planter frem
          Og varmer dem
      I Bladets mindste Aarer,
Saa kalder Troen ogsaa Liljer frem
          Og plejer dem
      Med Andagts hede Taarer.
Men Liljebedet staar paa Livets Kyst,
Og Liljefloren dufter i vort Bryst
          Og i vort Hjerte.

Og Duggen hist fra Sjælens Æter blaa,
          Som falder paa
      Hin Haves spæde Vrimmel,
Den rinder ned — hvor Spirerne mon staa, -
          Som Draaber smaa
      Fra Øjets blanke Himmel! —
Da hæver Blomstret frodig sig fra Stænglen,
Og i dets Bæger smiler Fromhedsenglen
          Sødt fra vort Hjerte!

Og kjender ej du hine Lillier,
          Da vid, det er
      Din Uskylds fromme Tanker! —
Saa tidt for ham, som altid er dig nær,
          Og for enhver
      Din Næste Hjertet banker;
Da bryder Spiren frem til dig en Lillie,
Som sætter Rod og Blomster i din Villie
          Og i dit Hjerte! —

Men varsomt plejes, kjærlig fredes maa
          De spæde smaa
      I Hjertehavens Skygge,
At ikke Duft og Farve skal forgaa,
          Men stedse maa
      Paa Livets Vej dig smykke; —
Og naar du siger Støvets Kreds farvel,
I Evigheden følge med din Sjæl
          Og med dit Hjerte. —

Du nærmer dig nu Verdensstrømmens Bred;
          Du Verden veed
      En elsker, andre hader. —
Men savner stundum du din Barndoms Fred,
          Med Mod da bed,
      Og vend dig til Alfader! —
Da skal dit Vemod aldrig mangle Trøst,
Men himmelsk Fred vil huse i dit Bryst
          Og i dit Hjerte! —
</body>
</poem>

<poem id="moellerpl2017122810">
<head>
    <title>VII</title>
    <toctitle><num>VII.</num>Da jeg, Veninde! selv jo ej kan være</toctitle>
    <indextitle>Da jeg, Veninde! selv jo ej kan være</indextitle>
    <linktitle>Da jeg, Veninde! selv jo ej kan være</linktitle>
    <firstline>Da jeg, Veninde! selv jo ej kan være</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 29-35.</note>
    </notes>
    <quality>korrektur1,korrektur2,kilde,side</quality>
</head>
<body>
<!-- Korrekt: Mon cœur aimait à s'épancher, pourvu qu'il sentît que c'était dans un autre. -->
<nonum><small><right>,,Mon coeur aimait à s'épancher pourvu</right></small></nonum>
<nonum><small><right>qu'il sentît, que e'etait dans un autre.''</right></small></nonum>
<nonum><small><right><i>I. I. Rousseau</i> (Confessions).</right></small></nonum>

Da jeg, Veninde! selv jo ej kan være
Dem Overbringer af en ønsket Bog,
Der, hvor de deres fjærne Sæde tog;
Jeg tænkte, jeg dem turde maaske dog,
(Hvis de mit Brev med Skaansel vil beære — )
Med nogle Linier om mig selv besvære
I Konvoluten, jeg om Bogen slog. —

Og sandt at sige, følte jeg en Trang
Til mig med dem, om ikke just i Sang
At underholde lidt, — saa dog
I rytmisk Sprog
Oprigtig at fortælle dem engang
Hvor tidt hos dem min Tankes Snekke havner.
Hvor smerter det mig, at jeg ganske savner,
En Underholdning, som mig kvæged tidt,
Naar jeg en føje Stund fortrolig, frit
For en, som hørte paa mig venlig — blidt,
Udøste af den Verdens Skatte lidt,
Som jeg med Sjælens Arme fast omfavner!
Og derfor greb jeg Lejligheden nu,
Og aabner <i>dem</i> med sønligt Sind min Hu; —
De veed, langt mere frit og dristigt, end
Ad Læbens Vej, udtaler Følelsen
Sig paa Papiret gjennem Blæk og Pen, —
At her langt lettere dens Aande strømmer.

Det gjør saa godt, ej altid at foragtes,
Ej altid lees ud, fordi man drømmer
Og sværmer noget meer, end det sig sømmer
Vel paa en Tid, hvor Modetonen dømmer
Om Skallen blot, og Kærnen ej betragtes.
Det gjør saa godt, dog stundom værd at agtes
Et Blik, som velment og oprigtigt var, —
Et kjærligt Haandtryks Minde,
Et Ord fra Hjertet, — et <i>fornuftigt</i> Svar.

Fornuftigt siger jeg, ti husk Veninde,
<i>Fornuften</i> og <i>Forstanden</i> ingensinde
Var eet; Forskjellen dog er let at finde:
,,Forstand i Mængde ofte <i>Mængden</i> har;
Nemlig den højst almindelige Evne
Til simpel Tænkning og Begrebers Dannelse,
Til Skjelnen mellem sort og hvidt og stort og smaat,
Som vi af Gud har <i>allesammen</i> faa't,
Som Dværgens Sjæl tidt giver slig Uddannelse,
At den ej Himlen vil det mindste levne.
Foragter alt, hvad Tungen ej kan nævne,
Tør alt for <i>egen Visdoms</i> Domstol stævne.
Mens Barmen lukt er for den dybe Anelse. —
Men hæver Aanden sig med Tankevinge,
Og kan den sig som Trækfugl stundum svinge
Mod Lyset over Støvets kvalme Luft; —
Og kan den sanse det uendelige,
Det uforanderlige, uforsvindelige.
Sit Slægtskab med et evigt Rige —
(Det er: hvad Tanken ej hos hver kan fatte) —
Og mægter den, ej altfor stærkt at skatte
Til Livets Smaahed; — dvæler Aandens Øje
Med hed Forlængsel ved det høje: —
Da vil den mærke til en himmelsk Duft,
Der sendes Støvets Sønner som en Gave
Fra Evighedens Tanke - Blomsterhave;
— Da siger man, at Aanden har <i>Fornuft!</i> —

Og det var denne, som jeg fandt hos dem —
I Pagt med ædle Følelser, som gjorde
Mig deres Selskab til et andet Hjem,
Hvor aaben og naturlig sand jeg torde
Med Hjerte, med Begejstring træde frem,
Og tage varmt om godt og skjønt til Orde:
Som gav mig Mod i denne Stund at raade
For dem lidt af mit ringe Væsens Gaade.

Som Barn hvor klart jeg mindes, at mit Hjerte
Var som et Lyn i Lue tændt, —
Et Rov for Kjærlighed, for Fryd og kvalfuld Smerte
Med et romantisk, anelsefuldt Øje
Selsomt berørt jeg saa fra Markens Høje
Det funklende, det stille Firmament;
<i>Der</i> lærte jeg, ej af en Bog paa Prent,
For Skaberaanden mig at bøje. —

Som Yngling ej til noget lidet stod
Min Hu, men higed hæftig mod det høje —
Snart et, snart andet herligt Maal for Øje.
Da fødtes stundom i mit Bryst et Mod
Til mine Drømmes Toner at gjentage,
Til al mit Hjertes Fylde ud at aande —
Dets Himmelglæde som dets bitre Vaande
I Barmen af en Sjæl, jeg kunde til mig drage;
Men sjelden nogen mig forstod.

Og da jeg saa mit Hjem, min Slægt forlod,
For udi Livet myndig selv at træde,
Og kjøbte mig den gyldne Friheds Glæde
For Tvangen under kjærlig Faderhaand,
For Barnelivets søde Ledebaand:
Da førtes jeg midt i en broget Vrimmel,
Hvor ingen mig, jeg ingen mere kjendte,
Hvor intet kjærligt Blik sig mod mig vendte,
Undtagen Stjernens fra den tavse Himmel.

Kuns <i>een</i> Veninde stod endnu mig bi,
Og naar jeg alt for Vemod kunde glemme,
Husvaled mig den trylleriske Stemme,
Som Grækerne, fordi den nærmest ligner
Den <i>skabende</i> Fornuft, den evige Velsigner,
I Skjønheds Modersmaal af <i>Poesi</i>
Gav Navn; — da følte jeg mig glad og fri.
En Stund jeg lytted; ej var lang Tid vegen;
Før fristende mig lokked Strengelegen.

Jeg sang, naar Vaaren kaldte Livet frem,
Naar Sæden spired i mit kjære Hjem;
Naar Træet grønnedes paa Sjællands Kyst,
Jeg blanded glad med Fuglens Sang min Røst; -
Naar sommerhede Vinde rejste Støvet,
Naar Høstens Storme rysted Bøgeløvet,
Ja selv naar Sneen laa saa rolig, hvid
Paa Jord — et evigt Billed af den Tid,
Hvor <i>alt</i> var livløst, ingen Guddomsaande
Endnu berørte det — selv da jeg sang
Af Hjertets fulde Liv. — En Gang,
Naar mat i Røg min Lampes skøre Taande
Gaar op, da vil maaske den svage Klang,
Der, mens jeg leved, stundum lød fra Læben,
Forkynde Verden, hvad der var min Stræben.

Men i den Kreds, der hidtil mig omringed.
Der lo, der spotted man kun, naar jeg kvad,
Naar mest vemodig mine Toner klinged,
Da lo man stærkest, saa jeg ofte gad
Henslænge Lyren; men da stod bevinget
En Sanggudinde hos mig atter; — glad
Da følte jeg, at just i Sangens Længsler
Er sødest Trøst for Verdens svare Trængsler.

Da lærte jeg at kjende dem, Veninde!
Og nærmed dristig mig ad Hjertets Sti.
Det aned mig saa vist i dem at finde
Et Væsen fuldt af Aand, af Sympati,
Saaledes som jeg gjemmer i mit Minde
Et Ideal fra Barndoms Fantasi, —
En Kvinde — men med <i>ægte</i> Sjæleadel,
Forstanden lys og Hjertet uden Dadel! —

Tilgiv Veninde, at en føje Tid
Vandt Hjertets Følelser, vandt Sjælens Fylde
En altfor afgjort Sejer i den Strid,
Jeg tidt forundret i mit Indre følte,
Naar <i>hine</i> varmed, mens <i>et andet</i> kølte.
Saa underlig de mægter at fortrylle
Den dødelige, naar et Spor, han fandt,
Erindrer ham om Glæder, som forsvandt,
Erindrer ham om Toner, som helt længe
Ej lød fra Aandens Æolsharpestrenge. —

Og nu lev vel Veninde! — skriv mig snart
Et venligt Brev; lad Vestenvindens Fart
En Due bringe mig fra Hjemmets Kyst,
Som aabner mig sit fulde Bryst!
O lad os <i>skrive fittig</i>, for at glemme,
For kjækt at byde Trods
Engang imellem dog det slemme
Afstandens Gab, som Skæbnens kolde Stemme
Bød aabne sig imellem os! —

O hviken skjøn og herlig Himlens Gave,
Og hvilken Trøst og Lise for vor Aand,
O hvilken yndig Blomst fra Sjælens Have
Er Bogstavtegn! — se gjennem denne Haand
Og denne Pen sig Tanken fast kan grave,
Og skabe dette Blad til synligt Baand,
Der slynger sig ustandset, uden Dvælen,
Fra Sjæl til Øje, gjennem <i>det</i> til Sjælen. —

Lev vel! — saavel, som det mit Hjerte
Dem ønsker, — som de det er værd! —
Bliv ved at nære — den, som de mig lærte, -
Min største Stolthed, at <i>de</i> har mig kjær!
Og lad blot halvt saa tidt mig finde
Mig selv bestraalt af <i>deres</i> varme Minde,
Som <i>de</i> ved det er hos <i>min</i> Tanke nær,
Som jeg i det omfavner <i>dem</i>, Veninde! —
</body>
</poem>

<poem id="moellerpl2017122811">
<head>
    <title>VIII</title>
    <toctitle><num>VIII.</num>Ak, uendelige, underlige</toctitle>
    <indextitle>Ak, uendelige, underlige</indextitle>
    <linktitle>Ak, uendelige, underlige</linktitle>
    <firstline>Ak, uendelige, underlige</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 35-38.</note>
    </notes>
    <quality>korrektur1,korrektur2,kilde,side</quality>
</head>
<body>
Ak, uendelige, underlige
Dyb af Varmestraalers skjulte Væld,
Uomstyrtelige Ømhedsrige,
Strøm af dig, Naturens Skabersjæl!
Magt, som aldrig at forbande mægter,
Aldrig hader, aldrig koldt fornægter,
Elsker kun, i Smerte, Liv og Død,
Uforanderlig som Solens Glød,
Aldrig udtømt, som de store Floder, —
Klinger det ej <i>alt</i> i Navnet <i>Moder?</i>

Hvorfor daler du fra Lysets Egne
Uskyld, til de villieløse smaa?
Hvorfor skulle vi for Brøden blegne,
Naar den første Kraft i Tvivlen bæver,
Naar den første Villies Vinge hæver
Myndig frem sig af den snævre Vraa?
Hvorfor boer du end i Moders Hjerte,
Ej hos ham, for hvem saa varmt det slog
Er det for at lindre hendes Smerte,
Hvis han hendes skjønne Haab bedrog,
Eller for at han ej alt skal miste.
Den fortabte, at hans dunkle Kval
Dog <i>eet</i> jordisk Fristed eje skal,
Hvor han glemme kan, hvad han forliste?

Du, som gav mig Livet og dets Goder,
Gav mig alt engang, hvad jeg har mistet,
Du, som gav mig alt igjen, min Moder,
Elsked tro mig, naar alt andet bristed;
Hør et sønligt Ord, du gode Kvinde,
Bøj dit Øre venlig til min Sang! —
Du, min Barndoms ømmeste Veninde,
Du miskjender ikke Strengens Klang.

Det var dig, o milde Lysets Engel,
Som saa trolig ledte Barnets Fjed;
Dig, som freded om den spæde Stængel,
Plejed den med himmelsk Kjærlighed.
Veed du, hulde Moder, at din Aand,
Naar jeg længe langt fra dig var fjærnet,
Naar jeg sygned, knust i Smertens Baand,
Mig besøgte, om mit Hjerte værned,
Om min Tro, som en usynlig Haand?
At du i et stolt og trodsigt Sind
Gød velsignende din Blødhed ind,
Og fortalte, naar jeg ensom led
At i Skæbnens Nag og Bitterhed,
I de mørke Tungsindsøjeblikke
Glemte du din Kjærlighed dog ikke.

O, men laa jeg end paa Sygeleje,
Eller svimled svag paa Tankens Veje,
Snart som Ild, snart kold som Is,
Altid sang en gammel Streng din Pris.
Hvor jeg vendte hen mit indre Øje,
Famled jeg i Dybet, mod det høje,
Viste sig som Maalet for min Stræben
Himmelglæden eller Helveds Gru,
Eet stod fast, at gik jeg end tilgrunde
I det Mulm, hvor faa kun Udvej funde,
Skete det med sønlig Sang paa Læben,
Skete det med Sønlighed i Hu.
Naar jeg saa mig som skibbrudden Mand
Drives om paa Livets vilde Strømme,
— O jeg veed ej selv hvordan, —
Dog saa klarlig jeg det mindes kan —
Altid, Moder, Mindet om din ømme
Godhed blanded sig i mine Drømme.

Af, hvad under Solen yndigst lyser,
Gyder om et Hjerte venligst Duft,
Af, hvad sødest varmer, naar det fryser
Stærkest i den vinterkolde Luft;
Af, hvad helligt Ungdomshjertet kjender,
Af, hvad kjærlig aander, trofast brænder,
Af hvad Barnets Drømme har i Eje,
Intet kan et Moderbryst opveje.
</body>
</poem>

</content>
</section>

</content>
</section>

<section>
<head>
    <title>Morgen</title>
</head>
<content>

<poem id="moellerpl2017122812">
<head>
    <title>Nordens Pris</title>
    <firstline>Blond er Nordens bolde Søn</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 41-42.</note>
    </notes>
    <quality>korrektur1,korrektur2,kilde,side</quality>
</head>
<body>
Blond er Nordens bolde Søn,
  Blaa hans Øjes Flamme.
  Blade skyder evig grøn
  Odins gamle Stamme.
  Hil dig Nord, med Kraftens Børn!
  Med dit Ord, det rige!
  Gid din Aand som løsnet Ørn
  Stolt mod Lyset stige!

<i>Ishavs</i> Kæmpeklippe, som
  Gjæv, i Sagn og Sange,
  Gjemte Nordens Helligdom,
  Sku mod Sydens Vange! —
  Vælsklands Datter stille staar,
  Undrende beskuer
  Kunstneren, som hædret gaar
  Under Romas Buer.

Klar og klangfuld Stemmen er
  Paa de <i>norske</i> Fjælde,
  Som Naturens Farve der,
  Skjøn med al dens Vælde.
  Sølvermalm i dyben Grund
  Gjemmer stendækt Ager,
  Men dets Klang i Nordmands Mund
  Herlig sig gjentager!

<i>Svenske</i> Kvindens Tale fuld
  Er af Aandens Sødme;
  Lidig, kvægende og huld,
  Blid som Kindens Rødme.
  Ingen yndig kan som hun
  Sjunge Frithjofs Sage,
  Og i svenske Tungen kun
  Kvad, saa troer jeg, Brage.

Midt imellem begge staar
  Dog de søde Toner,
  Naar en ægte Sanger slaar
  Under Bøges Kroner, —
  <i>Her</i>, hvor Skov med Strandens Luft
  Friske Krandse fletter,
  <i>Her</i> i Fredens Blomsterduft
  Paa de gyldne Sletter!
</body>
</poem>

<poem id="moellerpl2017122813">
<head>
    <title>Bevæget Liv</title>
    <firstline>Jeg elsker et bevæget Liv</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 43-46.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Jeg elsker et bevæget Liv,
Hvor Kraft mod Kraft sig rører.
Selv, hvor der flammer blodig Kiv,
Hvor Mars sin Stridsvogn kjører,
Hvor Kuglen skiller Mast og Raa,
Der føler jeg mit Hjerte slaa,
Fast som det briste skulde.

Hvor i Geledder Folket stolt
Staar mod Tyrannens Slaver,
Og spiller mod den haarde Boldt,
Som Kjød fra Benet gnaver, —
Naar Sejrens Krone Frihed er
Da gløder det saa selsomt her,
Her, hvor mit Hjerte hviler.

Som Barn min Aand begejstret-varm,
Glad utaalmodig bæved,
Da sig den vakre Grækerarm
Mod Tyrkepander hæved. —
For hver den kløved, steg mit Haab
Om Frihedsbarnets nye Daab
I Friheds ældste Vugge! —

I Tanken over Fjæld og Hav
Som Væring did jeg ilte —
Det skjønne Land, hvor Skjønheds Grav
Vemodig til os smilte. —
Men kun en Klage Trøsten var,
Dengang de stærke koldt beskar
Et Liv, der ej var modnet.

O lad mig glemme Polen, som
Brød atter sine Lænker! —
Den stolte Frihedssnekke kom
Tilkort mod Magt og Rænker.
Du sank — et blodbestænket Vrag,
Og Skib med Mast og Tov og Flag
Svandt i de dybe Bølger. —

Med dig sank dine Sønner hen,
Med Polens Navn paa Læben,
Og Trældoms tavse Død igjen
Begrov den høje Stræben. —
Da dukked Frihedsrosen op
Og udsprang som trefarvet Knop
Ved Seinens Blomsterbredder!

Et Ry gik vidt ud over Land,
Selv til Siberiens Sletter,
Hvor dybt betrængt den polske Mand
Som Slave Griskhed mætter:
,,Fra Frankrig lyner Trældoms Død'' —
— Og frosne Sne blev til en Glød,
Der varmed Haabets Anker.

Men Røsten var som Ørknens Sand, —
Saa let som franske Hjerter.
Fortvivl! ej har du polske Mand
Et Hjem for dine Smerter. —
Fortvivl, du er en banlyst her,
Dit gode Sværd dig røvet er,
Dit Navn, dit Land, din Hytte!


II.

Jeg elsker et bevæget Liv,
Hvor Kraft mod Kraft sig rører!
Selv, hvor der flammer blodig Kiv,
Hvor Mars sin Stridsvogn kjører,
Hvor Kuglen skiller Mast og Raa,
Der føler jeg mit Hjærte slaa.
Fast som det briste skulde.

<i>Anden April</i> du skjønne Grav
For Danmarks unge Glæder!
Du Blomst paa det sortladne Hav,
Som dufter med evig Hæder! —
Træd tidt for Sønnerne glandsfuld frem,
Mind dem om Livets rette Hjem,
Om Kraft og Kamp og Frihed!

Thi Liv er Kamp og Kamp er Liv:
I Kamp med alt jeg svæver. —
Ved hver en Helte-Tidsfordriv
Mit Hjerte henrykt bæver, —
Hvert Øjeblik til Kamp bered
Mod den, som krænker Retfærds Fred,
Eller sover Fordoms-Søvnen.


III.

I Danmark rulle Fredens milde Vover
Med sagte Rislen over Tvedragts Grav,
Og ydre Trældoms Sky ej graaner over
Det rolige, det sommerblanke Hav. —
Men spørger du, om ikke Danmark sover,
Om af besindig Kraft ej <i>Sløvhed</i> gav
Det Skin? — jeg svarer nej, og glad jeg sejler
Paa Bølgen, hvor det stolte Haab sig spejler.

Der rører sig i smaa, men tætte Masser
Et yngre Liv, en dybt bevæget Aand.
Mangfoldig formet gjennem Livets Klasser
Afkaster Aandens Fønix sine Baand.
Mod alt, hvad ej til Tidsideen passer,
Jeg hævet seer med Flammesværd en Haand.
I Landets Hytter, ved Athenes Lampe
Indkæmpes <i>Aandens</i> hellige Frihedskampe!

<!--SLUTSEKTION-->
</body>
</poem>

<section level="2">
<head>
    <title>Skaanske Minder</title>
</head>
<content>

<poem id="moellerpl2017122814">
<head>
    <title>Landgang</title>
    <firstline>Jeg stod en solklar Dag paa Sverrigs Kyst</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 47-48.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg stod en solklar Dag paa Sverrigs Kyst,
Hos Gran og Fos og Fjæld. — Men som en fremmed;
En fremmed. — Nej, den skjønne Sveas Bryst
Med herlig Bølgen minded mig om Hjemmet.
Det var som smilte hendes luftblaa Blik,
Som fra den Mund, hvor Ynde har sit Sæde
Det lød ,,velkommen,'' og med gjæstmild Skik:
,,Gak ind nu til din Længsels Maal med Glæde.''
Nej aldrig vil jeg hedde fremmed, hvor
Med Skjaldesang som danske Fugletoner
Jeg er fortrolig; — hvor Apollos Kor
Har flettet alt saa mange Laurbærkroner;
Hvor tidt mig Bellman trylled og Tegnér
Med Viddets Sang og Skjønheds Melodier,
Stagnel og Almqvist, Atterbom og fleer,
Hvis Harpe klinger og hvis Harpe tier.
Se derfor drog fra Bølgerne, som sukke
Ved Bøgens Fod saa bly til evig Tid,
Fra Holbergs muntre Skueplads jeg hid,
Fra Evalds, Øhlenschlægers, Heibergs Vugge.
Og overalt mig mødte hjemlig Duft
Af nordisk Liv. Er jeg da ej blandt Brødre?
Var ikke Sundets Vove, Nordens Luft,
Dens muntre Aand ej vore fælles Mødre?
</body>
</poem>

<poem id="moellerpl2017122815">
<head>
    <title>Kulgruberne i Höganäs</title>
    <firstline>Dybt ned, dybt i det bælmørke Dyb</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 48-50.</note>
    </notes>
    <quality>korrektur1,korrektur2,kilde,side</quality>
</head>
<body>
Dybt ned, dybt i det bælmørke Dyb,
Mellem sorte Dværge og Underverdens Kryb,
Hvor Solen aldrig skinned og Luften er klam,
Hvor Blomsten ikke dufter i Farvespillets Bram,
Men kun Jordvandet risler og Hammeren gaar,
Hvor Stenkulsvæggen tavs under Stenloftet staar
Og perler med den iskolde, dryppende Sved,
Som blødte Jordens Hjerte for sin ødelagte Fred:

Der i Kurven sagte man hidsed os ned.
Tov og Tridser knaged og pebe derved.
Trofast omfavnet af den sorte Grubemand
Gled jeg gjennem Snævringen til Skyggernes Land,
Tred've Favne gik det saa lynende let,
Den lyse Himmel svandt til en lille blaa Plet.
Da ved Bunden vi landed og ud af Kurven stod,
Med for ukjendt Kæmpekraft sig hæved mit Mod.

Det drev mig heftig fremad med kogende Blod;
Som kolde, sorte Flammer det gnistred for min Fod.
Jeg tænkte, styrter Massen nu sammen om min Krop,
Og ej til Verden levende jeg meer kommer op,
Vil jeg dog forinden i rastløs Levelyst
Med Livets Ild beaande min Moders kolde Bryst,
Ransage alt paa den mulmklædte Strand,
Raade hver en Gaade i det hemmelige Land.

Ad Jernbanen gaar det forbi plaskende Vand
Trehundred Alen ud i den skumle Nat paa Stand.
Den lille, blinde Nordbagges susende Trav
Fører os afsted i den dybe, lange Grav.
Lyset knap kan brænde under skjærmende Haand,
Trindt om maa man føle sig for med en Vaand:
Trindt om færdes Drenge med Lynblikke, lig 
Lurende Svartalfer med Lysets Børn i Krig.

Dybest i det indre der aabner sig en Vig,
Saa travlt et lille Værksted gjennem Hullet viser sig.
Der hugges og der skrabes, der gaar det lystigt til,
Hammeren slaar Takt til det støvende Spil,
Kullene gnistre, og Jærnet giver Ild.
Syklopen gjør en Bankoseddel venlig og mild. —
De lange, mørke Gange gjennemvandres paa ny,
Og Hjertet længes atter efter Dagskjærets Gry. —

Atter jeg forlader den nedsænkte By,
Atter maa til Oververdens Tummel jeg ty. -
Det var ej Herkulanum med dens fuldendte Kunst;
Det var en Plet af England med Taager og Dunst.
Fuldværd den er at skue, vist <i>Nytten</i> er stor,
Ej dog kan jeg elske den Aand, deri boer;
Op jeg maa fra Underverdens Drager og Kryb,
Op fra det kvælende, det feberkolde Dyb! —
</body>
</poem>

<poem id="moellerpl2017122816">
<head>
    <title>Kullen</title>
    <firstline>Stolte Stenblomst</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 50-54.</note>
    </notes>
    <quality>korrektur1,korrektur2,kilde,side</quality>
</head>
<body>
I.

  Stolte Stenblomst
Paa skaanske Slette!
Ildfaste Knokkel
Af Ymer Jætte!
Haarde Havvogter
Med Flamme-Hætte!

  Gamle Gubbe
Med Graastens Lokker,
Der ringe for Snekker
Som Dødningklokker,
Naar Ran dem rører, —
Dog aldrig rokker!

  Bølgen som trillende
Taare rinder —
Ad dine røde,
Runkne Kinder,
Mens Vrag opskylles
Og Stormen svinder. —

  Sorg sig da lægger
Sort dig ved Foden;
Hulerne hyle 
Helsots-Oden;
Kløfterne klage
Fra Klipperoden.

  Atter, naar Morgen
Mild sig udbreder,
Hæver sig Ørn
Fra høje Reder,
Svinger Smaafugl sig
Fra skjulte Steder.

  Atter, naar smilende
Sol paa din Spidse
Straaler skjælvende
Over Svælg og Ridse,
Suser venlig den duftende
Skov paa din stenlagte Isse! -


II.
<nonum><small>(Til Malerne).</small></nonum>

O, hvis jeg kunde male
  Med Farvernes Ild,
  Og Penslen <i>kunde</i> tale,
  Hvad Pennen kun <i>vil</i>, -
  Med græsgrønne Flamme,
  Med Purpurets Smil,
Og Guldet mig tjente som Ramme:

Da skulde hjem jeg bringe
  Til Dannemarks Dal,
  Med Kunstens stærke Vinge
  Den lufthøje Hal,
  Hvor Fjældaanden sover
  I Vuggen saa sval,
Hvis Dun er de fraadende Vover; -

Hvor Kulledrotten knejser
  Ubøjet af Aar,
  Hvor sig i Uvejr rejser
  Som Børster hans Haar,
  Mens i Kinden den brune
  Dybt Furerne gaar
Som Stormlæ saa tætte, saa lune:

Hvor han i Stenslot troner
  Med Højhed og Magt,
  Mens Søens stærke Toner
  Lovsynge hans Pragt —
  Ej ny og moderne;
  I graa Folder lagt,
Saa gammel som Tiden, den fjærne:

Paa Slottets Tinde bygger,
  En Sangfuglehær,
  Som jubler under Skygger
  Af hvislende Træ'r,
  Naar Skovsletten spiller
  I Solstraaleskjær,
Højt baaren af ildfaste Piller.

Dog — Evnen er mig nægtet
  Til med tryllende Træk
  At fængsle, hvad jeg mægted
  I Livslængsel kjæk
  At skue, at leve
  Med Fryd og med Skræk:
I <i>Mindet</i> kun Billeder bæve.

Men I, som blev tilbage.
  Bland Farverne brav!
  I mørke, lyse Dage
  I skildre det af:
  De dødbratte Klipper,
  Det skummende Hav
Og Faaret, som Fjældgræsset nipper:

Den ranke, hvide Sejler,
  Som stryger saa let.
  Og Maanens Blik, som spejler
  Sig i Bølgernes Net,
  Som det vilde hensmelte
  To Kyster til et —
Steentaarne med Bøgenes Telte.

Et herligt Panorama
  I Tanken jeg seer,
  Hvor et idyllisk Drama
  I Forgrunden leer,
  Mens Kattegats Flade
  Fjærnt kruses, og nær
I Dybet sig Skjærene bade:

Til venstre Sjællandskysten
  Med Krat og med Høj,
      Sundets Selv mod Østen,
      Kronborgens Fløj;
  Hist udstrakt svenske Landet
  Med Landsbyers Røg: —
<i>Det</i> bringer I hjem over Vandet! —
</body>
</poem>

<poem id="moellerpl2017122817">
<head>
    <title>Natlig Vandring</title>
    <firstline>Mørket alt nærmed sig sort</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 54-56.</note>
    </notes>
    <quality>korrektur1,korrektur2,kilde,side</quality>
</head>
<body>
Mørket alt nærmed sig sort
Som en truende Magt fra det fjærne;
Ensom vandred jeg fort
Uden Lys eller ledende Stjerne.
Sundet med hviskende Røst,
Som i Mulmet en bly Elskerinde,
Kvad om sin bævende Lyst
For den venlige Sommerkvelds Vinde.

Sælsomt vist er det at gaa
Som en fremmed i fremmede Lande;
Mest dog, naar Hilsen kan naa
Til vort Øre fra hjemlige Strande.
Drømte om Hjem jeg da kun?
Nej jeg vandred saa glad som i Hjemmet; -
Følte paa Sverriges Grund:
<i>Her</i> jeg aldrig meer bliver fremmed!

Lysene tændes saa smaat,
Mens for <i>Natten</i> sig Tusmørket fjærner,
Vinke til Dronningens Slot
Mig som skjelmske, jordiske Terner.
Snart hun kalder til Liv
Højt paa Kuplen de tusind Lampetter:
Skrider saa sortpyntet, stiv,
Over Hav, over Høj, over Sletter,

Her i den blindende Nats
Tavse Rige jeg ensom nu sværmer;
Duggen falder; min Hats
Lette Tag mod dens Kulde mig skjærmer.
Nordstjernen viser mig Vej;
Som en gammel Bekjendt jeg med Tanken
Følger den; — smiler den ej
Til mit Hjertes vemodige Banken? —

Der er en Landsby; jeg kun
Netop skimter de straatakte Huse.<!-- straatækte] straatakte ? -->
Alt her slumrer; — en Hund
Gjør lidt Støj for min Stav og min Bluse.
Pilen ryster sit Blad;
Tys! paa Vejen jeg livlige Stemmer
Hører, og Drømmene glad
For de levende Toner jeg glemmer.
</body>
</poem>

<poem id="moellerpl2017122818">
<head>
    <title>Lund</title>
    <firstline>Den brede Alvej gik over Høj, over Bank</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 56-58.</note>
    </notes>
    <quality>korrektur1,korrektur2,kilde,side</quality>
</head>
<body>
Den brede Alvej gik over Høj, over Bank;
De hævede sig sagte og atter de sank,
Men aldrig det syntes, den Vej fik Ende;
Det maatte jeg arme Vandrer bekjende. —

Mildt rødmer Aftensolen som en lykkelig Brud.
Der ledes bort med Krandsen did, hvor dens Løv gaar ud:
Fra første Sal til Stuen ad usete Veje,
Til Blund paa det bløde, det svulmende Leje.

Men Luna Ilithyia stiger nysgjerrig frem
Og titter glad til Elskovens natlige Hjem
Gjennem de gamle Piles sortgrønne Hække,
Som Vejen med et rystende Mørke bedække.

O her paa denne klassisk-romantiske Jord,
Hvor fylder du mit Hjerte, du kolde gamle Nord!
Jeg træder paa hellig-ærværdige Steder
Og mindes det svundne, din Magt og din Hæder.

Der red de rige Præster med Ærkebisp foran:
Hr. Rikvald, Eskild, Absalon, Erlandsen og Grand,
Paa Ganger hvid, med Krumstav, statelige Skue,
Og styred Norden under en trefoldig Hue. —

Her led fra Lundedomen den stærke Klokkeklang,
Naar Messen kaldte — Munkene Røgkarret svang;
Her stævned Bondeskarer, stolt Frøken og Ridder,
Med Guld for sine Synder, til Skriftestolens Gitter.

O St. Lavrens, end sidder du stiv paa Domens Tag
Og skuer tusind Slægter som en eneste Dag;
Men slukt for dig er Andagtens barnlige Luer, —
For dig ej længer lettes paa Hat eller Huer.

O St. Lavrens, jeg skuer dit Tempels stolte Pragt,
Hvor Sten paa Sten af Hænder til et Urfjæld er lagt:
Mod Vest i Spidser tvende dets Tinde sig kløfter,
Mod Østen sig den vældige Fjælderyg løfter.

Og Stormen arrig snøfter som Havets stærke <i>Hval</i>;
Men denne tavse Kæmpe staar ikke for Fald.
Om Issen sig usynlig et Tusindaar flokker:
I Dybet pusler Dværgen; ej <i>Kirken</i> han rokker.
</body>
</poem>

<poem id="moellerpl2017122819">
<head>
    <title>I Domkirken</title>
    <firstline>Hvor er jeg, hvad omsuser</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 58-59.</note>
    </notes>
    <quality>korrektur1,korrektur2,kilde,side</quality>
</head>
<body>
Hvor er jeg, hvad omsuser
Mig koldt og venlig dog, mens Orglet bruser?
Som Vingeslag det vifter
Af Aanderne fra gamle Graves Rifter.
Det er som dette Sted
Opløfted, ja bevinged mine Fjed,
Som sig min hele Tanke
Svang op med Buens løvsalslyngte Ranke.

Umaalelige Himmel!
Hvælving befæstet paa din Pillevrimmel!
Du, som for tusind Slægter
Gav Fromhed Vingerne, den selv ej mægter,
Sku paa min Andagt ned!
For dig, Symbolet paa den evige Fred,
Tilbedende jeg knæler.
Og Nordens Aand som <i>Kristen</i> mig besjæler.

O Tempel, kæmpebuet
Som rejst for hele Nord, — jeg har dig skuet,
Og svimlende mit Øje
Sig fra din Storheds Dyb løsrev med Møje
Du Seklers Guddomsord! —
Som Skyslot svæver fjernt det høje Kor,
Der troned Fortids Klerke,
Hvor intet Spor af dem vi nu kan mærke.

Det var fra disse Haller,
Et Brændpunkt i en længst forsvunden Alder
Forklared Slægtens Styrke
Med Flammen, som var slukt i Tider mørke;
Udstraaled overalt
En Tro til Liv i Kjærlighed kun kaldt;
Indpoded Kraftens Norden
Den Kvist, som Thor ej fostred med sin Torden.

Du, milde Psalmetone,
Lod Kvisten foldes til en mægtig Krone,
Hvis Skygger monne frede
Kulturens ynderige Blomsterbede.
Nu Treklangsharmoni
Ombølger <i>Lysets</i> Aand, for Tvedragt fri:
Hvo, som for Nord vil virke,
Bør helliges ved Bøn i denne Kirke.

Hvor Tvillingtaarnet stræber
Højt, som mod Moderbarmen Barnets Læber,
Jeg dvæler end og bange
Betræder de uhyre hvalte Gange; —
Da var det som fra Øst
En hellig Frihed nedsteg i mit Bryst,
Og bar mig som indviet
Til Koret op, til Altret, Sakristiet.
</body>
</poem>

<poem id="moellerpl2017122820">
<head>
    <title>Krypten</title>
    <firstline>Jeg var hos de henfarnes Skygger</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 60-62.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg var hos de henfarnes Skygger,
  Jeg var i det gravmørke Land,
Hvor Lysglimtet sparsomt fremdykker
  Som ensomme Maager paa Strand.
Jeg var i de skumrende Haller
  Mellem smuldrende Helgeners Skrin,
Hvor Historiens Støvgran nedfalder
  Over afdøde Kræfters Ruin.

Jeg saa, nej kun aned de Piller,
  Som i Løndom paa Tiden see til, —
En Tilværelses Grundkraft, som spiller
  Sit aldrig udgrundede Spil.
O Kjærlighed, <i>du</i> dog ej svinder,
  Du knytter det svundne til os,
Som Planternes Kjender gjenfinder
  Livsaanden i Urfjældets Mos.

Du næred engang dine Flammer,
  Dit Liv i den visnede Marv,
Du vil komme til ufødte Stammer,
  Som en evig, <i>uendelig</i> Arv.
Dine vaarmilde Vift jeg fornemmer,
  Og til <i>mig</i> din Idee trænger frem:
O, du vaagner som klare Stemmer
  I den lydløse Dunkelheds Hjem. —

Men hvad hæver sig hist i det fjærne,
  Paa det aftengraa Firmament?
Sig, er det en lysende Stjerne,
  Som Nattens Fakkel har tændt?
Nej Dagskjæret er det fra oven,
  Der skinner med taageblændt Blik
Som Sol over Ragneroksvoven,
  Hvor Aser ved Surtur forgik.

Er ej alt her et Billed paa Mythen? —
  Kom ej Kjærlighedsgløden fra Syd,
Som den Muspel fra Betlehemshytten,
  Der begraved As-Gudernes Fryd?
Du betegner, o Krypt, kun de Himle,
  Hvor i <i>Tusmørket</i> Kampen blev Ro;
Men over dig hvælves et <i>Gimle</i>
  For den levende, rensede Tro! —

Hvor er jeg? — hvi blændes jeg ikke?
  Er der intet Mulm da paa Jord,
Hvor ej Lyset en Straale kan skikke?
  Nej, Christus til Mørket nedfoer! —
Alt skjelner jeg Omrids, alt skuer
  Jeg klart, hvad der dølger sig her:
Hos det lave Skyggelands Buer
  Som hjemme nu næsten jeg er.
</body>
</poem>

<poem id="moellerpl2017122821">
<head>
    <title>Gullockra</title>
    <firstline>Det bitre Vand i højen Sal</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 62-63.</note>
    </notes>
    <quality>korrektur1,korrektur2,kilde,side</quality>
</head>
<body>
Det bitre Vand i højen Sal
  Sprang i krystalne Skaaler.
Herinde strømmer Luften sval,
  Men ude Solen straaler;
Og Astrild<note>* Den svenske Benævnelse paa Amor.</note> spænder Silkenet,
Og Kildens Nymfer svæve let
  I Haven ved Gullockra.

Paa Bænken sad med Smil paa Kind
  Mamsellerne i Rade,
Og syed Træ'r og Hjort og Hind
  Og Rosens røde Blade.
Og Herrerne de stod galant,
Og Talens Traad saa snildt sig spandt
  I Haven ved Gullockra.

I Haven er saa sødt at gaa
  I Sommertimer skjønne,
Og Himlen er saa frisk og blaa,
  Og Træerne saa grønne.
Skjøn Jomfru, læg den raske Naal,
Og lad os tale Ungdoms Maal
  I Haven ved Gullockra.

O du, som nedsank i min Barm
  Med Blik, saa brune, milde,
Nu lad os vandre Arm i Arm
  Og ej Minuttet spilde!
Hvad hist paa Gaden rørte mig,
Det skal min Mund fortælle dig
  I Haven ved Gullockra.<note>Gullockra.] Gullockra."</note>

I Glasset sprang det klare Vand,
  Hun det til Munden førte,
Og mine Læber Glassets Rand
  Paa samme Sted berørte:
Det var det sidste Kys, jeg fik
Paa Sverrigs Grund, — en Lægedrik
  Fra Kilden ved Gullockra.

Og alt som hendes Tale sød
  Min Sjæl med Tanker fyldte,
Jeg mærked ej, at Dagens Glød
  Det sidste Blad forgyldte:
O Hjertet er dog ret en Nar;
Var jeg ej rejst, det blevet var
  I Haven ved Gullockra.
</body>
</poem>

<poem id="moellerpl2017122822">
<head>
    <title>Afsked</title>
    <firstline>Nu farvel, du sälla strand!</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 64.</note>
    </notes>
    <quality>korrektur1,korrektur2,kilde,side</quality>
</head>
<body>
  ,,Nu farvel, du ,,sälla strand!'' — min Tanke
Tidt skal svæve hen til dig mod Øst,
  Der, hvor Sprogets Toner sødt sig sanke
Halvt af Klippens, halvt af Slettens Røst!
  Dine kjære Minder skulle lyse
Gjennem Fremtids Mørke for min Aand,
  Og naar Sundets Vover stærkest fryse,
Varmere jeg føle skal et Baand,
  Som, af milde Sommeralfer flettet,
Skal mig drage som en Søster øm
  Til den Kyst, hvor jeg med Vingen lettet,
Nød en kort, men venlig Sommerdrøm''!
</body>
</poem>

<poem id="moellerpl2017122823">
<head>
    <title>Den fremmede Fugl</title>
    <firstline>O liflig er Luften, og dufter saa sund</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 64-65.</note>
    </notes>
    <quality>korrektur1,korrektur2,kilde,side</quality>
</head>
<body>
O liflig er Luften, og dufter saa sund,
Og Tiden gaar sødt paa den herlige Grund,
        Hvor Fosserne knuse
        Og Granerne bruse, —
Men fremmede Fugl maa til Hjemmet dog ty.
        Hvor Bøgene suse.

Hvad har vel til Afsked den fattige Fugl
At skjenke for Arnens det gjæstmilde Skjul?
        For kjærlige Klynger
        Af Hjertet den synger
En Sang — ak sin bedste, — før højt over Sky
        Den hjemad sig gynger.

Naar Høstvinden rejser med Blommernes Duft,
Og Snetaager dræber den liflige Luft,
        Da vil de vel glemme
        For Stormene slemme,
Den fremmede Fugl, — og ej mindes den bly,
        Vemodige Stemme.

Men hvis de, naar Vaaren gaar grøn over Vang,
        I venlig Erindring gjentage dens Sang,
        Skal <i>den</i> lille Muse,
        Her sidder tilhuse,
Dem svare som Ekko i Kveld fra sit Ly,
        Hvor Bøgene suse.
</body>
</poem>

</content>
</section>

<section level="2">
<head>
    <title>Naturtoner</title>
</head>
<content>

<poem id="moellerpl2017122824">
<head>
    <title>Moderglæde</title>
    <firstline>Sov, du lille søde</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 66-67.</note>
    </notes>
    <quality>korrektur1,korrektur2,kilde,side</quality>
</head>
<body>
Sov, du lille søde,
Nu Din Morgenblund!
Vug din lille røde
Kind paa bløden Dun!
Luk dit lille Øje,
Drøm om Moders Bryst,
Svæv saa til det høje, —
Lyt til Engles Røst!

Naar du saa har sovet,
Og staar munter op,
Faar du, hvad jeg loved,
Paa din hvide Krop.
Drengen skal den rene
Strimmelskjorte faa,
Og den nye, pene
Søndagskjole paa.

Sov nu Moders Glæde,
Sov nu sagte ind! —
Ingen Taare væde
Denne Dag din Kind.
O den lille søde —
Se, hvor frisk og sund
Uskylds Morgenrøde
Smiler fra hans Mund.
</body>
</poem>

<poem id="moellerpl2017122825">
<head>
    <title>Et Barns Aftenbøn</title>
    <firstline>O Fader du, som kjender</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 67-68.</note>
    </notes>
    <quality>korrektur1,korrektur2,kilde,side</quality>
</head>
<body>
    O Fader du, som kjender
      De store med de smaa!
    Min Tak sig til dig vender,
      Naar Stjernerne opgaa.
Jeg takker for din Morgensols opmuntrende Skin,
For Synet af din Himmels sødt rødmende Kind.

    Jeg takker dig for Dagens
      Det lyse Himmelblaa,
    For Engens Blomsterlagens
      Dunseng, jeg hvilte paa;
Og for den kjære Fader og Moder, som os smaa
Din store Godhed lærte at fatte og forstaa.

    Jeg takker for din Aften,
      Naar Stjernerne fremstaa,
    Som Tegn paa Levekraften,
      Der aldrig skal forgaa,
Som Tegn, at for de kjære, der for vort Blik forsvandt,
Ej Død, men kun et andet, fornyet Liv oprandt!

    Jeg takker dig for Natten
      Med Søvnens stille Fred,
    Som trykker Drømmehatten
      Over Øjnene ned;
Da faar jeg de smaa Engle at see med Vinger paa,
Der op ad Himmelstigen saa lystelig gaa.
</body>
</poem>

<poem id="moellerpl2017122826">
<head>
    <title>Min Faders Lyksalighed</title>
    <firstline>Højt op mod Skagen</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 68-71.</note>
    </notes>
    <quality>korrektur1,korrektur2,kilde,side</quality>
</head>
<body>
Højt op mod Skagen
  Min Faders Gaard
Sig skjuler i den brune Hede.
  Der er ej Magen
  I Syd og Nord
Til Rug og Byg, især til Hvede!
En Ager strækker sig mod Aaen ned,
Den spaar om Julekagers Dejlighed;
  Ja lille Pa,
  Du har det bra
Med ,,frugtbar Herlighed'' og Glæde!

Du har to Sønner
  I Graaværk klædt,
Som kongelig med hvidt er spættet;
  Og det sig lønner
  En saadan Æt
At skjenke Pynt, som er berettet.
En af dem er din Avlsforvalter fin,
Den anden plejer dine Gæs og Svin, —
  Ivren dog størst,
  Vise de først,
Naar Middagsgrøden er anrettet!

Du har tre Hunde —
  En herlig Vagt,
Som værner om de vundne Skatte.
  I deres Munde
  De have Magt
Til at forskrække — alle Katte.
Hr. Hektor er et uopdraget Barn,
Og Spidsen ret et gammelt arrigt Skarn,
  Een v' galant <!-- TODO: v' er ulæseligt. Find anden kilde. -->
  Kalde Kurant,
Skjønt ingen hans Værdi kan fatte.

Du har en Mage,
  Som laver Mad
Til alle disse sultne Munde.
  Med Sul og Kage
  Hun mætter glad
Os alle, Mennesker og Hunde.
Med snilde Ordsmaal hun i Sorgens Stund
Gjør Pandens Skyer til et Smil ved Mund;
  Hun til din Død
  Deler din Nød
Saa tro som ingen anden kunde! —

Du har blandt Poder
  Et yngste Skud,
Om hvem enhver det bedste haaber;
  Ti han af Moder
  Er klækket ud
Med Moderømheds søde Draaber.
Og naar han rider Ranke paa dit Knæ,
Saa er du glad, naar I blot har Læ, —
  Om du kun Vand
  Give ham kan,
Naar han sit ,,tørstig er jeg'' raaber.

Din førstefødte
  Kan skrive Vers,
Og gir for Resten Verden Pokker.
  Den tidt ham stødte
  Paa kryds og tværs,
Dog ej hans Kjærlighed den rokker;
Og vil du lytte til hans Viseklang
Og kan adspredes ved hans Muses Sang,
  Drager hun hen,
  Hvert Aar igjen
Og seer til dig; se det er Sanden!
</body>
</poem>

<poem id="moellerpl2017122827">
<head>
    <title>Den lille Fætter</title>
    <firstline>Du lille Mand med Blusen af tavlet Tartan</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 71-72.</note>
    </notes>
    <quality>korrektur1,korrektur2,kilde,side</quality>
</head>
<body>
Du lille Mand med Blusen af tavlet Tartan,
Med Spænde blankt i Beltet af det grønne Saffian,
Med de store brune Glukker og den Haardugskaskjet,
Du er jo da saa nydelig, saa proper og net!

Hvad er der dog paafærde? lad mig see, naa bi nu lidt,
Søndag er det jo ikke — du venter ej Visit
Af en af dine Kjærester, hvoraf du har en Krands
Helt rundtomkring i Landet, paa flere Mils Distans;

Thi du blandt Børn og Fruer og Jomfruer har jo
En Skok af Koner, — andre maa ej engang ha' to. —
Du lever som en Sultan med uindskrænket Magt,
Og nitten Knaldepiske du har til Tronens Vagt!

Du smiler stolt, og siger med Hovedrysten: nej! —
Bevares, men lad see — idag — det skulde da vel ej —
Ih saamen er det jo saa, — naar jeg tænker mig om —
Den <i>Dag</i>, da med Storken du her til Landet kom.

Aa Gud, jeg gratulerer! hvor kunde jeg dog rent
Forglemme det! og du, som er pyntet saa pent!
Og er saa tidlig oppe! — jeg maa afsted og hen
Til Byen, for at gjøre min Synd god igjen, —

Og kjøbe dig to Kringler, en Bolle og en Bold,
Og en Pisk, saa har du tyve, du lille Pisketrold!
Løb ud og tag din Vogn og spænd Kalkunerne for,
Og Skam faa den, som før jeg er ved Byen, siger trr!

Nu er jeg oppe, hyp, hyp, nu gaar det rask, farvel!
Du har mig om en Time igjen, du lille Sjæl. —
Se her jeg tilbage, var det ikke i en Fart?
Kom nu med Sjokoladen, og det skal være snart!

Her har du først nu Kager og Hvedebrød og Pisk,
Lad mig see, du kun stikker paa Varene frisk!
Og skjenk saa selv for Søstrene og Far og Mor og mig,
Og viis mig, hvad de andre saa har foræret dig.

Ja det er grumme herligt! men veed du hvad min Ven,
Jeg har en <i>Bog</i>, imorgen skal vi more os med den.
Hjælper du mig at fortære den hele smukke Bog,
Du er ad Aare dobbelt saa stor og saa klog! —
</body>
</poem>

<poem id="moellerpl2017122828">
<head>
    <title>Fjelde og Floder <!-- TODO: Fjælde (TOC) eller Fjelde?--></title>
    <firstline>Dig jeg mane</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 73-77.</note>
    </notes>
    <quality>korrektur1,korrektur2,kilde,side</quality>
</head>
<body>
,,Dig jeg mane,
Stærkodders Aand!
Skrinlagte Svane,
Bryd dine Baand,
Stig over Engen! —
Med Staalharpestrengen,
Gaven af Brage
I dunkle Dage,
Resten du væbne
Til tordnende Oder!
Lær mig at samle
Sagnord gamle
Om Ophav og Skæbne,
Af Fjælde og Floder!''
---
Hvad vil I Toner,
Dæmpede Lyde,
Som dæmrende frembryde?
Gaar I fra Skjul som
Lurens Toner,
Hvad eller laaner
I Klang af en Fugl, som
Dirrende troner
I Tidens Bur? —
Dæmper den Tale
Om Fjældemur.
Om Jættesale,
Om Nordlys svale:
I kan ej male
<i>Tules Natur!</i>
Ej Fossens Brusen
I Norges Dale,
Ej Granens Susen,
Naar stolt den knejser,
Naar veg som Ormen
Den leger med Stormen
Som snelt sig rejser.

  Danske Tunge,
Du kan ej sjunge
Klippens Trods
Imod Himlens Bue.
Svage Blods
Matte Lue
Kan ej smilende skue;
Brystets unge
Kraft kan ej runge,
Kun henrykt bæve,
Hvor Fjælde sig hæve. -

  Før Ask og Embla
Var Steen og Fjæld,
Men førend Freja
Ved Elskovsdrømme
Drog Dampe op
Over Klippens Top,
Var ingen Strømme,
Ej Kildevæld. —
Kæmpen i gramme
Armtag nu kryster,
Elskovsvarm
Af Dybets Flamme
Den evig ulmende,
Skyens Bryster,
Blode, svulmende,
Som sig folde,
Tæt om den kolde,
Islagte Barm.

  Evig staa de,
Favnomslyngede,
Fastomklyngede, —
Ændse ikke
Forbittret-vaade, <note>Forbittret-vaade] Forbittret- vaade</note>
Skinsyge Blikke
Af Bølger, som brummende,
Vellystskummende,
Lystne fraade
Ved Kæmpens Fod,
Farvende grønligt
Kun Kobberets Blod,
Der flyder lønligt
Af Fjældets Rod.
Skyen sort
Skræmmes ej bort;
Med det dunkle Øje
Tavst i det høje
Den sig lejrer,
Fejrer —
En lokkefavr, prud,
Mørktblussende Brud —
Med rastløs, vild,
Udæmpet Ild,
Ej bly, ej bange.
Den første, lange
Kjærligheds Nat;
Paatrykker brat,
I Nattens Gys,
Ved Dagstraalens Lys,
I usvækket Ungdom,
Den stenhaarde Brudgom
Evige Lys. —

  Mens disse sig favne,
Varslende Ravne
Flokkes og skrige
I skingrende Kor,
Og atter saa vige
Trindt ud og spaa
Om de Kuld, som skulle
Fra Parret udgaa.
Spredes og rulle
Fra Skyens Leje
Ad tusinde Veje
Mod Syd og mod Nord:
Som begravende Laviner,
Medens Stormen hviner,
Eller skjælve
Som brusende Elve
Hen over Jord.
<i>Hine</i> dræbe,
Med maalløs Læbe,
Undrende Skarer
Af Midgaards Børn.
<i>Disse</i> tale,
Mens Ekko svarer
Fra Klippesale,
I Bølgetakten
Med Luften den svale,
Med Gran og Tjørn,
Lydt om hint Kys
Og om Bryllupspagten,
Kuns omluet
Af Himmelens Lys,
Kun beskuet
Af Ravn og Ørn.
</body>
</poem>

<section level="3">
<head>
    <title>Naturkalender</title>
</head>
<content>

<poem id="moellerpl2017122829">
<head>
    <title>Januar</title>
    <firstline>Hvorfor staa de Træer saa bare</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »Vinterbillede. (til en Bellmansk Melodie.) 1833.«</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 77-81.</note>
    </notes>
    <quality>korrektur1,korrektur2,kilde,side</quality>
</head>
<body>
Hvorfor staa de Træer saa bare
  Hist med nøgne Grene?
Hvorfor tie Fuglens klare
  Triller ganske nu?
  Hvorfor<note>Hvorfor] Horfor</note> mon paa Markens Stene
Kvidrer ingen Lærke,
Aabner ej i Toner stærke
  Os sin glade Hu? —
    ,,Tys Sanger, tys!
Nyn sagte, thi nu sover
    Naturen, nys
Den bød de viltre Vover,
  Ej at brydes, ej at larme,
  Men i Søvnens Arme
  Vugge sig, til Vaarens Varme
    Vækker dem igjen.''

Skoven længer ej maa ryste
  Løvet paa sin Isse,
Rosens Kalk ej længer kryste
  Bien i sin Favn;
  Men dens Torne, nøgne, spidse,
Sidde barsk og true. —
Hist paa Himlens dunkle Bue
  Øjner man en Ravn.
    Den frosne Dug
Paa Engens Græsstraa hviler;
    Hver Perle smuk
I Morgensolen smiler.
  Men i Nattens Nulm og Øde
  Stærke Nordlys gløde
  Ned fra Polen med det røde,
    Lyse Flammeskjær.

Sneen nu et Panser lægger
  Trindt om Jordens Flade,
Og mod Kulden til den dækker
  Tæt sin Moders Barm.
  Over Lag af visne Blade
Sværme hvide Bier,
Jævne Vej og jævne Stier,
  Sværme uden Larm.
    Den gamle Jord
Fra Toppen helt til Foden,
    Her i vort Nord
Sig pynter ret paa Moden:
  Strunk som Stadens Damer fine
  Bær den Pellerine,
  Muffe, Boa, Pallentine, —
    Alt af Svanebaj.

Luften fyldes op med Taage,
  Kold og tæt den falder. —
Hist ved Strand en enlig Maage
  Kan man næppe see.
  Men paa Gaden Pisken knalder
Lystig op mod Himlen,
Øjet følger Kanevrimlen
  Paa den friske Sne. —
    ,,Nu atter een! —
Se hvor han dog kan kjøre! —
    Der var en Steen;
De vælted, — Nej mit Øre
  Al den Bjeldeklang ej rummer;
  Se hvor Hesten skummer!'' — <note>skummer!''] skummer!,,</note>
  Dog Naturen af sin Slummer
    Vækkes ej derved. —

Voven vil ej meer besejles; —
  I Demantkrystaller
Vil den Himlen stolt skal spejles,
  See sin egen Glands.
  Over Spejlets lyse Haller
Iler Skøjtens Mester,
Mens hans rolig Blikket fæster
  Paa sin Snirkeldands. —
    ,,Vogt dig, min Ven,
Histhenne Vaagen bruser! —
    Vend om igjen,
Hør dog, hvor dybt det suser!'' —
  Men han blegner som en Lillie,
  Har ej længer Villie; —
  Se, der brast den blanke Tillie!
    — Nøkken favner ham.

Det er Aften, Stjerner funkle
  Venlig mellem Skyer.
Mørke Skygger i det dunkle
  Svæve tavst forbi, —
  Nattens Ensomhed jeg flyer,
Flyer for egne Smerter
Did, hvor Gratier, Spil og Kærter
  Sprede Harmoni.
    Hvor dog Musik
Kan virke sødt og herligt!
    En Piges Blik
Den gjør saa varmt og kjærligt. —
  Og, naar Arm om Liv sig slynger,
  Gulvet hen man gynger,
  Intet meer os da betynger —
    Alt er Sympati!

Vinter! dog dit skjønne, blege
  Aasyn venligst smiler,
Naar de skjelmske Julelege
  Farve Kinden rød.
  Lange Aften muntert iler;
Gamle blir som unge, —
Skjemt og Vid fra hver en Tunge
  Flyder honningsød.
    ,,Løs delte Pant!''
Behændig bort hun smutter. —
    Held den, der fandt
Gunst hos de vævre Glutter! —
Husk min Ven, du ligner Sivet.
  Nyd hvad dig blev givet;
  Se, da svinder hele Livet
    Som en Juleleg!
</body>
</poem>

<poem id="moellerpl2017122830">
<head>
    <title>Februar</title>
    <firstline>O gid det var Sommer, saa varm og saa blid</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 82-83.</note>
    </notes>
    <quality>korrektur1,korrektur2,kilde,side</quality>
</head>
<body>
I.

O gid det var Sommer, saa varm og saa blid,
O gid den var omme, den fugtige Tid!
O gid der var grønt, hvor nu alting er graat,
Gid Himlen sig klared og Havet blev blaat!
O gid det var Foraar og Skoven sprang ud,
Og bort sig forføjed den taagede Slud!
Her gaar man i Dyndet og Mulmet fortabt,
Kan ej engang see, hvad vor Herre har skabt.
O gid blot en Straale af Solen jeg saa!
Jeg skulde skam snart da faa Støvlerne paa, —
Ej sidde og længes i opvarmet Bur,
Og sukke, fordi jeg til ingen Ting du'r!


II.

Det var en saadan Morgen
Med Mulm og Frost foruden, —
Jeg aldrig glemmer den. Ved Ovnens Flamme
Og Lampens Skin, fra Ruden
Isblomsterne om Sorgen,
Den sidste Afskeds, gød en Sølverramme.
Og Livet med de samme
Mørkt-melankolske Blikke
Belyste Hyttens Bord,
Hvor hun med Vemodsord
Beaanded Skaalen, hun mig gav at drikke.
Min Kind sig ildhed vugged
Paa hendes Bryst og Skulder, mens hun sukked,

O bittersøde Minder,
Hvor jeg, af Savn betynget
En evig Smerteskilde kun gjenfinder! —
Den bløde Arm saa fast om mig hun slynged,
Og Sjælen som et Skib i Stormen gynged.
O, men da sig det sidste
Minut paa Urets kolde Aasyn viste,
Og rev mig ud paa fjærne, dunkle Veje
Fra Elskovs søde Leje,
Hun mig paa Vejen fulgte;
Der Vintertaagen vore Taarer dulgte.
Jeg kyssed Øjets Lue
Jeg kyssed Haanden, Pandens, Barmens Bue, —
Og aldrig meer jeg hende fik at skue.
</body>
</poem>

<poem id="moellerpl2017122831">
<head>
    <title>Marts</title>
    <firstline>Forleden Nat jeg drømte</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 83-85.</note>
    </notes>
    <quality>korrektur1,korrektur2,kilde,side</quality>
</head>
<body>
      Forleden Nat jeg drømte,
      Jeg midt i Luften stod,
      Og klare Skyer strømte
      Som Bølger for min Fod.
Bestraalet af Aurora de vugged mig saa blødt.
Da danned der sig Skikkelser af Skyens Purpurrødt.
En dejlig Kvinde svæved midt i et Alfekor.
Mod mig et Fyldhorn bøjede hun blidt med disse Ord:

      ,,Min Ven, drag hen, før Jorden
      I Vaarens Glands staar Brud! —
      I Marts, — i Sjællands Norden
      En Foraarsblomst sprang ud.
Den blomstrer bly og ensom — den lille Martsfiol;
Den faar sin Duft og varmer sig ved Vaarens milde Sol!
Den svæver som en Ungmø hen paa en liden Fod; —
Du kjender den paa Hændernes det hvide Liljeblod!

      ''Og naar du finder hende
      Hist paa den dunkle Jord,
      Saa hils fra en Veninde,
      Som over Skyen boer —
Og fra de smaa Luftalfer, der dandse her i Rad, —
Som tavst om hende svæve, som kun lee, naar hun er glad!
Og dette rige Fyldhorn du over hende gyd! —
Det gjemmer det tilkommendes Velsignelser og Fryd!''

      Men da jeg vilde gribe
      Det vidunderlige Horn,
      Jeg vaagned, — tænk min Knibe,
      Tomhændet som tilforn. —
Strax i den vide Verden jeg ud at lede gik;
Thi Drømmen stod saa levende, saa livsklar for mit Blik.
Gjennem de lange Gader jeg mere løb end gik;
Da blændes jeg med et af Orientens Romantik.

      Men hvad jeg saa af gult og rødt,
      Ret aldrig skildres kan: —
      En hel Natur af lutter sødt —
      Et Sukker-Trylleland.
Et Kræmmerhus jeg fyldte, ak ej med Fremtids Held!
Men Ønsker her ledsages af et <i>jordisk</i> Sødheds Væld.
Et Fyldhorn jeg dem bringer, — ej fra Lysalfens Slot;
Dog, tør man tro Konditoren, smager dets Indhold godt.
</body>
</poem>

<poem id="moellerpl2017122832">
<head>
    <title>April</title>
    <firstline>Vaaren sig nærmer, nu svulmer og bæver</firstline>
    <notes>
        <note>Mottoet er fra første verslinje i Thomsons <xref poem="thomson2017122901,1"/> fra <i>The Seasons</i> (1730).</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 85-87.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>- gentle Spring, ethereal Mildness -</right></small></nonum>
<nonum><small><right><i>Thomson.</i></right></small></nonum>

Vaaren sig nærmer, nu svulmer og bæver
Sangfuglens Hjerte, mens Brystet sig hæver.
Alt har den mærket Zefyrerne lufte,
      Markerne dufte.
Jorden sig bader i Middagens Straale,
Stirre mod Himlen kan Øjet ej taale;
Rask nu sig aabner for Friheds Forlængsel
      Vinterens Fængsel.
Mægtig ved Varmen sig udvider Hjertet,
Glemmer saa gjerne, hvad dybest har smertet.
Aanden, som dristig al Skabning omfavner,
      Noget dog savner,
Kraften den savner; hin Højsangerevne, —
Følelsens Vælde kan Læben ej nævne.
Øjet kun Guden, der glæder saa saare,
      Ofrer en Taare.
Glad og taknemlig jeg trykker i Aanden
Verden til Barmen, og udrækker Haanden
Kjærlig til alle, til Vennen, til Fjenden,
      Kjærligst til Vennen.
Kvindebarm dølg dig, jeg trodser din Bue!
Den skal ej tænde min Kjærligheds Lue.
Elskov jeg har kun for Blomster og Enge,
      Blomsternes Senge. -
Drømmen om Kvindegunsts Held er forsvunden,
Sjælen ej længer til Skyslotte bunden;
Elskov og Venskab et Kampspil har leget, —
      Elskov er veget.
Vennen jeg ærer og Venskab jeg priser
Højt over Guldstøv og pariske Fliser,
Højt over Elskov, som kommer og svinder, —
      Evig dog minder.
Spræng ej mit Hjerte, du voldsomme Stemme,
Alt maa jeg føle, — dog alt vil jeg glemme! —
Alt, uden Venhjertets hellige Gløden,
      Trofast til Døden.
Venskabets Alvor dog herligst blev givet
<i>Vinterens</i> Stund at forsøde os Livet;
— Atter, naar Foraarets Aande sig nærmer,
      Vilter jeg sværmer —
Bort fra den livløse Kakkelovnssommer,
Ud for at hilse de duftende Blommer,
Ofre mit Jeg til den farvespilklare
      Trækfugleklare.
Følg mig da I, som jeg elsked med Ære,
Hvis end I længer mit Samliv begjære!
Følg mig, men rastløs og kjæk som min Hu er, —
      Svælger og skuer!
Smilende, leende, hoppende, syngende,
Kjælen i Sydvindens Arme sig gyngende,
Hidsvæver Flora, den evig foryngede,
      Vellugtomslyngede.
Værdigt en Guddom er Favntaget vorden,
Tusinde Liv sig udgyde paa Jorden; —
Nysgjerrig titte til Voven den rene
      Spirende Grene.
Se, hvor fra Skjødet de Smaaglutter stimle,
Regnbuefarvede Øjnepar vrimle! —
Dem vil jeg elske, til dem vil jeg ile,
      Stedse de smile!
</body>
</poem>

<poem id="moellerpl2017122833">
<head>
    <title>Maj</title>
    <firstline>Det var en nyfødt Majdag; jeg var en munter Dreng</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 87-89.</note>
    </notes>
    <quality>korrektur1,korrektur2,kilde,side</quality>
</head>
<body>
Det var en nyfødt Majdag; jeg var en munter Dreng,
Som hidtil mere sværmed for Ager og Eng,
Blomster og Fuglereder, end for den kjedelige Bog,
Hvoraf de andre sagde, jeg saa stor en Nytte drog.
Som sagt det var en Majdag. Med frihedstørstigt Sind
Ilte jeg ud at køles i Strandens friske Vind.
Jeg samled Muslingskaller; dog snart en Lærkes Sang
Mig minded om at vende mod Marken min Gang.
Jeg boltred mig i Græsset, og saa mod Himlen op,
Som skued majestætisk paa Jordens grønne Krop.
Snart glemte jeg og savned ej den folkerige By:
Glad og fri misundte jeg kun Fuglen i Sky.
Men længer op ad Dagen blev af Solkys min Kind
For varm, og i en fremmed, en dejlig Have ind
Jeg sneg mig; did jeg droges som af en usynlig Magt,
Hvor Kunsten stolt behersked Naturens vilde Pragt.
Jeg blændedes af Farver, jeg drak saa sød en Duft;
Gyldenlak blanded Aande med den reneste Luft.
Der stod et Bed Levkojer i den frie Natur,
Og et Ferskentræ bedækked med sit hvide Lin en Mur.
Hvidtornen stod i Blomster og bugned i Sne;
De smukke, mørke Blade jeg ikke kunde see, —
De leged Skjul bag Blomsterne, dog kun for en Tid:
Det hvide mod det grønne holder ej Stand i Strid.
En Susen mig kaldte til en Lund af Pæretræ'r,
Hvor nektartørstig lejred sig af Bier en Hær.
De vugged sig paa Blade, de brummed lystig væk,
Sugende Saft af Blomsterne i dybe, korte Træk;
Og flytted saa med røde Been hen til et Æbletræ,
Som bød dem en Læskedrik i større Blades Læ.
Snart gjemte hvert Bæger paa sin Bund en flittig Bi:
Som Bjergmænd i Gruben de fared om deri, —
Og summed glad, mens Strømmen i den sitrende Luft
Udspredte Lyden blandet med Æbleblomsters Duft.
Og hvor Træet det prunked, stolt af sin Blomsterhær,
Hvor hvidt saa mildt skatteret var med et rødligt Skjær, —
Retsom naar Aftensolen i Vinterens Tid
Kysser med røde Læber den Sne, som ligger hvid
Paa Marker og paa Vænge, paa Hus og Havens Træ'r,
Mens Frosten lægger Vej over Sumper og Kjær.
Ja selv naar Æblevrimlen med Rosenkinder leer,
Mig tykkes ej, at Træet saa smukt omkring sig seer,
Som naar i Vaar det vikler sin Farveskjønhed ud.
Og rødmer i Naturens Kapel — en festlig Brud.
I Høst det staar som Moder med Barnet paa sin Arm,
I Maj er det en Ungmø med svulmende Barm.
Hist Æblenoret lokker vor Mund til Moders Bryst:
Foraarets Blomstren skjenker en aandigere Lyst. —
I Maj er alt saa herligt, saa ungt og saa smukt;
Jeg synes, hele Livet har saa himmelsk-frisk en Lugt.
Du kjære, søde Have, hvorfor blev du dog ej
Som du var? — o hvorfor maa det ej altid være Maj? —
</body>
</poem>

<poem id="moellerpl2017122834">
<head>
    <title>Juni</title>
    <subtitle>(Kjøbenhavns Vold).</subtitle>
    <firstline>Nu er det færdigt, det herlige Tag</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 89-92.</note>
    </notes>
    <quality>korrektur1,korrektur2,kilde,side</quality>
</head>
<body>
Nu er det færdigt, det herlige Tag,
Tag for vor Længsel, for Panden den trætte.
Krandsen er rejst med de viftende Flag,
Baand, som sig levende selv sammenflette.
Bygherren smiler fraoven dertil,
Og medens Vinden saa sagtelig lufter.
Er det som selv han besøgende vil
Glædes ved Værket, der skygger og dufter.

Nu er den hvælvet, den luftige Sal,
Denne Dryadens velsignede Verden;
Useet hun værner med Viften sval
Om de spadserendes venlige Færden.
Det er et blomstrende Parthenon,
Klassisk just ej, lidt aflangt og kroget;
Kuplen er sat af usynlig Haand.
Indskriften <i>lyder</i> i Sangfuglesproget.

Nu kan man gaa — hvor den Udsigt er skjøn! -
Her bag de knudrede, mosgro'de Søjler;
Ubemærkt spejde, aabne i Løn
Hjerternes Dørre med Blikkenes Nøgler.
Her kan man titte til Rudernes Glar,
Standse; paa Skrømt gjøre Skridtene korte;
Faa sig i Tanken en heel Passiar
Der, hvor man ellers maa smukt blive borte.

,,Du, som af Kjærlighedslængsel har Meen,
Følg mig blot hid, og du bliver en holden
Mand! — jeg skal vise dig hundred for een;
Alle de smukkeste bo dog ved Volden.
Her kan Du see de forskjelligste Slags,
Unge <i>Lectricer</i>, huslige Terner,
Gjemte Koketter, smaa Syersker, strax
Mønstrende, hvad som paa Volden sig fjærner.

,,Du, som beskeden kun attraaer Ideer,
Tro mig, her under de løvrige Grene,
Her kan du gaa saa godt som alene,
Baaren af Tankens usynlige Feer.
Dig jo forstyrrer ej — kjødelig-fri —
Svulmende Hofter og smilende Skuldre.
Flagrende Strudsfjær, mens Gangerne buldre:
Deri du seer kun en ny Trilogi!

,,Du, som dig ofrer til Statens Gavn,
Dræber din Livsfryd ved Dagpolitiken,
Il i den unge Dryades Favn
Fra dine Tal og Realmekaniken! —
Her kan du styrke din fysiske Kraft,
Og, med <i>uendelig</i> Frihed i Aanden,
Glemme at stride med Galæblesaft,
Glemme den Sandhed, som fanges med Haanden.''

Se, hvor de tavse Skildvagter gaa,
Barske om Dagen, vort Skjold, naar vi blunde,
Vaagne, naar Morgenens Lærker slaa, —
Jer for en Stund jeg kunde misunde:
Vidner til al den Naturpoesi,
Som, med vemodige Dugdraabers Rislen,
Sænker sig ned i den stille, den fri,
Himmelske Nat, gjennem Bladenes Hvislen.

Hvor man drømme, hvor Tiden kan gaa
Her i det kølige Foraarets Tempel! —
Alt har paa Kuplen og Søjlerne graa
Aftenen fæstet sit mystiske Stempel.
Nu er det tomt. I den bævende Lind
Fuglen alt drømmer om næste Dags Sange.
Længst for Skumringens farlige Vind
Flygted de sidste spadserende bange.

Hist dog paa Bænken sidder der een,
Hjertet i Aftenluften han svaler,
Lytter adspredt til den susende Green,
Troer sig alene. I Tanker han taler:
,,Se gjennem Grenenes Aabninger der,
Se, hvor det underlig glimrer og tindrer!''
Er det den sidste Solstraales Skjær,
Som om et Afskedssuk venlig erindrer?

Eller, o var det to Øjne blaa,
Var det et Tegn, som han heftigst attraaed,
Paa at en Sjæl, som kun een kan forstaa,
Ikke den tavse Hylding forsmaaed? —
Halv uvilkaarlig han løfter sin Hat,
Andagten steg over Træernes Toppe.
Hører du Trommen? — Godnat, Godnat!
Ingen maa længer nu dvæle heroppe. —
</body>
</poem>

<poem id="moellerpl2017122835">
<head>
    <title>Juli</title>
    <firstline>Hvor Sommeren dufter vidunderlig frisk!</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 92-109.</note>
    </notes>
    <quality>korrektur1,korrektur2,kilde,side</quality>
</head>
<body>
Hvor Sommeren dufter vidunderlig frisk!
Lad Vognen nu rulle med Hest og med Pisk!
    O hør hvor det synger fraoven:
    ,,O kom dog, o kom dog i Skoven!''

Du Baad, som kan fare med Røg, uden Sejl,
Lad Hjulene hvirvles i Vandfladens Spejl!
    O hør, hvor det hvisker fra Voven:
    ,,O kom dog, o kom dog i Skoven!''

Hvor Vejret er himmelsk! ja den skulde dog
Faa Skam, som sad hjemme idag i sin Krog!
    Det kvidrer i Luften foroven:
    ,,O kom dog, o kom dog i Skoven!''

---

    I Venner, kom hid, tag Hat og Stok,
      Og lad os da til Forandring
    Forlade Stadens Myreflok,
      Og drage paa lystig Vandring!
      O se, hvor hun hæver sig frem.
      Omviftet af susende Vinde,
      Den danske Skjønhedsgudinde
    Af Bølgernes skummende Hjem!
            Hurra!
    Af Bølgernes skummende Hjem.

    Hvor Farven er skjøn, hvor moderøm
      Hun aabner de fyldige Arme;
    Hvor sødt hendes Aandes friske Strøm
      Kan svale Hjerternes Varme!
      Med det søgrønne, duftende Haar,
      Hvor Droslen synger i Skygge,
      Hvor Elskovsguderne bygge.
    Hist paa Kysten hun vinkende staar.
            Hurra!
    Hist paa Kysten hun vinkende staar!

---

Men ak en Torden trækker alt til os hist fra Nord.
Et uberegnet Tusmørke standser Glædens Ord.
Træerne saa alvorlige, forbittrede staa:
Det er nok bedst et Øjeblik her indenfor at gaa.

Nu har det rast og lynet, nu har det regnet ud,
Men nu begynder Skoven jo at regne!— Du min Gud!
Hvert Blad er vaadt! — Ti stille, se Solen bryder frem;
Med sit forgyldte Klæde den smukt aftørrer dem.

Det lille Dampskib skynder sig saa godt som det kan.
Det ruller gravitetisk langs den dejlige Strand,
Propfuldt, — og se, med Kikkert hvor een til Tidsfordriv
Staar og betragter Strandvejens idylliske Liv! —

Hvor alt saa frisk og køligt nu dufter om os rundt,
Og ingen Støvsky truer vort Øje med ondt.
Se smukke Damer færdes bag hver en Gitterport,
Saa lystige! — hvor kjedeligt, at strax vi føres bort! —

De andre passiare om Dit og Dat, men jeg,
Jeg sidder tavs og tænker: ak hvem der havde sig
Saadan et lille Lyststed i stille, landlig Ro,
Og saa en yndig Hustru, en Søn eller to! —

---

            Nu er vi her.
            Hvor tætte Træ'r
        Beskjærme Folkets Færden.
            Her Sværm og Sang
            Og Sfæreklang
        Fra <i>Dyrehavens</i> Verden!

            I Miniatyr
            Sees vilde Dyr
        Af Folket, sammenpærset.
            Et Mikroskop
            Gi'r Kæmpekrop
        Alt smaat i Universet.

            Kom nu og sig,
            Poetisk-rig
        Er ej hin viltre Færden! —
            Her er jo Spejl
            Af Dyder, Fejl,
        Ja fast af alt i Verden! —

---

    Paa Bræddebalkonen den høje,
        Der sidder med gulbrun Kind,
    Med det sorte, rullende Øje
        Den pelsklædte Beduin.
Ned seer han paa Folket, som Sultan han var,
I Skjægget han damper helt stolt sin Sigar;
En venlig Alf ved sin Side han har,
        Saa hvid som Sne —
        Kom hid og se
Den store Rhigas og den lille Abdallah! —

    Mit Hjerte vemodig gyser:
        Med stille, lidende Sind
    Den lille sidder og fryser,
        Og svøber i Kappen sig ind.
Det er, skjønt af Aar saa faa han har.
Som om paa en gammel Kummer han bar,
Som Hjem og som Lykke ham røvet var —
        Men alle staa
        Og stirre paa
Den store Rhigas og den lille Abdallah!

    Det er som de sukkede lønlig,
        De smukke uskyldige Træk,
    Som talte de tavst, men bønlig;
        ,,O tager herfra mig væk!''
Det er som om Øjet sagte bad.
Som Tanken fløj højt over Bøgens Blad
Til Alpernes Luft, — nu forsvandt han — hvad?
        Pistolskud — hør! —
        Nu Kunster gjør
Den store Rhigas, Madamen og lille Abdallah.

---

    Højt fra Jord mod Træets Top
        Gaar med røde Sokker
        En Bajas ad Linen op,
        Pøblen om sig flokker, —
        Lader saa som om han gled —
        Folk beundrer Dandsen,
        Selv trods ,,<i>Roat</i>, som faldt ned,
        Skjønt han holdt Balansen.''

---

        Her Vaflerne brases,
        Tyrolerne synge.
        Der snakkes og spases
        Af Folket i Klynge.
Man puffes og snubler og seer paa hver anden,
Man skilles og finder igjen til hinanden.

        Her var det jo Jøden
        Røg Tobak og aad Blaar:
        Er forhindret af Døden
        Han ej her iaar?
,,Ja med Træets Sanger han samles i Løn.
Men hans Kunster, o Held, gik i Arv til hans Søn.''

---

Staa stille her, vend Blikket fra den støjende Kommers,
Fra Ballonerne, som svinge paalangs og paatværs!

Se gjennem denne Aabning, hvor Skoven dog er smuk,
Og skjenk dog og Naturen et lille Hjertesuk:

Terrasseformig hæver sig den bakkede Grund.
Et Gab i Midten aabner sin uendelige Mund.

Paa begge Sider herlige, ranke Bøge staa,
I Mosen og i Højden med grønne Salopper paa.

Jeg tænker, de samtale om Adskillelsens Savn,
Ønskende at springe hverandre i Favn.

Fjærnt gjennem Gabet viser sig Himlen blank og blaa,
Den drager vor Tanke did, hvor Øjet ej kan naa.

Det kvæger, det forfrisker, fra Jordens Larm sit Bryst
At hæve, og dvæle ved en højere Lyst. —

Farvel du klare Himmel, hav Tak for Æterduft!
Nu vende vi tilbage til den lavere Luft.

Hvor har vi vel Kaptejnen paa Frederiksteen?
Aha! nu er han just ved ,,Bankenetter uden een!''<note>* De, som i de senere Aar have besøgt Dyrehaven, erindre en Mand, som foreviste en foregiven Kopi af Frederikssteens Fæstning i Træ, med en barok Forklaring og et endnu barokkere Foredrag, hvori det bl. a. hed om de fra et Udfald hjemvendende: ,,her kommer een uden Bankenet, her en Bankenet uden een.''</note>

---

Her staar et Par Bønder, en Borger derhos.
Hvad om vi her stilled i Nærheden os?
Bonden tituleres naturligvis ,,De,''
Der spørges ,,om <i>Herren</i> er kommet at see
Paa Kunster, eller om blot for en Drik
Af Kilden, man Æren at see ham fik?..
Han svarer, ,,Jeg kom for at røre mine Been
Og høre Komedien om Frederiksteen.''
Han betaler sin Styver og Manden smaaleer,
Mens han sig ærbødigst den Ære udbe'er.
At Herren vil komme til næste Aar
Med hele Besætningen fra sin Gaard.

---

Savojarden bærer sin Abe paa Arm,
Smukt pyntet med Trøje, Buxer og Hat.
Den tager mod Mønt; ved sin Herres Barm
Den gjemmer den sparsomme Kobberskat.
Den hilser med Hatten, seer fornemt omkring
Paa Folket, som staar i en tætsluttet Ring,
Og se, hvor den mimrer med sorten Mund, -
Men hvor er den hvide Pudelhund,
    Som Aben saa net kunde ride?

,,Ach meine Herr'n, er war so gut,
Er hat so schön mit dem Affen gespielt;
Die Bösen, sie haben gegossen sein Blut,
Im Sterben er hat so den Boden gewühlt.
Zu Koppenhag'n da war ich gegang',
Da ward es dem Treuen so lang' und bang', —
Er biss sich schon los mit einem Strich',
Aber als in der Meng' er suchte mich.
    Da haben s'mir ihn geschossen.''

O mindes I Hunden, saa fuld af Liv,
Saa smuk, med de dybe, alvorlige Træk?
En lønnet Dagdriver til Tidsfordriv
Har tankeløs pustet en Livslys væk,
Langt mere klogt, langt mere tro.
End mangt et, som gaar stolt paa to. —
Mon den, som bærer et Skilt paa Bryst,
Skal være døv for Naturens Røst,
    Ej Hjerte maa have forinden? —

Du stakkels Blomst fra Savojens Jord
Med den smilende Dal, med det høje Fjæld!
Naar du kommer hjem, hvor din Moder boer,
Og sidder hos hende ved Arnen i Kveld, —
Udaande du kan da din dybe Sorg,
Over ham, som dig fulgte i By og Borg;
Og sukke: aussi j'ai vu dans mon voyage
Au nord <i>un pays presque sauvage</i>,
    Les hommes mon chièn y mangèrent.''

---

        Hvad er der for et Spil?
        Se, hvor Folk strømmer til! —
        ,,Kommer hid, hvo som vil
    For sex Skilling skue sin Fremtids Brud!''
        Hviken herlig Idee!
        Tjene Penge som Sne
        Det gjør <i>han</i>, — lad os see,
    Hvad os Lykken vil betee
    I sin dybe <i>Négligé</i>. —
Men man kommer jo her hverken ind eller ud! —

    Jo tys, nu gik det an! —
    Lykkestjerne, kom an!
Jeg trak Jupiter; men ogsaa flad man maa lade sig presse,
    Ah, mit Hjerte staar i Brand! —
    Her i Kassen jeg kan
(Gjennem Glasset jo skue den yndigste Sæbeprindsesse.
    De andre maa min Kone see, —
    I understaar jer ej at lee! —
        Der er Skam nok for Øjet.
        ,,Er Herrerne saa fornøjet?''

---

    Nu er al Ting jo seet;
    Kjære Venner for eet
Maa vi dog ligegyldig ej lukke vort Blik.
    Der bør ofres et Vers
    Til den usnørte Skjers,
Som gaar ud fra den lille bekjendte Butik. —
    Folkepoesiens Sol,
    Stærke, dristige Symbol
    Paa det Liv, vi røres i,
    Seet i dets Disharmoni! —
Ved din værdige Ægtemands billige Harm,
Ved Madamens Diskant, ved din Læredrengs hungrige Tarm,
    Ved dit aristofaniske Spil,
    Jeg forsikrer dig til:
Medens Lystighed lever paa Sjællands Ø,
Dit Navn, Mester <i>Jakel</i>, skal næppe dø!<note>* Bekjendt Ejer af et Marionetteater.</note>

---
Hvor den Udsigt er skjøn! — se den krusede Sø,
Og Landskrona saa nær, som den laa paa vor Ø!
Se Hveen og Trekroner og vor trægrønne Kyst! —
Ja her kan man spise og drikke med Lyst!

Men hvor faa vi Plads? det begriber jeg ej, —
At erobre den Stue, som er lejet, — nej, nej,
Det gaar dog ej an! — ,,Jo kom I kun herind,
Beboerne spadsere i Aftenens Vind.''

<nonum><small><center>(Sigarren og Herkules).</center></small></nonum>
    Hvor den elskovssvangre, søde
        Skumring falder paa med eet! —
        I et Lysthus sidde tvende;
        Jeg vil være indiskret.
    Listig smilte hun og sagde:
        ,,Siig, vil helst du have den
        Brune, duftende Havanna,
        Eller helst et Kys min Ven?''
    <i>Herkules</i> paa Skillevejen
        Stod i Tvivlens haarde Baand.
        ,,Fristende, Sigar, du dufter,
        Taber dog mod hendes Haand?
    ,,Kyssets Smag er himmelsk, dog det
        Evig jo gjenføder sig — ''
        Saa han tænkte, talte fattet:
        ,,Først et Kys du give mig!
,,Saa Havannas Barn du holde
        Over Daab ved Lampens Lys, —
        Er den røgt, da som dens Gravøl
        Giv mig kun igjen et Kys!''

<nonum><small><center>(Skovshoved).</center></small></nonum>
    ,,Hurra, vor Far er kommet hjem!
    Nu rask til Bords og Nadver frem,
        Og skjenk saa Fatter en Hiver!
    Du Kris'jan rejs din dovne Krop,
    Naar Far har spist, spring hen og stop
        Ham en af de stakkede Piber!
Lise min Tøs, knyt en Maske paa Garnet,
Peter saalænge han vugge med Barnet.
        Hans min Dreng,
        Før du gaar i Seng,
    Slæb Marsvinet op af Baaden!''

    Nu sidder den gamle glad og fri
    Og seer efter Folk der kjøre forbi,
        Mens Skyerne rulle foroven.
    En Vogn gjør Holdt: ,,Skjøn Aftenstund!
    Hil være dig Fisker i dit Pavlun, —
        Nu komme vi hjem fra Skoven! —
Kjære, tillad jeg Sigarren maa tænde,
Den har en Læk, men den skal saagu' brænde.
        Tak og Godnat!
        Ah, Lise, min Skat
    Vi sees vel i Byen imorgen!''

---

  Nu er vi hjemme; se den gamle Bolig
    Ved Søens blidelig bekruste Bred!
    Se, hvor de sidste Straaler smukt fortrolig
    Med Græsset og med Bølgen tales ved!
    Hele Naturen, højtidsfuld og rolig,
    Beaander os med Kjærlighed og Fred.
    Og Damerne, tro mig, de vente glade
    Paa Baadens Gliden over Søens Fade.

---

''Vil de her paa Knæ os skue?
Det er ikke mørkt endnu!
Jeg forsikkrer, bedste Frue,
Baaden skal ej gaa itu!
    Hvis galt skulde være,
    Vi skal paa min Ære
Med Damerne svømme iland.''

Se, nu tror jeg, Pandens Skyer
Svand; saa kom da yngre Slægt,
Glem ej tvende Paraplyer,
De som Sejl gjør god Effekt.
    Nu hurtig i Baaden!
    Ud Aarerne, saadan,
Nu pile vi rigtig afsted. —

---

Se, hvor det skumrer fra Bredden,
Kulsorte Buskene<note>Buskene] Bnskene</note> staa.
Stille spadserende neden
Om ad Dosseringen gaa.<note>* Navnet paa en smal Spadseregang langs med den største af Kjøbenhavns Søer.</note>
Skal vi nu lade os drive
Sagte som Bølgerne vil?
,,Nej, vi maa lade det blive,
Himlen alt dækker sig til.''

Broen kaster sin Skygge
Ud som et dunkelt Slør.
Derunder aande saa trygge
Vandets de mystiske Møer.
Leer de nu ad mig derhenne?
Er det da uskjønt at tro,
Ej blot den Luft, som vi kjende,
Yndige Væsner bebo? —

Dunkeltskyggende Lunde
Hvælves i Dybet. Vi ro
Hen over dem. Der I kunne
Tro mig, Undinerne bo.
Himlen er ogsaa dernede,
Se, hvor den svømmer os nær!
Folder sin Vinge, den brede,
Ømt om de bladrige Træ'r!

Skyerne skyndsomme glide,
Træde den tavse Dands,
Skamfulde, som om de vide,
Solen kun laaner dem Glands.
Nogle som snehvide Duer,
Næb imod Næb, i mit Spejl
Dybt her i Søen jeg skuer,
Andre som udspændte Sejl.

Baaden flyder saa stille,
Som det uskyldige Sind,
Luften med kølige, milde
Hænder klapper vor Kind.
Vognenes Larm i det fjærne
Taber sig; Løvet derved
Bæver. Den første Stjerne
Blinker i Bølgerne ned.

---

Vovens bløde Ryg vi tvinge,
Gynge hen med raske Tag.
Lad nu frit og muntert klinge
Sang til Takt af Aarens Slag, —
    ,,Firstemmige Sange!''
    Er Damerne bange?
Her kan man jo vade i Land.

Søen hviler, som den lytted,
Træ'r og Buske stille staa.
Sødt af Aftenro beskyttet
Sangens klare Aander gaa.
    ,,Nu maa vi nok vende!
    Men se ham derhenne,
Gud veed, hvad han tager sig for?''

,,Kun i let og flygtig Skitse
Vilde jeg med Blyantsod
Lidt af Skjønheden afridse
I og udenfor vor Baad.
    Det Syn er for yndigt,
    Det var saamæn syndigt,
Hvis det skulde ganske gaa tabt!''

Grumme Damer skal vi lande?
Tier Sangens Tonefald?
,,Ja, vi vil ellers kunde strande.
Naar vi vel er hjemme, skal
    Til Slutning vi synge
    I Haven i Klynge
Naturen vor Tak for idag.''

---

Hvad hele Haven oplyst er!
Se Lygteglands og Lampeskjær!
Og smukke Masker vandre her
Iblandt de tætte Træ'r.
Det var en aldrig anet Fest,
Maskeer sig hver, som han kan bedst!
    Yndige Blomsterpiger
    Svæve med Kurv paa Arm.
    Under et Nonneslør stiger
    Kjækt en ungdommelig Barm.
    Hist en Student som Kriger,
    Her staar en Brandmajor.
    Spiller ej smaa Intriger
    Han med et bølgende Haar?
    Tavs som en Kæmpe histinde
    <i>Tempelherren</i> jo staar.
    Staklen har ingen <i>Jødinde</i>,<note>* Masker af en bekjendt Opera.</note>
    Derfor saa ensom han gaar.
    Spøgelser komme, de svinde
    Atter med luftig Larm.
    Himmel, bevar os for hende,
    <i>Helvig</i> med truende Arm.<note>* Gjenfærdet i Hertzs Tragedie <a work="hertzh/1837">Svend Dyrings Huus</a>.</note>
Hist i Alleen, — mon ikke vi drømme? -
  Lejret om blussende Baal,
Røvere, <i>jydske Zigeunere</i>, tømme
  ,,Den varme Purpurskaal.''
    Er det et Karneval?
    Improviseret Bal?
    Er man i Danmark, eller i Rom?
    Det er det samme. Kun hurtig, kom
    Det var en aldrig anet Fest;
    Maskeer sig hver, som han kan bedst

---

    Nu slukkes alle Lamper.
      Hør Nattergalens Slag!
      Den gamle hist kun damper
      Med Pibens sidste Drag.
      Han trykker ned sin Hue
      Og vandrer i sin Stue.
        Han Vinduet lukker
        Og sagtelig sukker:
            ,,Godnat!''

    Ej længer Myggen surrer,
      Og Hingsten slumrer sødt,
      Og ej en Hund der knurrer,
      Og Fuglen hviler blødt.
      Ak nu er alt saa stille,
      Vi hjem os liste ville. —
        Sov vel lille Sanger!
        Sov vel stolte Ganger!
            Godnat!

    Nu tændes alle Lamper
      I Nattens dunkle Slot,
      Mens Træet staar og damper,
      Og drømmer vist saa smaat.
      Kun Dagens trætte Vinde
      Omsværme som iblinde.
        Sov sødt alle kjære!
        Velsignet I være!
            Godnat!
</body>
</poem>

<poem id="moellerpl2017122836">
<head>
    <title>August</title>
    <firstline>Inden det en Ende tager</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 109-111.</note>
    </notes>
    <quality>korrektur1,korrektur2,kilde,side</quality>
</head>
<body>
Inden det en Ende tager
Med den grønne Sommergud,
Før det varme Liv bortdrager,
Vil jeg styrte mig derud.
Svøbt i Sundheds stærke Klæder
Nyde stormende dets Glæder, —
Vil jeg mig endnu engang
Knuge til en græsrig Vang
Kvæge mig med luftigt Læ
Hos det tætte Bøgetræ,
Med en Elskers vilde Varme
Presse mig i Livets Arme,
Om saa Hjertets Aarer sprang.
Herligt, at jeg just idag er
Bedt til Kjøretur og Bal,
Samt til andre rare Sager,
Som man paastaar, kun ved Vovens
Pladsken og i Ly af Skovens
Høje, grønne Sommerhal,
Kjøbstedfolket rigtig smager. —
<i>Der</i> skal staa et lystigt Skrald,
Der skal høres Nattergal;
Til Musik af samme Klager<note>* Hvis ej Nattergalen spiller <br/> Nøjes vi med Jøden, som, <br/> Mens i Sorgenfri han om <br/> Stedse glad og sorgfri gaar, <br/> Til Sitrinkens Strenge sjunger, <br/> Og med alle Fugles Tunger <br/> For en billig Penge slaar <br/> Uforlignelige Triller. —<br/></note>
Og de brusende Kaskader,
Skal der dandses med Dryader,
Alfer, Nymfer uden Tal.
Som i Ellekrattet sværmer
Med moderne snævre Ærmer;
En sig fjærner, en sig nærmer,
En os Blomsterkrandse fletter,
Mens kun Himlen gir Lampetter
Til vor dunkle Dandsesal.
Der skal sejles, der skal roes
Henad Søens blanke Flader,
Hvor Undiner og Najader
Lege, medens Baaden bader
Sig i deres bløde Lokker,
Svulmende med grønne Siv;
Der skal bygges, der skal boes
I en Verden, i et Liv,
Hvor paa Glædens Gud kun troes,
Hvor til Nyden alt sig flokker,
Suger tørstig Livets Lyst
Af Naturens fulde Bryst. —
</body>
</poem>

<poem id="moellerpl2017122837">
<head>
    <title>September</title>
    <firstline>Søde Sommer, er du borte</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 111-112.</note>
    </notes>
    <quality>korrektur1,korrektur2,kilde,side</quality>
</head>
<body>
Søde Sommer, er du borte,
Er dit Liv forbi, Avgust?
Dræbes nu de lette korte
Glæder alt af kolde Pust?
Saadan tænkte jeg og listed
Hjemad mig; thi Dagens Luft
Lugted nordlig, havde mistet
Sommerens særegne Duft.
Fast Humøret rent forlod mig;
Men da kom med korte Skjørt,
Smilende, September mod mig,
Vinløvkrandset, ikke snørt.
Om de luerøde Kinder
Faldt som Lokker grønne, blaa,
Klare Druer; — søde Minder
Dæmred, da jeg disse saa.
Og paa Armen trind, som svulmed
Under Byrden, bar hun stolt —
Hvilken Attraa hos mig ulmed
Efter det, som Armen holdt! —
Bar et Fad hun; Aprikoser,
Æbler, Ferskner gløded der
Mellem Georgineroser,
Reseda og Astersskjær.
Sødt hun vinked, hen hun gav mig
Fadet. Alt jeg fyrig nød,
Glemte Klagen, bad: ,,begrav mig
Før Oktober ej, o Død!''
Krandsen vandt hun om mit Hoved,
Favned, kyssed mig dernæst,
Gav mig sine Lokker, loved
Mig ad Aare samme Fest.
Og jeg glemte Blomsterduften
I den runde, bløde Arm,
Og jeg glemte Sommerluften
Ved Septembers fulde Barm.
</body>
</poem>

<poem id="moellerpl2017122838">
<head>
    <title>Oktober</title>
    <firstline>Aftenen er skjøn. O lad os træde</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 113-114.</note>
    </notes>
    <quality>korrektur1,korrektur2,kilde,side</quality>
</head>
<body>
Aftenen er skjøn. O lad os træde
  Paa Balkonen ud til Havets Bred.
  Svøb om Halsen tæt det varme Klæde,
  Tag for alting varme Hjerter med;
  Ellers fryser man ved Maanens Skjær:
  Luften er saa klar, men kold tillige. —
  Naar Natur <i>din</i> Varme kølnet er,
  Maa fra Mennesket til dig den stige.

Maanen hviler. I de bløde Skyer
  Trykker den sit Hoved længselsøm,
  Og de lyse Lokkers Glands fremgryer
  Bølgende som i en yndig Drøm.
  Og de sænkes ad usynlig Vej,
  Mens det bliver klarere foroven,
  Ned i Sundet. Skade kun den ej
  Selv kan see, hvor smuk den er, i Voven.

,,Se, hvor skjønt, fortryllet alt sig viser,
  Koldt dog som et Isslot for vort Blik!''
  O ja, dette mystiske jeg priser,
  Denne milde Varmes Romantik.
  ,,De staar nok i Tanker?'' o tilgiv,
  Ja ved Gud, jeg troer, jeg stod i Tanker,
  Tænkte paa et solomstraalet Liv,
  Paa et Bryst, som frit og kjærlig banker.

Død snart den Natur er, som os førte
  Stundum sammen i sit grønne Skjød.
  Kunsten nærmer sig de faa, som hørte
  Glad og sjælfuldt, naar dens Stemme lød.
  En af dem er <i>de</i>; — jeg mærked det
  De Minutter før, da vi var ene,
  Ja, henfarne Sanger, du har Ret,
  ,,Det er tungt, man skal gaa hjem alene.''

Pris for Aften dog; da staar den glade
  Sommer stivnet i Oktobers Luft.
  Da kan ingen see de gule Blade,
  Svagt Reseda sender end sin Duft. —
  ,,Det er koldt.'' Ja Donna, de har Ret,
  Kulden dæmper Havets Orgeltoner.
  Det er koldt, men hos <i>mig</i> brænder det
  Som titusind Julirevolutioner. —
</body>
</poem>

<poem id="moellerpl2017122839">
<head>
    <title>November</title>
    <firstline>Gid jeg var der! — det Ønske tidt mig stiger</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 114-115.</note>
    </notes>
    <quality>korrektur1,korrektur2,kilde,side</quality>
</head>
<body>
Gid jeg var der! — det Ønske tidt mig stiger
I Sindet med en gammel Længsels Lyst,
Naar sky og ked jeg Stadens Larm undviger,
Og søger Ro kun ved mit eget Bryst.
Naar Stormen pisker og naar Regnen strømmer,
Naar Løvet falder gult og vissent ned.
Og jeg om glade Barndomsdage drømmer,
Og hine Tiders søde Himmelfred;
Da føler jeg, hvor ene jeg dog er,
Da ønsker jeg saa tidt, gid jeg var der! —

Og naar en Dag af Taagens Hav oprinder, —
En Immortel i Aarets Bladekrands;
Hvor i eet Brændpunkt alle kjære Minder
Sig bryde stærkt, med liflig Straaleglands,
Jeg blir saa varm, da faar min Længsel Vinger,
Trods Vinterens Melankoli dens Røst
Sig over Land og over Bølge svinger
Til Hjemmets lune Stuer fra mit Bryst. —
Men Sangen trænger til et skaansomt Øre,
Som paa dens simple Klang vil venlig høre.
</body>
</poem>

<poem id="moellerpl2017122840">
<head>
    <title>December</title>
    <firstline>Hvad kan det dog betyde? det er som Morgengry</firstline>
    <notes>
        <note>* Omarbejdelse af en gammeltysk Julevise.</note>
        <note>Anden del tryktes senere i <a work="moellerpl/1847"><i>Billeder og Sange</i> (1847)</a> med titlen »Grantræet«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 115-117.</note>
    </notes>
    <quality>korrektur1,korrektur2,kilde,side</quality>
</head>
<body>
,,Hvad kan det dog betyde? det er som Morgengry.
Om Midnat man ej plejer at see Solen i Sky.
Og hør, hvor det ringer,
Det kimer og det klinger:
Af Kærter er der ingen; dog Lyset rundtom springer.

Jeg kiged kun saa sagte gjennem Glughullet ind.
Jeg veed ej selv, saa henrykt jeg blev i mit Sind.
Ha, hvilket dejligt Barn!
Ak, hvilket favert Barn
Laa der i Staldens Krybbe med Straaler paa Kind!.

En hjertelskende Fader stod ogsaa derved,
Og en underskjøn Moder i Straaet knælte ned.
Og rundtomkring det klang,
Det kimed og det sang:
Af Kærter var der ingen, dog Lyset om os sprang.

Saa hent et Lam i Enge, i Baand af Silkegarn,
Og bring det som en Gave til det yndelige Barn!
Men gaa stille, gaa let,
Gaa sagte, gaa net.
At ej det søde, lille Barn I vække ved det! —

Men det lille Barn det skjælved, og Frosten bittert sved:
Jeg tænkte, hvo kan være paa det lille Barn saa vred?
Jesulil, ak med Hø
Din Seng de monne strø,
Som om der intet Herberg var paa den hele Sted.

I Skovens Fugle smaa, lad jer kalde herhid!
Af eders Fjær og Dun lader os i Julens Tid
Jesus en Seng saa fin
Berede med hviden Lin :
O søde Jesulille, du deri slumre ind!''

---

Medens fra hele Naturens Bryst Lovsangene klinge
Grantræet ene mod Jord sænker sit Hoved i Sorg.
Ak, vemodig det klager, naar alle Væsner til Andagts
Hymner og himmelsk Fryd kalder den hellige Fest,
Synker min Krone for Slag af Øxen, da frembryder Dødens
Grufulde Nat for mig og mine herlige Børn.
Haanlig man majer os ud med Lys og prunkende Flitter,
Ak, og den livfulde Vaar seer os som visnede Lig.
Dunkelt lyder et Sagn, at engang i hensvundne Dage
Tømrede Trælle mit Ved til et forsmædeligt Kors,
Nagled med djævelsk Lyst derpaa den uskyldigste Jordsøn,
Vied en gudbaaren Aands Larve til smertefuld Død. —
Himmel, er det en Straf, som aldrig ophører, fordi jeg
Var kun et villieløst Redskab i Synderes Haand?
Ruger da Død paa den hele Natur for den enkeltes Brøde?
Skal ogsaa <i>vi</i> vorde fri, eller som Israels Æt
Haabløst være fordømt til evig at vente paa Frelsen?
Har ej en Christus endnu Dyret og Planten forløst?
</body>
</poem>

</content>
</section>

<poem id="moellerpl2017122841">
<head>
    <title>Ved et Sølvbryllup</title>
    <firstline>Øjet dvæler gjerne, hvor</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 118-119.</note>
    </notes>
    <quality>korrektur1,korrektur2,kilde,side</quality>
</head>
<body>
Øjet dvæler gjerne, hvor
  I et Huslivs Hygge
  Blomstred gjennem lange Aar
  En idyllisk Lykke;
  Hvor en Hustru's Trofasthed
  I beskeden Stilhed
  Mandens Kraft forskjønner ved
  Kvindeligheds Mildhed.

Glædens Honning samler hun
  Til den kjære Kube:
  Livet lignes da med Grund
  Ved en <i>Sølvergrube</i>.
  Faste Slag paa Herrebud
  Slaa de Bjergmænd snilde;
  Tømme dog ej Aaren ud
  Fra den rige Kilde.

Hvis med glimrende Lyrik
  Hjertet kunde tale,
  Bedre Røst og Ord da gik
  Gjennem disse Sale.
  Hjertet er saa tavs en Fugl,
  Sorgfuld og i Glæde,
  Flygter den i lønligt Skjul,
  Naar den helst gad kvæde.

O men Sindet mindes fro
  Hver en svunden Sommer,
  <i>Eders</i> landlig stille Bo,
  Eders Haves Blommer.
  Blomsterne med kjærlig Sands
  For vort indre Øje
  Nu med Egens grønne Krands
  Smukt sig sammenføje.
</body>
</poem>

</content>
</section>

<section level="2">
<head>
    <title>Danske Aander</title>
</head>
<content>

<poem id="moellerpl2017122842">
<head>
    <title>Holberg</title>
    <firstline>Du gode, gamle, honette Mand</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 120-121.</note>
    </notes>
    <quality>korrektur1,korrektur2,kilde,side</quality>
</head>
<body>
Du gode, gamle, honette Mand,
    Adstadig og flittig som Bien,
Der nu vanker om i det fremmede Land,
    Som ej staar i Geografien, —
Som gik her engang med pudret Paryk
    Og Pandens satiriske Rynker,
Du tænker nok paa, hvor ved Tidernes Tryk
    Din Bygning sammen synker.
Forgjæves du søger den lystige Skjemt,
    Du skjenked den danske Borger.
Du finder ham kjedelig, mørk og forstemt
    Af Tvivl og af Næringssorger.
Og troer du, vor Ungdom er ung og har Mod
    Til at lee, da fejler du storlig.
Hver anden fast bærer med lunkent Blod
    <i>Sin</i> Narredragt højst alvorlig.
De lærde med megen Flid og Kritik
    Tilrakke dig din Historie,
Og søge metodisk at svække vort Blik
    For dens rette, blivende Glorie.
Dine Værker røres til vanhelligt Brug
    Af Diskens opløbne Rækel;
Damerne see dine Stykker i Smug.
    Og sige: ,,Gud, hvor han er ækel.'' —
End Svensken dog mindes med glad Sympati
    Hvert Kvad om Ulla og Mollberg:
For ærbare, nyttige Studier <i>vi</i>
    Knap tænke paa Fader Holberg.
Ja Slægten er troløs, den glemmer dig lidt
    Efter lidt for Dampmaskiner,
Og dog, naar den skuer med Aanden frit,
    Paa <i>dine</i> Skuldre den triner.
For dit Vid og dit Lunes evige Vaar,
    Din Forstand og for alt det gode,
Du gav os, engang imellem du faar
    Som her — en jammerlig Ode.
</body>
</poem>

<poem id="moellerpl2017122843">
<head>
    <title>Evald</title>
    <firstline>I en Skov i fjærne Lande</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 121-123.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Qu' importe, si une heure de cette rêverie produit plus</right></small></nonum>
<nonum><small><right>d'oeuvres que vingt jours de l'action des autres?</right></small></nonum>
<nonum><small><right>    L'imagination et le recueillement sont deus mala-</right></small></nonum>
<nonum><small><right>dies, dont personne n'a pitié!</right></small></nonum>
<nonum><small><right><i>Alfred de Vigny</i>. (Chatterton.)</right></small></nonum>

I en Skov i fjærne Lande
Laa en Ungersvend med skuffet Sind.
Skyer svømmed paa hans Pande
Og hans Tanker ligned Høstens Vind.
Ved hans Side laa en Kaarde,
Ingen kjendte, hvad hans Hjerte led,
Og den varme, tunge Taare
Randt i Græsset ned.

Krigens Rædsler, Krigens Møje
Lukked ej hint Svælg af Kjærlighed.
I det store, dybe Øje
Funkled Længsel efter Hjemmets Fred.
Hjemme — for det stolte Hjerte
Svæved Lykken overjordisk skjøn; —
Og et Livs uhyre Smerte
Blev den armes Løn.

Hjemme — den gudindelige
Skjønhedsstraalende Arense gik.
Som i Aandens Taagerige
Ej forstod det tavse Drømmeblik,
Skabte dog den store, tunge
Lyre, i hvis Streng Orkanen slog,
For den lærte klart at runge
I sin Mesters Sprog.

Hjemme, — hvor end aldrig rørtes
Slige Toners dirrende Krystal,
Hjemme, hvor end aldrig hørtes
Himmelsk Harmoni af Lyst og Kval,
Stod den store Smertens Lyre,
Stod den lænet op til Korsets Fod,
Skulde vies med det dyre,
Hede Hjerteblod.

I en skummel, fattig Stue
Laa en Mand, udtæret bleg og krum,
Kun det store Øjes Lue
Talte mægtig. Læben alt var stum.
Og der kom en falmet Kvinde
Bøjed ned sig mod den syges Kind.
I hans Smil fremsteg et Minde,
Og han slumred ind. —
</body>
</poem>

<poem id="moellerpl2017122844">
<head>
    <title>Poul Møller</title>
    <subtitle>† 1838</subtitle>
    <firstline>Rosen blusser snart i Danas Have</firstline>
    <notes>
        <note>Der alluderes til Poul Møllers <xref poem="moellerpm1999111401"/>.</note>
        <note>En variant med sidste strofe udeladt tryktes senere i <a work="moellerpl/1847"><i>Billeder og Sange</i> (1847)</a> med titlen »Ved Poul Møllers Død«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 123-127.</note>
    </notes>
    <quality>korrektur1,korrektur2,kilde,side</quality>
</head>
<body>
Rosen blusser snart i Danas Have,
  Liflig fløiter snart den sorte Stær.
  Snart vil Bi sin brune Nektar lave,
  Hingsten græsse stolt paa gamle Grave,
  Drengen plukke af de røde Bær. —
Men, naar Vaaren gaar ved Danmarks Sunde
  I ,,Charlottes Bøgelund'' igjen,
  For at aabne sine tusind Munde,
  Vække Hjerterne af Vinterblunde,
  Møder hun ej meer sin Hjertensven; —
Ham, hvis Sang hun tiere begjerte.
  End den lød, — en høj, en sjelden Aand, -
  Ham med Tanken som en hellig Kærte,
  Og med evigt Foraar i sit Hjerte,
  Kjærlighed og Trofasthed i Haand.
Hun vil sende Rosen ud at lede,
  Lade Bien flyve over Land,
  Stæren flagre fra dens høje Rede;
  Med de lyse Blikke vil hun bede
  Dem at gjennemsøge Mark og Strand.
Stær og Bi den snelle Vinge breder,
  Rosen flyver med sit grønne Blad.
  Dette Svar den smukke Vaar, som græder,
  Bringe de: ,,ak ingen, ingen Steder
  Saa vi ham, som du os finde bad.''
Rosen siger: ,,mine Blik ej svigte;
  Han, hvis Ord var som min egen Duft,
  Han, hvis Tanker vare skjønne Digte,
  Som mod Evigheder monne sigte,
  Aander ej i denne Verdens Luft.
Mig en nøgen Taarepil fortalte,
  Med en lille Høj de dækked ham;
  Og mens Blæsten mine Kinder svalte,
  Dufted jeg saa stærkt og paa ham kaldte;
  Men jeg troer ej, at han det fornam.''
Bien svarer: ,,Læbens Honninggave,
  Før saa sød, jeg fandt ej paa mit Tog.
  Sælsomt kun — i Dødens stille Have
  En iblandt de melankolske Grave
  Mig med friske Blomster til sig drog.''
Sidst vil Stæren træde frem for Vaaren:
  ,,Mere hurtig paa dit Bud fløj <i>jeg</i>;
  Navnet hørte jeg og skued Taaren,
  Som de mange fældede ved Baaren,
  Men hans hulde Aasyn saa jeg ej.
Da jeg længe, længe havde fløjet,
  Saa jeg Jorden øjned næppe meer,
  Lyse Væsner mildt sig mod mig bøjed,
  Som de kunde læse mig i Øjet, —
  Fleer end dine Børn, ja mange fleer.
,,,,Tankens Alfer er vi,'''' saa de talte,
  ,,,,Vide vel, til hvad din Attraa staar.
  Nylig vi til Jordens Mørke dalte,
  Til vort Allerhelligste ham kaldte,
  Hvor ej denne Verdens Blik ham naar, —
Til en anden Verden, lysomsnoet
  Af Uendeligheds Straaleflod,
  Kun af Aandens klare Slægt beboet:
  Dens <i>Udødelighed</i> varmt han troed,
  Og Udødelighed blev hans Lod.
Himmelsk Harmoni som Enheds Kærte
  Gyder i hans Væsen evig Fred.
  Sympati af Tankeflugt og Hjerte
  Alt han ejed; — Tidens svundne Smerte, —
  Jorden mindes han med Kjærlighed.
Der stadfæstes hans — langt meer end Drømme, -
  Nej, hans rige, klare, sikre Haab;
  Han kan paa den Æters Bølger svømme,
  Der som evig Morgenrødes Strømme
  Døbe Rummet tavst med Tankens Daab.''''
,,Atter dalede jeg ned til Jorden,
  Og jeg hørte, da jeg svæved nær,
  Klagesange med Basunetorden,
  Unge, gamle gik i langsom Orden,
  Mest af unge dog en talløs Hær.
Og det lød som een, som alles Stemme:
  Tak for dine Tankers Blomsterbed!
  <i>Ven</i> og <i>Lærer</i>, aldrig dem vi glemme!
  Tak dog først og sidst af os her hjemme
  For din inderlige Kjærlighed! —
Barnlig Fromhed, søde, milde Bikke!
  For vort Øje slukt er eders Lys;
  Men den Aand, I spejled, glemmes ikke,
  Og ad Tankens skjulte Vej vi skikke
  Jer det sidste, lange Afskedskys.
<i>Ven</i> og <i>Lærer!</i> Kraft kun avler Daaden;
  Kraft var og din klare Tænknings Sjæl.
  Stærk som faa du kæmpede med Gaaden,
  Saa med kristent Øje Charonsbaaden,
  Sagde rolig denne Luft Farvel.
Ingen Svagheds Hulken derfor saare
  Skal din fri, din tillidsfulde Sjæl.
  Taaren flyder, det er <i>Glædens</i> Taare,
  Som vi ofre ved din Larves Bare,
  Glædens, — thi din Psyche har det vel! -''

---

Men om Vaarens Blik en Sky sig flokker,
  Om det smukke, milde Pigeblik;
  Smerten ryster hendes unge Lokker,
  Hendes Taarer falde som Sneklokker
  Ned til Jorden med vemodig Skik.
Og hun sukker med sin Røst, den bløde:
  ,,Sørger med mig, Rose, Bi og Stær! —
  Saare sjelden var den Blomst, som døde,
  Og jeg kjender ej <i>den</i> Morgenrøde,
  Hvori nu den spiller med sit Skjær.
,,Men naar første Bitterhed er svunden,
  Naar for Graad Guds Sol min Kind gjør fri,
  Skal jeg vandre sagte gjennem Lunden,
  Vække mine smaa med Kys paa Munden,
  Vække Nattergalens Melodi.
,,Og Urania, min høje Frænke
  Skal, til Ære for sin ædle Gjæst,
  Al sin Glands, sin Renheds Fylde sænke
  Gjennem Natten, og enhver skal tænke,
  Der er Fest! — dog det er Sorgens Fest,
,,Mine<note>,,Mine] ''Mine</note> Haver, Skov og Eng skal klæde
  Sig med østerlandske Teppers Bram, —
  At, hvis han fra det ukjendte Sæde
  Kaster Blikket paa sin Ungdoms <i>Glæde</i>,
  Han kan see, hvor højt jeg elsked ham!
,,Og som Gjenklang af hans egne Sange
  Skal, til efterladte Hjerters Trøst,
  Gjennem Duft af danske Kløvervange
  Høres Mindehymner fra saa mange,
  Som Naturen gav en Sangfugls Røst!''<note>Røst!''] Røst!</note>
</body>
</poem>

<poem id="moellerpl2017122845">
<head>
    <title>B. M. Kragh</title>
    <subtitle>
        <line>(Født Abrahamsen).</line>
        <line>† 1839.</line>
    </subtitle>
    <firstline></firstline>
    <notes>
        <note>Boline Margrethe Kragh (1809-1839), kongelig skuespillerinde og operasanger.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 128-130.</note>
    </notes>
    <keywords>Boline Margrethe Kragh (1809-1839), kongelig skuespillerinde og operasanger.</keywords>
    <quality>korrektur1,korrektur2,kilde,side</quality>
</head>
<body>
De skjelmske Smiil og Gratiens lette Former,
    Og Kjærlighedens Blomst, den lyse, blaa,
    Tonernes skjønhedsrige Farvespil,
Og Lunets Duft, som trodser kolde Normer,
    Er hulde Genier, som fra Lyset gaa
    Med gode Guders Trøst og Livskraft til
De dødeliges Sind, naar vildt det stormer,
    Naar mat og indholdsløst det sygne vil.

Men Menneskets til Støvet bundne Flamme
    Kan Aanden ej optage blot som Aand;
    Den maa forløses ved en jordisk Røst:
Kjød af vort Kjød, saa fordrer Adams Stamme.
    Derfor i Ord og Læber, Blik og Haand
    Kun Aanderne kan bringe Jordens Trøst.
Mest Fryd er, naar de alle fra det samme
    Par Øjne møde os, — fra samme Bryst.

Og hun, som nys forlod os — hvo kan dølge
    Den varme Vemodstaare? — var ej hun,
    De hulde Geniers Tolk, en Taare værd?
O straaled de som i en spejlklar Bølge
    Ej sødt fra disse Blik, fra denne Mund?
    Og hende, vi saa tidt tiljubled her,
Ej Savnets Klagesuk did skulde følge.
    Hvor Psychen spreder ud sit Vingeskjær? —

Nu hersker Sommeren, den glade Sommer;
    Og Rosenalfen, som fra hendes Kind
    Forjaget blev, med stille saaret Sind
Kun bygger hos en Gravhøjs tavse Blommer.
    Men Templet hist paa Torvet lukket staar;
    Knap Mængdens tankeløse Blik det naar.
Den nyder det, som <i>er</i> og det, som <i>kommer</i>,
    Og glemmer, hvad vel svandt, men <i>ej forgaar</i>.

Naar Høstens Gud, med Dage mere korte
    Os gjæster, vender Længslen fra den fri
    Natur til Kunstens Himmel sig igjen;
Da aabnes atter Helligdommens Porte.
    Du træder ind. I herlig Harmoni
    Et Flor af Aandens Blomster bølger hen, —
Dog een du savner. Ak dens Duft er borte.
    Kun din Erindring fromt bevarer den.

---

Men hvis du dvæler end og Øjet leder,
    Naar alt er mørkt og tavst, en blid Musik
    I Drømme vil dit Sind tilaande Trøst:
Hvor Skyggen bag Kulisserne udbreder
    Et mystisk Slør for det profane Blik,
    Mens Kunstens Alfer sig forsamle tyst,
Besøger hendes Aand de kjendte Steder,
    Og fra de smaa der gaar en dæmpet Røst:

    ,,Lad disse Toners lette Kor
,,Kjærtegnende dig omslynge.
    ,,En øm Melodi, et venligt Ord
,,Her til dit Minde vi synge.
    ,,Den sceniske Kunst som den skummende Vin
,,Er indskrænket til Momentet;
    ,,Den selv ej paa sit højeste Trin
,,I <i>synlige</i> Spor sig prented.

    ,,Derfor skal Ordets Poesi
,,Og Sangenes Hjertetone
    ,,Forene sig smukt i Sympati
,,Dig til en <i>usynlig</i> Krone, —
    ,,Hvis Glands, i Folkets Bevidsthed lagt,
,,Skal Glemslens Mørke bryde,
    ,,Hvis Klang end længe med hellig Magt
,,Paa Folkets Læber skal lyde.''
</body>
</poem>

<poem id="moellerpl2017122846">
<head>
    <title>Oehlenschlæger</title>
    <firstline>Der gik en Yngling ved Sundets Bred</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 130-135.</note>
    </notes>
    <quality>korrektur1,korrektur2,kilde,side</quality>
</head>
<body>
Der gik en Yngling ved Sundets Bred;
Hans Blik sig sænked i Dybet ned
Og droges atter mod Himlen op,
Som om det øjned en Fjældetop.
Sundhedens Roser stod paa hans Kind,
Og Kraft og Ungdom var i hans Sind,
En selsom Higen, et Flammemod;
Men Trylleordet han ej forstod.
En Dag, det skumred med sagte Vind,
Saa melder Sagnet, han slumred ind,
Og om ham gøde Ideens Alfer
Et Hav af Drømme med Vift af Malver.
En mægtig Torden
Drog hen over Jorden.
En Storm sig hæved
Saa Træer med Rode
Blev rykket op fra det Sted, de stode.
Naturen bæved
Ved Kampen mellem dens egne Kræfter.
Himlen sig klared en Stund derefter;
Men for ham stod
En halvmils Kæmpe ved en Klippes Fod.
Mørk og alvorlig var han at see.
Hans Væxt var aarlig vist Favne tre.
Mos var hans Klædning og stum var Tungen,
Som var han nylig af Fjældet sprungen.
Ej glatte, hvide var Kæmpens Been,
Men Børster stride bedækked Steen.
Dobbelte Luer udsendte Lyn
Fra stolte Buer af buskede Bryn.
Paa een Gang var det som Gubben stiv
Fik Glød i Blodet, fik Ungdomsliv;
Som Lynild knitre den Herres Tænder,
Krampagtig sitre hans vældige Hænder,
Og tavs han vinker mod Hedenold,
Hvor Stjernen blinker i Odins Skjold.
Da kvad en Stemme: ,,Du vel ham kjender.
Det er jo Helten, den stærke Thor,
Som var i Velten engang i Nord. —
Stolt Lyst at skue de gamles Færd,
Den røde Lue af Kobbersværd;
Dog større Fryd er at kunne male
De høje Dyder i Nordens Dale.''
Og højere svæved den drømmende Aand.
Den fri sig hæved fra snævre Baand,
Da saa han Balder og Sjofn og Freja;
Og Afrodite og Zevs og Maja
Henrev med Skjønhedens rene Former
Den unge, dristige Himmelstormer.
Da blev det Morgen og Morgenrøden
Bestraalte Verden med Rosengløden,
Den brød fra Øst som en solklar <i>Lampe</i>,
Og <i>Hakon</i> hørtes i Fjæld at stampe:
Da vaagned Nordens den største Skjald,
Da overskued han klart sit Kald,
Da vaagned han, som forbavsed Jorden
Med Digterynde, med Digtertorden.
Men hvad sig viste nu for hans Blik,
Dertil ej nogen end Stemme fik,
Uden han selv, den museglade,
Med Pandens Krone af Lavrbærblade.

---

  Der er Toner i det danske Sprog,
  Stærke, bløde, mageløse Toner,
  Som den ægte Sangers Dage kroner
  Med uvisnelig Erindring; og,
  Som kan lokke selv et Barn i Sangen
  Til sit varme Hjertes Trang at stille
  Ved en lille dansk, rimslynget Trille,
  Blot for selv at glæde sig ved Klangen.
  Danske Folk, som ejer disse Toner
  Skjønned du tilfulde paa din Skat? —
  Ja, du svarer, thi da skummel Nat
  Ruged over Bøgelundens Kroner,
  Lyttet du begejstret til din Skjald,
  Glemte ved hans Bryst selv Borgersmerter,
  Lod ham føle mellem aabne Hjerter
  Hele Saligheden af hans Kald. —

---

Da Ragnaroks Skygger om Sjælene laa,
  Hans Ord dem løste af Vaanden,
Da Vinterens Mulm over Landet laa,
  Da skabte han Vaar i Aanden.
O Held! end er ej hans Sommer forbi,
  End flammer dens Straalekærte,
Den aldrig døende Fantasi,
  Det evig glødende Hjerte! —

---

  Du Vandrer, som i Axelstad
  Vil Tidens Glands og Storhed søge,
  Som fandt ej, hvad i Haabet glad
  Du drømte hos din Barndoms Bøge;
  Følg med og jeg skal vise dig
  Den bedste Skat, som disse Volde
  Indslutte: du skal takke mig,
  Som lod din Drøm sig skjønt udfolde.

  Dens Navn du veed; det lærte du,
  Hvis dig en Danmarks Datter fødte,
  Dengang din Sjæl i første Nu
  De danske Sanges Toner mødte.
  Der, hvor i Mulm du blir kun var
  For Mammon travle Dværge virke:
  Der gjemmer sig en Perle klar,
  Der knejser <i>Adams</i> hellige Kirke.

  Der, hvor som Yngling alt hans Blik
  Fra Verdens Møl og Rust bortvendtes,
  Der, hvor han Flammekysset fik.
  Der, hvor hans lyse Lampe tændtes:
  Der sidder han ,,med Blus paa Kind,''
  Med Aandens evige Ungdomslue, —
  Med ,,Kraft og Fromhed'' slynget ind
  Til yndig Enhed — favre Skue!

  Der sidder han som Skaber i
  En skjøn, poetisk Verden inde.
  Med alt sit Væsens Trylleri,
  Med Duft som friske Foraarsvinde:
  Der sidder han som Rosens Knop
  Blandt Døgnets Torne smaa, de skarpe,
  Og slaar det klare Ildblik op,
  Og slaar sin Ungdoms gyldne Harpe.

  Der sidder han som Fader, Mand,
  Saa glad, saa frisk, saa mild og rolig,
  Skjønt Hersker i det største Land,
  I Musens ideale Bolig.
  Der aabner han sin hulde Favn,
  Der varmer med sin Uskylds Flammer
  Han den, som ty'r til Fredens Havn
  Fra Verdens matforgyldte Jammer.

  Der sidder han — en Fader for
  Den yngre Slægt, hvis Hjerter glemme
  For Tidens Smaahed Aanden stor,
  Som ædel Ild og mandig Stemme
  Os gav. — Men kommer der engang
  Et af de tabte Børn tilbage,
  Da glædes han, og Hjertets Trang
  Hans milde Toner blidt forjage.
</body>
</poem>

<poem id="moellerpl2017122847">
<head>
    <title>Grundtvig</title>
    <subtitle>(Efter en af hans Forelæsninger).</subtitle>
    <firstline>Stærke, dybe Vemodstoner</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 135-136.</note>
    </notes>
    <quality>korrektur1,korrektur2,kilde,side</quality>
</head>
<body>
Stærke, dybe Vemodstoner,
Dæmpede Basuneklang,
Milde Sus af Bøgekroner,
Bølgeskvulp mod grønne Vang,
Kæmpedrøn af Thor og Skrymner,
Kristelige Jubelhymner, —
Kom I fra det samme Bryst?

Dommedagens Tordenstemme,
Streng og dog saa kjærlig varm,
Bævende vi kan fornemme
Gjennem Døgnets Dværgelarm.
Fjældskred fra det gamle Norden
Ruller ned og ryster Jorden,
Krybet sammenkrymper sig.

Hvorfra bryde disse Flammer,
Denne livsstofsvangre Luft,
Som vort Sind saa selsomt rammer,
Fast lig glemte Drømmes Duft? —
,,Fra en sjælfuld Klippes Tinder,
,,Ved hvis Sne vort Syn hensvinder
,,I et himmelsk Hjertedyb! —

,,Det er Dansken, Præsten, Brages
,,Sagas, Valas Søn, — hvis Røst
,,Maned Lyn af svundne Dages
,,Kraft og Aand, til Tidens Trøst.
,,Døden kan vel <i>Stemmen</i> dæmpe,
,,<i>Ordet</i> staar som vældig Kæmpe,
,,Det skal have Liv i Nord!''
</body>
</poem>

<poem id="moellerpl2017122848">
<head>
    <title>Thorvaldsen</title>
    <firstline>Der staar i Syd med den aldrig fordunklede Himmel</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 137-141.</note>
    </notes>
    <quality>korrektur1,korrektur2,kilde,side</quality>
</head>
<body>
Der staar
I Syd med den aldrig fordunklede Himmel,
Med den aldrig svindende Blomstervrimmel,
Med Piniesusen og Lavrbærly,
Med Orangernes blussende Morgengry,
Med Myrter hos evig grønnende Grave,
En Kirkegaard;
Den kaldes Hesperiens Have. —

Og spørger du
Med deltagende Hu,
Om hvo, der ligger begraven
I Haven,
Da sænker Erindringens Alf sine Vinger,
Mens Svaret klinger:
,,Det var Menneskets Ungdoms herligste Flor,
Som stædtes til Hvile i denne Jord,
Det var græske Musers og Gratiers Kor,
Som herhid for Barbariets Storm
Landflygtige tyed;
Det var Skjønhedsgudindens hellige Form
Med sit Rige forjaget, som flyed
Over Voven
Til Olieskoven.
Det var Skjønhedshimlens varmende Stjerne,
Som i Tider, mørke, fjærne,
Ved de syv Høje
Lukked sit sjælfulde Øje.

Og Aarhundreder rulle de dunkle Bølger.
For Raaheds Stemme
De levende glemme,
Hvad Gravenes Mulm fordølger.
De kriges, en Blodstrøm følger;
Men over de faldne Helte
Ny Morgen fremgryer.

Og Aarhundreder velte
De sludfulde Skyer,
Og sagtelig Vintertaagen flyer,
Og Glemselens Isdækker smelte.
Og de Taagne som af Drømme,
Og Livsaander strømme
Med Andagtens, Fredens livsalige Mildhed,
Og de sysle i Stilhed
Med Pensel og Mejsel, og tænke sig om,
Til det gudindviede Rom
Fra Fortids Dage
At kalde Mindernes Helligdom
Tilbage.

De færdes med Sagn og Ruiners Støv,
Under Klokkeklang og Lavrbærløv.
Herlige Værker fødes.
Gravene bredes,
Og de gamle Guder hæved sig frem
Af det lønlige Hjem.
En aandig Verden omdufter dem,
Med kristelige Billeder de mødes.
De stirre paa Tidens Elv,
Og undres og kjendes ej ved sig selv.
Aanderne mattes,
Tvivlende, følende, noget dog fattes,
At Maler, Former og Digter
Erindringen svigter.
Om Idealet de fortvivle.
De hvile. —

Det er atter stille.
Kun Tiberens Bølger ensformig trille,
Men sig Tiden forandrer. —
Hvo vandrer,
Saa tankefuld gjennem Haven
Med Vandringstaven?
Disse blonde Lokker, disse lyse Blikke
Røber ikke
Orangehjemmet.
Det er en fremmed.
Men i hans Indre det gjærer og syder —
Et Hekla, hvis Ild ved Vesuv frembryder.
En Tryllestav ham rører.
Aanderøster han hører,
Og de aabne ham gamle Skrifter
Og Menneskebedrifter.
De svundne Idealer gjenføder hans Aand.

I Leret famler den formende Haand;
Mejslen sig hæver,
Marmoret bæver:
Hedenske Myter, kristelige Ideer
Inkarnerte Tiden beundrende seer. —

De flygtende Aar han ej mærker.
Han graanes blandt talløse Værker.
Men stundum vaagner en gammel Drøm
Med en Farve saa ung, en Tone saa øm,
Og mægtige Længsler drage
Ham til Norden tilbage.

---

Højt løfter Bølgen sig i dunkle Vande
  Og trykker stolt sig op mod Skibets Bryst.
  Koldt vifter Vinden fra de kolde Strande
  Og bringer Hilsen fra den gule Høst.
  Ej mægter Solen meer at overmande
  Det stærke Norden, paa sit Tog fra Øst.
  De varme Straaler som et Skin forsvinde
  Og leve snart kun i vemodigt Minde.

Jeg saa, beskyllet af de sortblaa Vande,
  Med lave Kyster strække sig en Ø.
  Der stod en Kvinde, stirred over Sø,
  Og Længselstoner lød saa vidt om Strande,
  En ensom Brud med Diadem om Pande,
  Lig Ariadne, dog en nordisk Mø.
  Med lyse Lokker og med havblaa Øjne
  Hun skuer ud, hvor Voverne sig højne.

Han kommer, Kongen over Aandens Druer,<note>* For dem, der ikke fuldstændig kjende Myten om Ariadne, med hvem Danmark her er sammenlignet, maa det blot erindres, at efterat Thesevs havde forladt hende paa Naxos, kom Bakkhos dertil, gav hende sin Kjærlighed, aftog hendes Krone og lod den svæve op mod Himlen, hvor den blev til et Stjernebillede. Men Bakkhos maa, som bekjendt, ikke tænkes blot som Vinens Gud, men som den mægtige Erobrer, den modigste af Guderne, Skaberen af Kultur, Fred, Retfærd og milde Sæder, ja — paa Grund af den ham ejendommelige Begejstring, som en Repræsentant for Kunsten. Man kunde da maaske tyde Myten saaledes, at Ariadne er det raa Stof, som den heroiske Tid (Thesevs) erobrer og omgiver med en poetisk Glands, men atter i sin Ubevidsthed forlader, og som gribes af en senere Kulturperiode, der selvbevidst gjennemtrænger det, lutrer og transfigurerer den slumrende Guddomsspire i en Form, hvori den bliver identisk med Aanden og kan vende tilbage til det himmelske Hjem.</note>
  Med Tankeskarer svøbt i Kunstens Duft.
  Højt slynger alt blandt evige Stjerneluer
  Han hendes Krone gjennem Taageluft.
  Hun viser ham et Tempel rejst med Buer
  For Skjønheds evig gjældende Fornuft.
  <i>Der</i> stolt formæles mellem Bøgestammer
  Skal Nordens Aand med Sydens Skjønhedsflammer!
</body>
</poem>

<poem id="moellerpl2017122849">
<head>
    <title>I. L. Heiberg</title>
    <firstline>Sonettens og Ottavens søde Tone</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 141-142.</note>
    </notes>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Sonettens og Ottavens søde Tone,
  Og Redondiljens Bølgeslag med spansk
  Grandezza, rytmisk Æterduft af fransk
  Urbanitet, Sølvmalm af Nordens Zone,

Dig fletted en romantisk Alfekrone,
  Som trylled frem et Liv, et indenlandsk,
  En Virkelighed, munter, frisk og dansk,
  Et sjældent Offer for Apollons Trone.

Derfor to Genier hos din Aand han satte;
  En med Ideens klare Himmelkærte,
  En, som med Lyren uforældet smiler.

Og kan din Tanke Mængden end ej fatte,
  <i>Een</i> Frugt du seer, af hvad dit Ord os lærte
  En Pris, som ej i <i>Kvantiteten</i> hviler.
</body>
</poem>

</content>
</section>

</content>
</section>

<section>
<head>
    <title>Middag</title>
</head>
<content>

<section level="2">
<head>
    <title>Romanzer</title>
</head>
<content>

<poem id="moellerpl2017122850">
<head>
    <title>Ledas Søvn</title>
    <firstline>Lyd Sang om ham, som lærte</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 145-150.</note>
    </notes>
    <quality>korrektur1,korrektur2,kilde,side</quality>
</head>
<body>
Lyd Sang om ham, som lærte
  Sig lønlig Vej at bane
  Til skjønne Formers Hjerte,
  Om Sydens gamle Svane; —

Syd med den høje Himmel
  Med dybe Dales Buer,
  Med Livets raske Vrimmel,
  Med Livets stærke Luer.

Der i de græske Lunde,
  Hos Lavrer dunkelgrønne,
  Saa jeg i Solskin blunde
  Leda den underskjønne.

Til Favn sig bøjer Armen,
  Som hun i Grønsvær læner.
  Blottet sig buer Barmen
  Lig skummende Fontæner.

Kun let om Liv og Lænder
  Bølger for Zefyrs Vinger
  Et Slør, som tidt han tvinger
  At kysse de hvide Hænder.

Hist ud fra Piniens Rødder
  Sig bugter frem en Slange;
  For de dejlige Fødder
  Han nejer sig ydmyg bange.

Ej en blodgjerrig Tanke
  Sig frem hos ham tør trænge;
  Trygt Skjønheds Hjerte banke
  Kan over grønne Vænge.

Og Bækkens Bølge standser;
  Med glade, klare Blikke
  Den stirrer did og sanser
  Intet, — og risler ikke. —

Da lyder højt fra Luften
  En Klang af stærke Vinger;
  Ned gjennem Blomsterduften
  En Svane stolt sig svinger.

Og over Leda svæver
  Den først i frygtsom Vaande;
  Alt stærkere hun bæver
  Som rørt af Guddomsaande.

Over de skjønne Former
  Snart tættere den daler;
  Det vildt i Blodet stormer,
  Skjønt Svanen Luften svaler.

Ej meer dens Vinge klinger,
  Den klarlig monne frygte,
  At Søvnens Gud, som tvinger
  Leda, skal skræmmet flygte.

Saa sagtelig Fuglens bløde
  Krop sank i hendes Arme.
  Forsand, her saaes et Møde
  Af tvende Svanebarme.

Under den stærke Vinges
  Kraft Midiens Marmor bæver.
  Af Attraa Svanen tvinges.
  Tæt Eros mod dem svæver.

Han stod ved Hovedgjærdet,
  Og skød i Blindheds Mørke.
  Med Valmuen han hærded
  Søvngudens matte Styrke.

Ham tusind Favntag varme
  Som Offer Svanen bragte.
  Sig Ledas bløde Arme
  Om den i Drømme lagde.

Naar Næbbet sort sig vugged,
  Hvor hvide Bølger stige,
  Da Læbens Blomst sig lukked,
  Den søde, rødmerige.

Naar smægtende det dukked
  Sig dybt i Blomstens Rige,
  Da Barmens Vover sukked,
  Og blegned misundelige.

I Søvne Leda smilte
  Til Svanens Kjærtegn blide;
  Hun drømte vist, hun hvilte
  Ret ved sin Husbonds Side.

Nyfigen Føbos tøved,
  Da mæt af Elskovs Glæde
  Bort Svanen fløj, og røved
  Ledas det lette Klæde. —

Da vaagned hun og rødmed,
  Savnende alt sit Dække.
  Selv Aftensolen rødmed
  Igjennem Lavrbærhække.

Skamfuld hun monne liste
  Sig langs Evrotas' Bredder.
  Hvis Tyndarevs det vidste,
  Han blev ej glad, jeg vedder.

I høje, vide Kredse
  Sig hvirvled bort hel fage
  Svanen, men vendte stedse
  Hver Middag did tilbage.

Som draget af Trolddomskjæder
  Hun Medet ej forsømte.
  Hun tyktes, ingen Steder
  Dog sødere hun drømte.

Og efter fyldte Tide,
  Da Rankens Perler blødte.
  To Fostre skinnendehvide
  Hun uden Smerte fødte.

Men som hun glad i Sinde
  Vil ødsle Moderkjærtegn,
  Hun <i>tvende Æg</i> saa trinde
  Favner; — o store Jærtegn!

I Venskabs klare Flamme'
  Frem af det største stode,
  Til Bod for Sømænd gramme,
  Kastor og Pollux gode.

Laa i det andet inde
  Klytæmnestra paa Leje,
  Samt Helene, favrest Kvinde,
  Som Jord har haft i Eje.

Kvidred en Fugl fra Kviste:
  ,,Det Kuld ej ægte baaret
  Er, Leda, thi med stor Liste
  Du blev i Løn bedaaret.''

Lydt skogred kaad, uvane
  Satyr og Favn i Lunde,
  At med en snehvid Svane
  I Favn de Leda funde.

Men vise Præster mente.
  Den høje Zevs hver Sommer
  Sig naadig <i>saa</i> forente
  Med Jordens hulde Blommer.
</body>
</poem>

<poem id="moellerpl2017122851">
<head>
    <title>Adonis</title>
    <firstline>Et Sagn er lagt om Myrrha, den blomstrende Mø</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 150-156.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Et Sagn er lagt om Myrrha, den blomstrende Mø,
Som blev — ak for sin Brøde saa maatte hun dø -
I sin kjødelige Fader forelsket.
Den rige Drot Kinyras paa Kypros' skjønne Ø.
Saa længe hun kuede den Attraa i sit Bryst,
Saa voldsomt atter trued den forfærdelige Røst.
Ej Eros lod sig tvinge. Hendes Amme
Bad Bakkhos bøje Faderen til den forbudne Lyst.

En Sal der var i Slottet, med Guld og Purpur lagt.
Der lænked Guden Kongen ved Rankens svare Magt,
Det var den favre Myrrha, han favned,
Mens Nattens Slør fordulgte hendes Yndigheds Pragt.
Men Søvnen vared længe og Natten var kort.
Bakkhos og Eros drog dem ej fra hinanden bort.
Da kasted Føbos Straaler paa Lejet;
Det var den gamle Konge, han blev af Harme sort.

Nu skalt du dø min Datter, det sværger jeg ved Styx;
Troløs saa har du krænket den ærværdige Nyx.
Han rev den blanke Glavind fra Væggen,
Og svang den højt og raabte, ,,snartsejler du paa Styx.''
Men Myrrhas bløde Skabning til Siden hurtig veg,
Og tæt bag hende suste den skarpe Sværde-Eg.
Saa flygted hun af Borgen, ved Stranden
Omborde i en Snekke med stor Haste hun steg.

,,O Skipper, kjære Skipper, du støde brat fra Strand,
Min Fader vil mig myrde, den afsindige Mand.''
Saa fore de mod Syd over Havet,
Og landed ved Osiris' og Isis's Land. —
Hvor Nilos sang for Sfinx og, mens Okeanos tog
Thetys om Sølverfoden, sin stærke Harpe slog,
Hvor Havhesten prusted i Skummet,
Og Krokodillen lurende blandt Sivet omdrog:

Der fæsted liden Myrrha sin silkebløde Fod.
Den himmelsk skjønne Barm atter hæved sig med Mod.
Men fra Norden svam lynsnar en Snekke.
Hun knæled, ,,o Posejdon, nu være du mig god!''
Kinyras stod ved Stavnen; han sprang fra Havets Skjød,
Fra Sværdet og hans Blikke foer den blodrøde Død.
Hans Datter fløj som Hinden til Lunden:
Det var de høje Guder, de ynked hendes Nød.

Alt vakled hun, alt blegned den blussende Kind.
Hun skreg af Angesthøjt; men som Nordens kolde Vind
Sig nærmed den straffende Hævner:
Da stivned hun og svandt til en Træstamme ind.
De vidt udslagne Haar blev til Grene med Ly,
Og under Barken dækked sig Barmens Kugler bly;
Et Myrrhatræ blomstred i Lunde.
De mørkegrønne Blade sendte Duften mod Sky.

Men fraadende af Vrede som Markens vilde Kræ
Han bored dybt sit Sværd i det uskyldige Træ.
Da ramte ham fortornede Guder:
Han saa den store Pan. Død segned han i Knæ.
Men Saarets Gab sig aabned, o store Under, frem
Sprang den favreste Dreng, som paa Jorden fik Hjem.
Af Skovnymfer blev han opfostret.
Til den dejligste Ungersvend opvoxte han hos dem.


II.

Men Eros skød og ramte sin Moder; — højt han lo.
Gudindens bløde Hjerte for Adonis ej fik Ro.
Hun søgte ham i Skoven. Ved Kilden,
Der samledes hver Aften de underskjønne to.

Saa dejligt et Par var end aldrig skuet før,
Han elskovstærk som Egen, hun smægtende som et Rør.
Højt kvad hun for olympiske Guder:
,,Kun Adonis vil jeg elske, for Adonis jeg døer.''

Da blev de saa nysgjerrige, da blev der en Blæst
Især iblandt Gudinderne; den arrige Hefæst
Alt smedded paa en Adamantslænke.
Syklopen maatte puste med Bælgen som en Hest.

Hun tog ved Haand Adonis. Med nedslaget Blik
Fremgik han, fast forvirret af forelskede Nik.
Hefæstos selv som lynramt holdt inde,
Blæsebælgen tav og hans Hammer slog Klik.

O Fryd, naar Afrodite nu vandrer over Jord!
Hist slynger sig Khariternes yndige Kor.
Han bærer hendes flagrende Flige,
Og Nymferne med Liste belure hans Spor.

Ved Foden næbbes Duer paa Græssets bløde Seng;
Eros paa Knæet hviler, den hjerteløse Dreng,
Og udsender evig iblinde
Sin Pil og spænder atter den elastiske Streng.


III.

Med Taarer skued Kythere den skjønne Adonis's Lig.<note>* Kilden til denne Deel af Mythen er et lille Digt, der findes anhangsvis i adskillige Udgaver af Theokrit, uden dog sandsynlig at tilhøre denne Forfatter.</note>
Haaret var filtred, og Kinden bleg, som paa Rødme var før saa rig. —

I bitter Harm hun kaldte paa de Amoriner smaa:
,,I bringe mig hid det vilde Svin, i Skoven monne gaa!

,,I jage mig hid den Orne, at han sin Straf kan faa!''
Det var de smaa Eroter, de lode ad Skoven staa.

Alt med de spæde Vingers ilsomme Flugt de fandt
Den grumme Galt og Synderen de bastede og bandt.

Den ene trofast med Rebet drog Fangen frem; bagefter
Den anden løb med Buen og pisked af alle Kræfter.

Og det var Skovens Orne, gik saare ængstelig.
Gudindens Vrede han frygted alt for sin onde Svig.

Tiltalte ham Afrodite: ,,Du svare mig nu paa Stand,
Du fuleste blandt alle Dyr, hvi slogst du denne Mand? —

,,Du ondskabsfulde Utyske, hvi bed din hvasse Tand
Det dyre Liv af Lænden paa min Elsker kjær, min Mand?''

Da svarede Skovens Orne Gudinden med stor Besked:
,,Jeg sværger ved dig og din Elsker, og alt, hvad du seer os veed,

,,Ved disse mine Lænker og ved dine Jægere smaa,
Ret aldrig det var min Hensigt, din dejlige Mand at slaa.

,,Den Stund jeg skued hans Ynde, mig Elskovs Ild opfyldte;
Mig lysted at kysse hans hvide Krop, som Skjønheds Sol forgyldte.

,,Min Hu stod til Kys paa hans nøgne Lænder, mig brændte Begjærligheds Glød:
Formedelst mine hvasse Tænder, kyssede jeg ham død. -

,,Hævn dig paa disse Kypris! riv dem kun ud med Tænger!
Forbrydersk Elskov de trælled for, hvad skal jeg med dem længer?

,,Og er du end ikke forsonet, du ogsaa mine Læber tag,
Som glemte frækt, at Kys er for Svin en farlig Sag!''

Da ynktes Gudinden af Hjertet, hun vinked alt med sin Haand,
Og befoel de vævre Eroter at løse Vildbassens Baand.

Men i Skoven ej meer sig dulgte den angergivne Galt;
Gudinden fra nu af han fulgte som et Husdyr overalt.

Og som Angers og Troskabs Offer gik han til Ilden paa Stand,
Og brændte der til Aske sin forlibte Huggetand.


IV.

Men vise Præster mente, det Ares var, den stærke,
Som i et Vildsvins Skabning hin mørke Daad forøved.
Og som af skinsyg Harme, alt efter gamle Vaner,
Den skjønne dødelige det søde Liv berøved.
Men Afrodite steg i sin Muslingkarm med Svaner
Forspændt, og over Floder og gjennem Myrtelunde
Og gjennem klare Skyer hun fløj op til Olympen,
Og talte: ,,høje Fader, du mig en Bøn forunde.

Lad Jorden mig et Minde gjengive om min Elsker!''
Zevs nikked. Og, da trøstet hun nedsteg fra hans Trone,
Udsprang i Pinieskyggen der, hvor Adonis døde,
Af Blodets friske Draaber den skjønne Anemone
Med Stænglens ranke Bygning, med Farvestraaler røde.
Naar tidt i Vaarens Nætter hun græmmer sig saa saare,
Da vandrer hun i Skoven, og leder efter Blomsten,
Og lægger den ved Barmen og vier den en Taare.
</body>
</poem>

<poem id="moellerpl2017122852">
<head>
    <title>Araberprindsen</title>
    <firstline>For Cuencas Infantinde frem en ydmyg Betler gaar</firstline>
    <notes>
        <note>Senere trykt med anden ombrydning i <a work="moellerpl/1847"><i>Billeder og Sange</i> (1847)</a> under titlen »Skizze fra Spanien«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 156-159.</note>
    </notes>
    <quality>korrektur1,korrektur2,kilde,side</quality>
</head>
<body>
For Cuencas Infantinde frem en ydmyg Betler gaar.
Dunkle Flammer spruder Øjet, snehvidt bølger ned hans Haar.
Og hun rækker ham en Gave, og han bøjer sig i Støvet,
Og den skjønne Mø sig sig fjærner, svinder bag Kastanieløvet.

For Cuencas Infantinde frem en rigt klædt Kjøbmand staar,
Og hun kjender dette Lueblik, som henrykt op han slaar.
Og han hvisker ,,Tak for Gaven,'' og han aabner sine Gjemmer,
Og fremviser Guld og Perler og baldyrte Purpurbræmmer.

,,O tillad, at dette Demantdiadem maa kaldes <i>dit</i>,
Lad det fængsles som mit Hjerte, der ej længer aander frit!
Intet som <i>din</i> Skjønhed straaler trindt i Spaniens lyse Dale.
Maatte, Donna, maatte <i>den</i> min elskovssyge Sjæl husvale!''

Og Drabanter lod hun kalde, og de bandt ham stolt og stum,
At hans Elskov kunde slukkes dybt i Fængslets vaade Rum.
Men da næste Morgen gryed, Solen saa, da den var oppe,
Den undvegne kjæk som Fuglen stige over Fjældetoppe.

Se, da monne det sig hænde silde paa en høstlig Dag,
Medens Aftensolen skjælved over Skovens gule Tag,
Med sit Følge Hjort og Raabuk jog den skjønne Infantinde,
Paa sin lette Ganger svandt hun dybt i Skovens Tykning inde.

Og det drev som dunkle Magter hende stedse længer frem,
Sent hun mærked, hun var faret vild fra Vejen til sit Hjem.
Se da traadte frem en Yngling, frem fra Skovens dunkle Stammer,
Med de sorte Lokkers Bølger, med det stolte Øjes Flammer.

Det var ham, hun havde ladet kaste dybt i Taarnets Grund,
Der at bøde for hans frække, for hans elskovssvangre Mund.
Og han rask sig monne nærme, og sin Arm han dristig hæved,
Og den gyldne Tømmestreng han greb, mens hun forvirret bæved.

,,Jeg skjenker dig alle mine Skatte af Guld og skjær Diamant,
Hvis du med Fred mig forlader her, hvor du mig ene fandt.
Du dyrker den blege Maane, jeg knæler for Christi Kors,
Thi lade du mig urørt fare, og slippe mit bange Hors.''

Behold dine Ædelsten' dyre, giv mig dit Hjertes Gunst,
Lad ej din varmeste Bejler igjen dig møde omsonst!
Ej Betler, ej Kjøbmand du skuer; Emir Abdallas Søn
Her for din Skjønheds Trone opsender en ydmyg Bøn.

Som Herre kunde jeg tale, dit Liv er i min Magt,
Som Slegfred kunde jeg vogte dig med min moriske Vagt,
Som Herre kunde jeg byde alt over dit unge Liv,
Dog spørger jeg dig med Ære, o vil du vorde min Viv? —

,,Vel vil jeg vorde din Ægteviv, hvis du opfylder mit Ord:
Først skille du din Fader ved Rige og Liv, og drage saa mod Nord;
Afsværg Profeten og tro paa Christ, nedlæg din Krone for mig.
Da skal jeg uden Svig og List som Bejler annamme dig!''

Ha, ved Allah, ej for ringe Pris din Skjønhed er tilfals,
Er den fine Haand, som hviler skinnende paa Dyrets Hals.
Tavs han stirrer, men hans Blod som underjordisk Ildstrøm ruller.
Hendes flagrende Gevandter vifte mod hans Kind og Skulder.

Og han griber hastig Haanden, rører den med Læben øm,
Ej som Elskovs Pant, nej kun som Offer til en svunden Drøm.
Og han viser hende Vejen, mens han tavst og bittert smiler.
Paa den lette, stolte Ganger gjennem Skovens Nat hun iler.
</body>
</poem>

<poem id="moellerpl2017122853">
<head>
    <title>Ridderlig Elskov</title>
    <firstline>Hun sidder paa Altanen</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 160-161.</note>
    </notes>
    <quality>korrektur1,korrektur2,kilde,side</quality>
</head>
<body>
Hun sidder paa Altanen,
  Den kongelige Pige,
  Med Fjær af Guldfasanen,
  Med Skjønhed uden Lige,
  Med Øjets kydske Blidhed,
  Som Hjertets Luer dølger.
  Med Hudens Englehvidhed,
  Med Barmens skjulte Bølger.

Han vandrer paa Terrassen,
  Og skjuler sig bag Træet,
  Og skiller sig fra Massen,
  Og bøjer ydmygt Knæet.
  Men ej fordrister Læben
  Sig til med Ord at nævne
  Den høje, hellige Stræben,
  Som tvinger Tankens Evne.

Ved hver Turnering svinger
  Hans Arm en sejrrig Landse,
  Og til sin Dame bringer
  Han tavs de vundne Krandse.
  Fjærnt i Barbarers Klynger
  Han tunge Sværdhug skifter,
  Og Trubaduren synger
  Begejstret hans Bedrifter.

Og, mens hans Glavind blanke
  Lindorm og Trolde vejer,
  Den sværmeriske Tanke
  Det Haab med Andagt plejer,
  At, naar ham fast har saaret,
  Tildøde Livets Pile,
  Maaske han bliver baaret
  Til hendes Borg til Hvile.
</body>
</poem>

<poem id="moellerpl2017122854">
<head>
    <title>Karl den første</title>
    <firstline>Han stod for sine Dommere saa værdig og kjæk</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 161-162.</note>
    </notes>
    <quality>korrektur1,korrektur2,kilde,side</quality>
</head>
<body>
Han stod for sine Dommere saa værdig og kjæk.
Forlegenhed stod malet i den vilde Raaheds Træk,
Og Pøbelparlamentet, her dømte Liv og Død,
Var kjendelig generet af Fløjelsbænken blød.

Han talte som en Konge, med højt alvorligt Sind;
Hans lyse Lokker bølged som Kronens gyldne Skin,
Og mens han Ordet spildte paa den hevngjerrige Flok,
Sin Haand han støtted fast paa en ibenholts Stok.

Da løsned sig dens Guldknap, af Stokken den sprang,
Og trilled hen ad Gulvet med dump og selsom Klang.
Der var ej een, som bøjed sig, ej een, som stod op;
Men <i>Kongen</i> selv sig bukked og greb den gyldne Knop.

Han tav. En bitter Taare stod knust i Øjets Blink.
Faa Dage var det siden, da paa hans mindste Vink
Sig hele Bretland bøjed. Ved næste Morgendug
Da faldt Kong Karls Hoved for Bøddeløxens Hug.

Da faldt en gylden Krone hen ad den dunkle Jord
Den usle Skare jubled, der hørtes stolte Ord;
Da bøjed sig vel mange af de blodstænkte Mænd,
Dog ingen sig fordristed at optage <i>den</i>.
</body>
</poem>

<poem id="moellerpl2017122855">
<head>
    <title>Blomstens Navn</title>
    <subtitle>(Sjællandsk Sagn)</subtitle>
    <firstline>Hvor de klare, skyblaa Vande</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 162-165.</note>
    </notes>
    <quality>korrektur1,korrektur2,kilde,side</quality>
</head>
<body>
Hvor de klare, skyblaa Vande
  Af den gamle Roskildfjord
  Skille mellem tvende Lande,
  Som den danske Æt beboer,
  Breder sig mod Øst en Have
  Mellem Byer, Skov og Søer.
  Under kæmpehøje Grave
  Hviler Daad, som aldrig døer.

Men i Vest dens Bølger glide
  Langs en Halvøs Bredder blidt.
  Fra et Jægerslot saa vide
  Sendtes Hornets Toner tidt,
  Og paa Sletten, hvor det luner
  Af den tætte Bøgegren,
  Hugged Fædres Minderuner
  Dansken stolt i Marmorsten.

I de dunkle Fortidsdage,
  Før den friske Sans og Aand,
  Kraft og Følelse blev svage
  Under snævre Formers Baand;
  Mens lig Straaler, som forgylde
  Vaarens Morgendæmring blaa,
  Kæmpevisens Tonefylde
  Over hele Norden laa;

Medens Nordens Aand sig gynged
  I et Hav af Poesi,
  Medens Hjertet sig forynged
  Ved den unge Fantasi, —
  Vandred her i Skovens Skygge
  Tvende, som med Stemmens Ild
  Jubled højt om Elskovs Lykke,
  Vexled Øjets Flammespil, —

Vandred, indtil Skoven endte,
  Og hvor Udsigten blev fri.
  Nedad buskbeklædte Skrænte
  Snoed sig den smalle Sti.
  Der var ingen Duft af Roser,
  Der var ingen Skygge sval;
  Stille, dunkle, dybe Moser
  Gjennemskar den grønne Dal.

Himlens Skjær sig halvklart spreder
  Over Høj og Eng og Vand.
  Men hist ved de hule Bredder,
  Ved de lave Vandes Rand,
  Hvælver sig en mindre Himmel,
  Som en jordisk Haand kan naa,
  Hvælver den sig om en Vrimmel
  Af Smaaurter lyseblaa.

I en tredie Himmel skued
  Ungersvenden Elskovs Dag,
  I et Øje klart, som lued
  Varmt af Hjertets stærke Slag;
  ,,Vil du mig'' — hans Haand hun fatter -
  ,,Bringe Blomsten favr og fin,
  Ingen Løn saa højt jeg skatter,
  At den jo skal vorde din.''

Og som Ordet snel han iler
  Ned, hvor Blomsten frygtløs stod,
  Paa den falske Skorpe hviler
  Den forvovne Knæ og Fod.
  Og den skjønne Urt han plukker,
  Endnu een — da styrter han;
  Som en Vandfugl brat han dukker
  I et bundløst Mosevand.

Se, han Haand og Hoved hæver
  Atter fra den vaade Vej, —
  Let paa Voven Blomsten svæver,
  ,,O, jeg døer — forglem mig ej!''
  Kvalt er Røsten. Kold og rolig
  Lukker Bølgen sig igjen,
  Græsset vifter saa fortrolig,
  Som man taler med en Ven.

Lig en ængstet Hind hun springer
  Ud i Breddens tætte Siv.
  En uhyre Kval betvinger
  Hendes Tankers unge Liv.
  Vildt hun smiler. — Ensom lander
  Blomsten ak, som kold og vaad
  Ubevidste Taarer blander
  Med den arme Piges Graad.

Men fra den Tid, hvor sig viste
  Blomsten, og den ydmyg-blaa,
  Simple Skjønhed højt man priste,
  Som i Øjets Blyhed laa,
  Var den Tegn paa himmelsk Lindring
  For et saaret Hjertes Savn,
  Dens Betydning øm Erindring,
  Og i ,,Forglemmigej'' dens Navn.
</body>
</poem>

<poem id="moellerpl2017122856">
<head>
    <title>Datteren</title>
    <firstline>Paa Grevepladsen tæt sig Folket flokker</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »Revolutionen« og de to første strofer ændret til ,,Ved Abbediet tæt sig Folket flokker / Septemberskaren staaer i Damp af Blod''.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 166-167.</note>
    </notes>
    <quality>korrektur1,korrektur2,kilde,side</quality>
</head>
<body>
Paa Grevepladsen tæt sig Folket flokker
  Hvor Guillotinen staar bestænkt med Blod,
  Og under Storm af Trommeslag og Klokker
  En Olding slæbes frem. Svag er hans Fod.
  Da skilles Massen, se, med løste Lokker
  En dejlig Pige paa Skafottet stod.
  Paa Knæ, med blottet Arm, med Kinder vaade,
  Hun skriger, Naade for min Fader, Naade!

Rødhueskaren sender lystne Blikke;
  Halvnøgne Bødler trænge nær sig til.
  Mens alt der raabes: ,,hører hende ikke!''
  En Røst sig hæver: ,,Borgerinde, vil
  En Skaal aristokratisk Blod du drikke,
  Da skal du vinde dette frække Spil,
  Da skal ved Marat og min Borgerære,
  Du og den gamle Usling frelste være!''

Først staar hun vaklende, som om hun drømmer,
  Et rædsomt Smil gaar over Kinden hen.
  Da suser Guillotinen, Blodet strømmer
  I Skaalen rygende; hun griber den,
  Og indtil sidste Draabe hun den tømmer.
  Hun segner, dog hun rejser sig igjen.
  Og stolt og herlig favner hun sin Fader,
  Og med ham hurtig Sværmen hun forlader.

Af ingen hun berørtes frækt. Man hørte
  Kun Dødens Tavshed her en føje Tid.
  Det var som selv i Dyrene sig rørte
  En Følelse, med Handlingen i Strid.
  Dog snart det lyder om den nys bortførte;
  ,,Ad Aare kommer vel igjen han hid.''
  Da røres Trommen, alle bedre Drømme
  Forjager Jernets Hvin og Blodets Strømme.
</body>
</poem>

<poem id="moellerpl2017122857">
<head>
    <title>En Gitarspiller</title>
    <firstline>En Elsker sidder i Hallen</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »En Guitarspiller« og førstelinjen ændret til ,,Han sidder i Hallen. Trindt omkring''.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 167-170.</note>
    </notes>
    <quality>korrektur1,korrektur2,kilde,side</quality>
</head>
<body>
En Elsker sidder i Hallen. Omkring
Ham sluttes en tæt, tavs jublende Ring.
Den stirrer, den lytter. Hans graanende Haar
Som Lavrbærkrands op om Issen staar.
Hans Kinder blusse med dunkel Glød;
Et Væsen vugger sig paa hans Skjød.
Nu gnistrer hans Blik som en Lynstraale hed,
Nu daler det ømt paa den elskede ned.
Han stryger hendes lange, lyse Lokker.
Saa selsomt han frem og tilbage rokker.
Han bøjer sig heftig mod hendes Mund;
Han lever en salig, henrykkende Stund.
Han synes saa meget i hendes Øre
At hviske; det vistnok var værdt at høre.
Han kryster hende kjælent i sine Arme:
Hun bæver, hun svulmer fast ved hans Varme.
Og alt som hun favnes og klappes paa Kind,
Saa bølger som Luer det slumrende Sind.
Det er som hun vaagned til Liv ved hans Haand,
Som løstes fra Tungen et tvingende Baand.
Det ulmer, det ruller, det knittrer som Lyn,
Naar Luftguder rynke de skumlende Bryn.
Da gaar gjennem Hallen en underlig Klang;
Det flammer med Toner, det smelter med Sang.
Det er som sin højeste Fryd og Vaande
En Verden skulde paa Stand udaande.
Hun raser, hun hviler, hun sprudler, hun leer;
Hun segner, hun tier. Han trindtom sig seer.
Hun sukker, hun hulker af Hjertets Vunde;
Det er som hun talte med tusinde Munde.
Hun synes at tolke sin Barndoms Minder,
De Glæder, man taber og aldrig gjenfinder,
Hun fører os ud paa det vildene Hav,
Og viser os den uhyre, gabende Grav.
Hun ruller os med sig til Indiens Strande.
Vi skue de yppig frugtavulmende Lande, —
De store Pagoder og Strømme af Guld,
Og Gruber med demantskinnende Muld.
Hun gløder som Solen ved Ganges's Bred;
Hun svæver som Tigerens lette Fjed.
Hun hvisler som Slanger bag Blomsterblad,
Som Feberen den gule, som Helvedes Bad.
Hun sygner, hun gisper, lig en Olding ved Stav,
Som ønsker blot i sin Hjemstavn en Grav.
Dog atter hun vaagner med Kraft og Ild:
Med Bølgerne brydes Orkanen vild:
I Brændingen splintres en kongelig Snekke;
Som Liglagen Dannebrogs Flige sig lægge. —
Dog, mens det lyder som Død rundtomkring,
Høres et sejrende ,,<i>God save the King</i>''.
Hun synger om Afrikas sydlige Kyst;
Han trykker hende varmt op til sit Bryst.
Hun synger om kulsorte Øjne og Haar,
Og et Hjerte, som højt af Elskov slaar.
Hans Aasyn lysner; det førhen<note>førhen] forhen</note> dunkle,
Maa vige for Smile, som næsten funkle.
Da gaar det som Bølger og Kuling igjen,
Som en skjærende Kjøl over Dybet hen:
Man skjelner en levende Sørøverkamp,
Med Entring og Plyndring og Skud og Damp. —
Saa let nu det glider med Sejl og med Ror
(Thi Lasten er borte) — mod Nord, mod Nord.
Det glider ad Nordsøens blaanende Vande;
Det lander ved evig grønnende Strande.
Det suser som Bækkenes stille Rislen
Hos <i>danske</i> Rugmarkers sagte Hvislen.
Det klinger som Stød i den skingrende Lur,
Naar Bjørnen jages i Sveas Natur.
Det tordner som Larm af den skummende Fos,
Hvis Graad bedugger en Stenkolos.
Det ender, som Kunstens skjønneste Krone
Med en jublende, nordisk Treklangstone. —
Nu bliver der en Pavse; — til alle Sider
En Bifaldsmumlen fra Læberne glider.
Han bøjer over hende sit Bryst, sin Mund;
Han lytter med Tavshed en tankefuld Stund.
Han klapper hende blidelig, han knuger hende fast:
Et Under, at ej hendes Hjerte brast.
Lig Ekko fra det fjærne nu sagte lyder
En Klang, som Længsel og Hjemve tyder:
Hun vil over Fjæld, over Dal, over Vand,
Til Danmark, til det elskede, fædrene Land. —
Men ak, det er nægtet, — som Disharmonier
Hensvinde de smeltende Melodier. —
Hun tier, hun slumrer, hun aander ei meer.
Han stirrer som forklaret paa det livløse Leer.
Han rejser sig, bærer til Lejet hende hen,
Han sysler som en kjærlig, omhyggelig Ven.
Han slutter hende inde med Laas og med Lukke;
Hun hviles blødt og lunt som i Dødens Vugge.
Han staar midt i Hallen; man takker, man klapper;
Han bukker; efter Vejret ængstelig snapper:
Over Kinden blinker en Taare ned;
Han styrter derfra med Stormens Fjed.
</body>
</poem>

<poem id="moellerpl2017122858">
<head>
    <title>Baaden</title>
    <firstline>Hvor Aaen blidt sig krummed</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 170-174.</note>
    </notes>
    <quality>korrektur1,korrektur2,kilde,side</quality>
</head>
<body>
Hvor Aaen blidt sig krummed,
  Og Pilen paa Bred,
  Mens Vindene forstummed,
  Sig bøjed sagte ned,
  Som lytted den til de
  Forelskte Bølgers Graad:
  Der svømmed ensom, silde,
  En lille venlig Baad.

Med Strømmen den førtes
  Som Aften følger Dag,
  Og kvin sjælden der hørtes
  Et dæmpet Aareslag.
  Der sad hun og sig med sine
  Smaa Søstre vugge lod;
  Der gynged jeg det fine,
  Spæde Lillieblad.<note>Lillieblad] Lillieblod</note>

Hun sagde: ,,Se hvor roligt
  Der er i Naturens Slot! —
  Hvor Sivene fortroligt
  Staar og sladre saa smaat;
  Blomstervrimlen
  Alt sover sødelig;
  Hele Himlen
  I sit Sølvflor viser sig.

Jeg hører, de skal rejse
  Langt og længe bort.
  Hvor Granerne knejse
  Og hvor Sommeren er kort:
  Gid med blidelig Banken
  Deres Livspuls da slaa:
  Saa blir der vel i Tanken
  Nok for mig en lille Vraa.

Ja se som Fremtids Billed
  Denne Aften, min Ven!'' —
  De hvide Fingre spilled
  Over Rælingen hen.
  Læberne bæved,
  Skjønt selv de præked Fred.
  Øjet, nys hævet,
  Sank glindsende ned.

Min Frøken, og de kunde;
  ,,Stillleben'' ønske den,
  De kaldte Ven? — saalunde
  Kan <i>mit</i> Liv ej gaa hen;
  Saalidt som jeg glemmer.,
  Hvad vi har sammen talt,
  Og, hvad i mit Hjem er
  Mig kjærest af alt! —

Nej Mandens Hu til Stigen
  I fyldig Leven staar.
  Og rastløs hans Higen
  For Stormsejlet gaar.
  Bly og beskeden
  Er Tanken hos en Mø,
  Som Sivet staar ved Bredden
  Af den brusende Sø.

Som nu — de troer forresten
  Her ej engang mig selv —
  Nys ønsked jeg næsten,
  Da Baaden stod paa Hæld,
  At jeg den vælte torde, —
  O, tilgiv min Synd! —
  Og de faldt over Borde
  Under Flodnymfers Nyn:

Da kunde jeg jo springe
  I det vaade Element,
  Som et Stjerneskud dem svinge
  Fra Dybets Firmament, —
  Vriste dem af Armen
  Paa den dugklamme Død, —
  Tilaande dem Varmen
  Fra Livets Moderskjød! —

Saaledes, hulde Pige,
  Bør det igjennem Nød
  Og Tvivl og Kamp mig stige
  Til Glædens Time sød.
  Kun tillidsfuld de være,
  Selv mest i Fare stædt: —
  Jeg kommer i Held og Ære
  Tilbage med eet;

Og river dem af Armen
  Paa den bejlende Død,
  Ham med Is i Barmen,
  Denne udbrændte Glød
  Med den rynkede Pande,
  Med den indfaldne Kind,
  ,,Tys her maa vi jo lande;
  Min Ven, læg Aaren ind!''

Den fine Skabning bæved
  Ved mit Haandtryk, — de smaa
  Jeg kyssed, — let de svæved
  Hen mod Taarnene blaa.
  Der boer hendes Fader
  Med den gammeldags Skik,
  Med de stive, kolde Lader,
  Det beregnende Blik.
</body>
</poem>

<poem id="moellerpl2017122859">
<head>
    <title>Amor i Nyboder</title>
    <firstline>I Nyboder, i Nyboder</firstline>
    <notes>
        <note>* Sømandskvarteret i Kjøbenhavn.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 174-176.</note>
    </notes>
    <quality>korrektur1,korrektur2,kilde,side</quality>
</head>
<body>
I Nyboder, i Nyboder
Blomstre favre, raske Piger,
Een især, en Sejler, o, der
Ej for nogen anden viger.
Ene dette Blomsterøje,
Ene disse Lokkers Flod,
Kan fornøje
Et bedrøvet Hjerteblod.

Paa Forhøjningen hun sidder,
Flittig sy de hvide Hænder.
Aftensolen indad titter;
Snart den Afskedssukket sender.
Straalerne de luerøde
Flygte bort med skræmmet Glands,
Naar de møde
Fletningernes gyldne Krands.

Ind ad Døren Amor træder,
Trøjeklædt, med Kraven aaben,
I de vide Sømandsklæder,
Snildt han skjuler sine Vaaben.
Og han siger: Fanden ta' mig,
Hanne, hvor du dog er smuk! —
Vil du ha' mig? —
Ta' mig uden Ak og Suk!

Og de favnes. Næste Morgen
Braser Sejlet op for Vinden.
Kort Proces med Afskedssorgen,
Gjør et Kys paa Mund og Kinden.
Midt i Strandens tætte Klynger
Staar forladt den blonde Mø,
Og hun synger,
Mens hun stirrer over Sø:

    <small>,,Min Kjærest er en rask Matros</small>
    <small>Højt paa de Danskes Vej til Ros</small>
    <small>Og Magt hans Skude krænger;</small>
    <small>Sortladne Hav, min brune Svend </small>
    <small>Du bære trofast hjem til den,</small>
    <small>Ved hvem hans Hjerte hænger!''</small>

I Nyboder, i Nyboder
Spændes Hjertesnarer listig.
Hvem der engang maatte bo der
Som en Sømand, djærv og dristig
Drømme sig i Kamp med stride
Bølger paa den lilles Skjød,
Farve hvide
Skuldre med sin Læbes Glød!
</body>
</poem>

</content>
</section>

<section level="2">
<head>
    <title>Studenterliv</title>
</head>
<content>

<poem id="moellerpl2017122860">
<head>
    <title>Rusaarets Skaal</title>
    <firstline>Rusaaret er paa Bagen</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 177-178.</note>
    </notes>
    <quality>korrektur1,korrektur2,kilde,side</quality>
</head>
<body>
Rusaaret er paa Bagen
Med al dets Slid og Sved.
Som Børn paa Hviledagen
Vi glæde os derved.
Dog det ej længe varer,
Os vinker større Kamp,
Os true fjærne Farer
I Attestasens Damp.

Tak være dog Rusaaret:
Fra Danmarks Kroge frem
Har det os sammen baaret
Til Videnskabens Hjem.
Det lærte os at kjende
Mens Tiden glad svandt hen,
Saamange brave Svende,
Saa mangen trofast Ven.

Hvo veed, om vi ad Aare
Skal samles her igjen?
Om ej paa sorten Baare
Er lagt en elsket Ven;
Kom derfor, lad os drikke,
Mens vi har Liv og Vin!
En Skaal vi ud vil stikke
For alle — paa Latin:

<i>Vivant, quot invocati,</i>
<i>Et qui rejecti sint, </i>
<i>Qui medium beati </i>
<i>Recte tenuerint; </i>
<i>Vivant quot inspirati </i>
<i>Bacchum tentaverint, </i>
<i>Peribunt at, placati </i>
<i>Qui nunquam fuerint!</i>
</body>
</poem>

<poem id="moellerpl2017122861">
<head>
    <title>I en gammel Students Stambog</title>
    <firstline>Af Venskab og af Venner har du nok</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 178-181.</note>
    </notes>
    <quality>korrektur1,korrektur2,kilde,side</quality>
</head>
<body>
Af Venskab og af Venner har du nok,
Som denne Bog og hvert dens Blad beviser,
Og frygtsom kun forøger jeg den Flok,
Som Venskab her begejstret priser.
Dog, da maaske vi sees ej meer paa Jord,
Kun til Farvel et kjærligt Afskedsord.

Der er en Stand, som hidtil ene stod,
I hele Staten <i>der</i> kun Frihed troner.
For nogle Mønter liar den, hvad Nationer
End ej tilkæmped sig med Strømme Blod.
Studentens Kaar er misundt, som bekjendt:
Den Fugl, der kløver Skyen, Fiskens Meder,
Den Jæger, som hver usel Hare beder,
Den Drot, som mest monarkisk Trone klæder,
Er ej saa fri, som en <i>Student</i>.
I dette Lag er mangen Tønde Puns
Og mangt et Anker Snapse rent tilbunds
Tilintetgjort i liberal Forening.
Alt aander ædel Almenaand og Fred,
Lav Egoisme der har intet Sted:
Samfundets Stræben een er, een dets Mening,
At destillere Munterhed; —
Et Liv, som de udødelige Guder
Misunde maatte, hvis de kjendte det.
Af Broderskabets fyldte Bæger spruder;
En Fryd, hvoraf man aldrig bliver mæt.

Dog alt en Ende faar, alt jo i Tiden
Er underlagt Forgængelighed. Siden
Man føler snart Forandring til det værre.
Man sig forlover, faar en Herre,
Og mangen nobel, ægte <i>Livets</i> Mand
Udskikkes vidt om Land som Kapellan,
Præst, Doktor, Skriver, ja en enkelt vel som Degn
Til mangen <i>tør</i>, ukultiveret Egn.
En slig velsignet blev med dig som Kapellan,
Og det maa tilstaaes, du vor høje Stand
Har ej fornedret blandt de vilde Vender.
Sær prises bør den Vennehaand, hvormed
Du leded mig paa dette simple Sted,
Mig yngre, du den ældre Kunstens Kjender.

Men naar engang du blir som rigtig Præst begravet,
Og tæller Kyllinger paa Møddingen, da husker
Maaske du næppe Soldemesterlavet,
Hvori du selv engang var meer end Fusker.
Dog, naar du blader saa i denne Bog,
Og Fortids Minder frem for Blikket drage,
Da drømmer du maaske hin Tid tilbage,
Og gaar i Tanken over Sø paa Tog:
Du jager med mig gjennem Bøgeskoven,
Og trækker op og ned i Kjøbenhavn,
Og lodser Joller i Regensens Havn,<note>Havn] Hɐvn</note>
Og styrer atter derfra over Voven —
Højt mod Nordvest, hvor Lyngens brune Hær
Beleirer Dag og Nat det lave Kjær.
Og, hvis ej der al Forlids Glands er svundet,
Hvert gammelt Baand, som venlig os har bundet,
Da glemme her vi Aars og Embeds Vægt
Ved Saften af en ,,dobbelt Tevandsknægt''.
Og først, naar Østen rødmer, Hanen galer
Alt tredie Gang, sig Fatter anbefaler.
Saa passiare vi en Stund endnu
Til Søvnens Gud bemestrer sig vor Hu,
Og, vigende for Kjødets usle Trang,
I samme Seng vi begge søge Lindring.
Saa staa vi op ved Middagsklokkens Klang,
Og skilles atter ad som denne Gang
I Haab om Gjensyn eller glad Erindring.
</body>
</poem>

<poem id="moellerpl2017122862">
<head>
    <title>En Regensstue</title>
    <firstline>I kjender allesammen jo nok den røde Gaard</firstline>
    <notes>
        <note>Mottoet er fra Jens Baggesen: <xref poem="baggesen2002041305,23-24"/>.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 181-182.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Der jeg koger intet Ord,</right></small></nonum>
<nonum><small><right>Kammeraterne sluge dem raae.</right></small></nonum>
<nonum><small><right><i>Baggesen.</i></right></small></nonum>

I kjender allesammen jo nok den røde Gaard,
Hvor de lystige Studenter lidt under Pisken staar,
Hvor sjælden stærkt man sørger, men som oftest er glad,
Hvor alt kan faas paa Kroen, uden Brændevin og Mad,
Hvor Krediten florerer og skjenker alle Liv,
Hvor Rykkervisitter er daglig Tidsfordriv,
Hvor nogle læse flittig, medens andre drive om —
Heldige Kopier af Lazaronerne i Rom, —
Hvor krybende Hulhed hos Ungdoms Frisind boer,
Som Snylteplanten selv paa de bedste Træer groer —
Hvor somme dog endnu gide samles ved et Glas
Og synge og klinke med godmodig Spas.
Træd ind, I see min værdige Hr. Kontubernal,
Han sidder og fordyber sig i en Pandeskal.
Dens Studium skal hjælpe ham Examen at faa,
Som Lysestage den ham tillige tjene maa.
I Krogen staar <i>Skelettet</i> hans Videnskabs Norm,
Iført Gehæng og Sabel og Studenteruniform.
Og jeg, som skal traktere, vel kaldes Teolog,
Men ej hos mig I finder en teologisk Bog.
I Sovekamret seer I det Vindve, som paa Klem
Staar altid hele Natten, en Tilflugtshavn for dem,
Der komme hjem forsilde, med et forvildet Sind;
Og — Venner eller Fjender, jeg la'r dem slippe ind.
De første næste Morgen for Bistanden god
Frembære Puns og Kaffe; de sidste derimod,
For at gjøre sig fra hver en Forpligtelse fri,
Betale med Bagvaskelse og Angiveri.
Nu sæt jer hist paa Kassen; Snaps og Brød skal I faa,
Og Piber, saa at Dampen kan op mod Loftet slaa. —
,,Vi blir her hele Natten!'' nej det gaar aldrig an,
Saa napper jer Udsmitteren, den skrækkelige Mand.
</body>
</poem>

<poem id="moellerpl2017122863">
<head>
    <title>Kroens Nedlæggelse</title>
    <subtitle>(Den 30te Septbr. 1835.)</subtitle>
    <firstline>Op, gamle Gutter, I, som tidt</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 182-183.</note>
    </notes>
    <quality>korrektur1,korrektur2,kilde,side</quality>
</head>
<body>
Op, gamle Gutter, I, som tidt
    <small>Singsalliera Hurra!</small>
Har glædet jer ved Akvavit!
    <small>Singsalliera Hurra!</small>
Vi samles da for sidste Gang
Her paa vor Kro ved Glas og Sang.
Kom tøm nu rask et Dosin Glas,
For Bakkus rent faar Rejsepas!
Han før i uforstyrret Ro
Florerte paa Regensens Kro;
Men Majestæten skal nu see
Den ny Kommers med Stænderne,
Og af sin Kjælder rent tilbunds
Han tømmer Akva, Vin og Puns,
Og slæber det, trods Hyl fra Kroen
Og ydmygst indsendt Petition,
Til Stænderne, til Roskild hen;
Ej tørste maa de valgte Mænd. —
Men gjennem Provst og Fakultet
Hans Villie nys er os beteet:
Han sender os en Substitut,
Som mod en moderat Tribut
Maa sælge Surbrød os og Vand,
Og konservere vor Forstand.

            <nonum><small>(En Røst fraoven.)</small></nonum>
    <small>,,Det er besluttet og I maa lyde:</small>
    <small>Ej længer Spirituosa nyde,</small>
    <small>Maa være artig og læse flittig,</small>
    <small>Und hübsch beschneiden des Geistes Fittig.''</small>

Saa gid, Tyranner fjærnt og nær,
Blot evig Tørst maa ramme jer!
Men lad <i>os</i> denne Aftenstund
Nu solde ret af Hjertens Grund!
I Kroens Hal for sidste Gang
Lad dundre Soldemestersang!
Saa seile vi paa Bollens Hav
Hen over Kroens friske Grav!
</body>
</poem>

<poem id="moellerpl2017122864">
<head>
    <title>Regensens Savn</title>
    <firstline>O Regens, du deilig Vænge</firstline>
    <notes>
        <note>Mottoet stammer fra Horats' »Ode 1:18«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 184-187.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Nullam, Vare, saera vite prius severis arborem</right></small></nonum>
<nonum><small><right>Circa mite solum Tiburis et moenia Catili.</right></small></nonum>
<nonum><small><right>Siccis omnia nam dura Deus proposuit; neque</right></small></nonum>
<nonum><small><right>Mordaces aliter diffugiunt solicitudines.</right></small></nonum>
<nonum><small><right><i>Horatius.</i></right></small></nonum>

O Regens, du deilig Vænge,
    Lukt med Muren rød,
Som gi'r hundred danske Drenge
    Husly, Varme, Brød, —
Samler ved Minervas Gryder
Sjællandsfædre, Fynbo'r, Jyder,
    Falsters <i>Børn</i> og Islands Sønner
    Med Kontanter lønner!

Til din Pris, du stolte Minde,
    Om din Stifters Kraft,
Sangens Krands hvert Aar vi vinde
    Glad om Bægrets Saft.
Dine sjældne Kvaliteter
Povl besunget har og Peter;
    Udenfor det danske Rige
    Findes ej din Lige!

At desbedre Værket kunde
    Færdes med Behør,
Salig Kristjan bød saalunde:
    ,,<i>Provst</i> her være bør,
Som kan agtsom have Kure
Paa de muntre Fugles Bure.''
    Et kun mangler ved vor Have:
    Rankens søde Gave.

Kom'nitetets ,,Forsyn hegner''
    Mavens Tarv forsand.
Hvad man til Regensen regner
    ,,Nyder Værn af Vand;''
Men der er en Tørst, som ikke
Slaas ihjel selv ved de Drikke,
    Kaffe, Øl, vor Kro med mere
    Kan til Nød præstere.

Vin og Puns begjærer Musen! —
    Blot dog hendes Ven,
Ej adspredt ved Krigens Susen,
    Havde V, I, N
Føjet til den sidste Ende
Af de trende Halvfavn Brænde;
    I vort Glas der idetmindste
    <i>Brændevin</i> da glindste! —

Mangengang jeg sukked stille
    I mit Hjærtes Skrin:
,,Herregud, det er dog ilde
    Med den Trang paa Vin!
Om en Vingaard vi anlagde,
Troer I ej, at da nok sagde
    Fakultet og Provsten Amen,
    Til den fælles Gammen?<note>Gammen?] Gammen?'</note>

,,Kirken strax da skabes skulde
    Til et Drivhus om,
Hvor hver Vaar med modne, fulde
    Druer Ranken kom,
Viceprovsten Gartner være,
Og ved Distributs beskjære
    Hver sin Grad af friske Klaser
    I krystalne Vaser.

,,Ej behøved, — for at stikke
    Dybt paa Gaardens Flor,
Og paa fælles Vel at drikke
    Tæt, med smukke Ord,
Vi ad Porten ud at vandre,
Da vi kunde med hverandre
    Under <i>Lindens</i> svale Skygge
    Druepærser bygge.''

O du Træ, som tidt mon være
    Prist af bedre Skjald!
Du, som hvælver Tag med Ære
    Til vor Sommersal!
Bed dog Bakkus, naar du svinger
Dine tusind grønne Vinger,
    Han os endelig maa skikke
    Noget godt at drikke!

Vi da Gaarden kunde ligne
    Ved en yndig Vang,
Hegnet rundt omkring; Gud signe
    Den i Nød og Trang!
Gid den altid fostre Knægte,
Som kan djærvt mod Fordom fægte,
    Og slaa af en Basseralle
    Naar <i>vi</i> er i Dvale!
</body>
</poem>

<poem id="moellerpl2017122865">
<head>
    <title>De to Hjem</title>
    <firstline>Der er et Hjem tæt ved runde Taarn</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 187-189.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Jeg veed, et blot et Arnested, en Bolig,</right></small></nonum>
<nonum><small><right>Hvor man for Vind og Veir kan leve rolig.</right></small></nonum>
<nonum><small><right>Udgjør et Hjem; men hvor en venlig Aand</right></small></nonum>
<nonum><small><right>Fremkalder huslig Fryd og stille Glæder. -''</right></small></nonum>
<nonum><small><right><i>Et Hjem.</i></right></small></nonum>
<nonum><small><right>dramatisk Idyl paa Vers i een Act.</right></small></nonum>

I.

Der er et Hjem tæt ved runde Taarn.
    I Universet staar det ene;
Men ved sin Arne nu som tilforn
    Det hundred Brødre kan forene.
Vel just ej lækker Føde der du faar;
Men hvis din Skæbnes Bør lidt kontra gaar,
        Ty da derhen,
        Tro mig min Ven,
Der ganske morsomt man lever!


Et Træ der staar i den samme Gaard,
    Som højt mod Stjerner Issen hæver.
Omkring dets Stamme vor Arne staar,
    Og i dets Skygge Hjertet bæver.
Hver Aften, naar der lufter en Zefyr,
Fortæller gamle Mutter Æventyr:
        Sønnerne staa,
        Lytte derpaa,
Og synge saa til hendes Ære.

Hver Dag hun hvisker i Øret os
    Saa meget, som er værdt at lære,
Om Djærvhed, Lærdom, om Kristjans Ros,
    Og Stemmen fatte vi den kjære.
Men naar Skjærsommermaaned er forbi,
Hun taler lydt; ,,mine Sønner fri,
        Tid er det nu,
        Trofast i Hu
At mindes Kristian den gamle!''

En god Student ej den Hædersmand
    I Arnods Mulm lod længer famle.
Til Tak i Sekler vi saaes paa Stand
    <i>Den første Juli</i> os forsamle.
Og mangled nogen end af Hjemmets Slægt,
Kong Kristian ej derpaa du lægge Vægt! —
        Levet du har,
        Veed nok, her var
Den bedre Part tidt just den mindre.

Hav Tak for Læet, vor Fader snild,
    For Muren rød og sammes Indre!
Tidt under Træet du prises vil,
    Mens Danmarks gode Stjerner tindre.
Din tykke Mur bortskræmmer Rykkeren,
Og Gaarden lunt forener Ven med Ven:
        Du lide vel!
        Odin din Sjæl
Skal evig glæde i Valhalle!


II.

Dog — ret ej lønner et Planteliv,
    Hvad sønlig Kjærlighed vi kalde;
Og brave Sønner ved Frejas Bliv
    Af Far og Mor er vi vel alle:
Lad Kristjan slumre da, Træ være Træ!
Os Moderbrystet gav det første Læ,
        Skaal nu for dem
        I <i>fjærne</i> Hjem,
Og lad dem med Regensen leve!
</body>
</poem>

<poem id="moellerpl2017122866">
<head>
    <title>Regensens Farve</title>
    <subtitle>
        <line>eller</line>
        <line>Ode til Træet</line>
    </subtitle>
    <firstline>Da nuomstunder alle</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 189-191.</note>
    </notes>
    <quality>korrektur1,korrektur2,kilde,side</quality>
</head>
<body>
Da nuomstunder alle
Hvert Væsen, hver en Sag,
Skal have, hvad de kalde
En <i>Farve</i> og et <i>Flag</i>, —
I disse travle Dage,
Hvis, uden farvet Ham,
Regensen stod tilbage, —
Nej fy, det var en Skam!

Og spørger man, saa svares:
,,Vor Farve, den er <i>grøn</i>.
Hver Vinter den forvares
I Lindens Stamme skjøn:
Men tusind Flag paa Stange
Er <i>hele Som'ren</i> hejst:
Derunder Soldets mange
Lystlejre vorde rejst.

,,<i>Tillands</i>, paa tørre Troner,
I Skyer af Tobak,
Med Brystets friske Toner
Og gjennemsigtig Frak,
Vi svigte Farven ikke:
Den bryder fra hvert Blad
Sig for vor Ungdoms Blikke
Som <i>Haabets</i> Straalebad!

,,Og selv, om en og anden,
(Man før jo sligt har hørt)
Blir, tværtimod Forstanden,
<i>Tilsøs</i> af Bakkus ført,
Og paa Retur forfejler
Lidt Havnen for sit Vrag;
I Faldet selv han <i>sejler</i>
Dog <i>under</i> samme Flag!''

---

Bær stærk i Stormens Bulder,
O Træ, dit grønne Flag!
Naar Sangen om dig ruller,
Lyt til med Velbehag!
Forplant til fjærne Slægter
Regensens gode Aand,
Og flæt hver dens Forfægter
En Krands med egen Haand!

Ej Tiden dig har rokket.
Du Gaardens Helligdom,
Og Svende har du flokket,
Som Verden leder om.
Ryst mod den høje Himmel
Din Lok som kronet Mø:
Blandt danske Træers Vrimmel
<i>Din</i> Ros skal aldrig dø!

Vift stolt i Gaarden hjemme
Saftgrønne Lindetræ! —
Ej hører du vor Stemme,
Ej skjenker her du Læ;<note>* I de senere Aar have Festerne paa Regensens Stiftelsesdag været afholdte udenfor Gaarden, da de her ikke maa vedblive efter Kl. 12.</note>
Men vore Hjerter gjemme
Din Pris til sidste Dag,
Og aldrig skal vi glemme
Dit sommersvale Tag!
</body>
</poem>

<poem id="moellerpl2017122867">
<head>
    <title>Indtoget</title>
    <firstline>Stille, stille nu herinde!</firstline>
    <notes>
        <note>Strofe 4 og frem er senere trykt i <a work="moellerpl/1847"><i>Billeder og Sange</i> (1847)</a> med titlen »En Dithryrambe«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 192-195.</note>
    </notes>
    <quality>korrektur1,korrektur2,kilde,side</quality>
</head>
<body>
Stille, stille nu herinde! —
Ihukomne Aanders Kor
Drage hen som milde Vinde
Sagteligen fra vort Bord.
Kristjan vinker: ,,gode Retter,
Børn, maa lønnes med en Ruus!
Det er vist paa Tid, I sætter
Sjælen lidt i Spiritus!

,,Lad mig, før jeg jer forlader,
Høre Bægrets Klokkespil! —
Frederik, min salig Fader,
Gav Kommunitet dertil.
Hvert ,,<i>o tempora, o mores</i>'' —
Lad i Fødslen være kvalt!
<i>Legatorum fundatores</i>
Hver en Flaske har betalt.''

Slutter da en Kreds I gamle
Drenge og lad Verden see
At, naar vi vor Kraft vil samle,
Stolte Gjerninger kan skee.
Hvis profane turde blande
Ind sig i vor Tidsfordriv,
Skulde selv Filistre sande,
Studentliv<note>* Licentia islandica.</note> er Herreliv!

Piber frem! — hvo, som ej har dem,
Tag Sigar til Veddekamp! —
Ikkerygende, forvar dem!
Her skal staaes ,,i Røg og Damp.''<note>Cf. Ewalds <xref poem="ewlad1999022205,2"/>.</note>
Kjære Venner tager Sæde,
Tys! Spektakler? — det var net;
Hvem er udenfor tilstede?
Døren aabnes — hvad er det?

Se den rige Drot fra Østen!
Se hans Følge stort og skjønt!
,,Hvilken mener du — Storfyrsten?
Se! jo han er klædt i grønt!
Grøn er Krandsen om hans Kærre,
Om hans Pande! nej min Gud,
Saadan en fornemme Herre
Kommer her dog aldrig ud?'' —

Nej min Ven, jeg seer, du ej er
I Historien just stærk.
Ej saa tyndklædt man omfejer
Nu af Frygt for Gigt og Værk.
Dog er han en Drot fra Østen;
Fjærnt fra Indiens rige Jord
Drog han from til Bøgekysten,
Hvor ej Ranken rigtig groer.

Tigerparret nær os svæver.
Se hans Horn, o Gudelyst!
Fast som paa en Kvinde hæver
Sig det skjønne, nøgne Bryst.
Bakkantinder, skjelmske Tøjter,
Gjøre Luftspring <i>à la</i> Grahn;
Satyrfolk traktere Fløjter,
Syringsfløjter <i>à la</i> Pan.

Toget hvislende nu standser;
Guden sødt fra Tronen leer.
Stavens Almagt dem bekrandser,
Som han andagtsfulde seer.
Drikken, flammende, som flyder
Fra hans Haand og spruder Trods,
I en voldsom Bolle gyder
Han, og sætter den for os.

Luen end, mens stolt han smiler,
Spiller om hans Fingres Blod.
,,Hvo, som paa din Guddom tvivler,''
Brøler hver en Bukkefod, —
,,Bøjer ej for Løveskindet
Sig, — saa sandt jeg er Satyr,
Bliver som Lykurgos blindet,
Blir som Pentheus til en Tyr.''

Ej et Muk om mugne Bøger,
Hvorpaa Sekler tygge Drøv!<note>Cf. Oehlenschlägers <xref poem="oehlenschlaeger1803a0"/>.</note>
Hvor kun Ormen Indhold søger,
Og hvad finder den? Kun Støv.
Men lad Druens Indhold øses
Uden nogen Slags Kontrol,
Og lad for en Tid afløses
Læsesold af Drikkesold!

Ej et Muk om Amors Trælles
Kummerlige Slaveri;
Vi desværre lidt tilfælles
Har med simple Folk deri.
Nej men drikke, drikke, drikke!
Og med en Slags Harmoni,
Paa min Ære, det kan ikke
Alle slet saa godt som vi!
</body>
</poem>

<poem id="moellerpl2017122868">
<head>
    <title>En Magisterpromotion</title>
    <firstline>En sjælden Fest os byder her</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 195-197.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Nej da er det en anden Fornøjelse at omgaaes</right></small></nonum>
<nonum><small><right>slige Folk som Hr. Magisteren.</right></small></nonum>
<nonum><small><right><i>(Jakob v. Tybo I, VI.).</i></right></small></nonum>

<nonum><small><center>(Solo).</center></small></nonum>
En sjælden Fest os byder her
  I Kreds os at forene:
En Søn er født — os alle kjær —
  Af Bakkus og Athene.
Ved Barnets Vugge Amor stod,
  Den lille Soldemester,
Og døbte ham med Drueblod;
  Ihi der var ingen Præster.

<nonum><small><center>Recitativ.</center></small></nonum>
Der var en Tid, da her var godt at være,
  Da hundred Brødres Villie var som een, —
Da Munterhed og Vid blev holdt i Ære,
  Da Glas gik rundt som Mutters Rokketeen.
Da frit man turde nyde Gaardens Glæder
  Og Sommersolen — blive Sorgen kvit
Ved Sang og Passiar — da hver en Skræder
  Tog <i>Afbedrag</i>, — da gamle Kro gav Krit!

Ej ganske var den Tid forbi, da Mester
  Sit Lys lod straale ud fra sjette Gang.
Hans sjældne Sands for Brodersindets Fester
  Gav snart enstemmig ham Magisterrang.
Men nu, da snart hveranden er Filister,
  Blev det især idag <i>for os</i> en Trang,
At bringe ud en Skaal for vor Magister
  Og skjenke ham et Bæger samt en Sang.

<nonum><small><center>Kor.</center></small></nonum>
Vi hædred ham idag med Dands
  Og med Fiolens Tone.
Vi fletted om hans Lok en Krands
  Af Lindens grønne Krone.
Paa vore Hænder vi ham bar
  Tre Gange rundtom Træet;
Nu skal han i et Badekar
  Med Puns, som ej er spæ'et.

Amor og Bakkus følge ham
  Fremdeles gjennem Livet!
Han gjorde dem ej hidtil Skam,
  Saa tidt det blev ham givet.
O Fryd, naar han i Hymens Baad
  Blandt smaa Magistre gynger,
Mens Efevkrandsen evigvaad
  Sig om hans Pande slynger!
</body>
</poem>

<poem id="moellerpl2017122869">
<head>
    <title>Naboens Fødselsdag</title>
    <firstline>Held den, som paa sin Ryg har faa't</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 197-199.</note>
    </notes>
    <quality>korrektur1,korrektur2,kilde,side</quality>
</head>
<body>
Held den, som paa sin Ryg har faa't
Af Livets Tamp de syv og tyve:
Med Blodet roligt, sundt og godt
Han leer ad os, der endnu flyve
Med Letsinds Luftballon fra Sky
Til Sky, og Luftkasteller bygge;
Held ham især, hvis han fandt Ly
I Elskovspalmens Skygge!

Ej er han fri, men himmelsk sød
Er jo hans Trældom uden Spørgsmaal.
Naar <i>vi</i> har knap det tørre Brød,
Han langer til sin Kones Smørskaal.
Naar runken Pebersvend med Nød
Til Bankekjød for <i>sig</i> har Peber,
Saa banker <i>han</i> sit eget Kjød
Med faderglade Næver.

Gift Mand — i talrig Podekreds,
Med Mønt, med glædeglattet Isse;
O Fryd, blot Tanken med Tilfreds–
hed kildrer hver en Nervespidse.
Dog ,,holdt, forvovne Gejst,'' omkring!
Hold over Orden selv i Sange;
Gjør intet kronologisk Spring
I Visens Tankegange!

Held den, der med en frejdig Aand
Seer Attestasens Gab for Næsen,
Seer Dybets Udyr, <i>Haud</i> og <i>Non</i>,
Og blæser stolt ad deres Hvæsen;
Som springer til, paa Sejren vis,
Og sidder flux paa Embedsfolen,
Der vrinsker højt: ,,Laudabilis,''
Og fører ham paa Stolen!

Held ham, hvem Livets Prosa kan
Ej til Prosaiskhed nedtynge,
Held Fuglen, som steg her i Land
Med Sang om Als's Blomsterklynge!
Held ham, som har en trofast Skat
Med Sjæl, med Mund, med Bryst og Hjerte,
Som Aar for Aar beviser, at
Hos Amor hun studerte!

Som digterisk Gemyt, som Ven
En Skare pæne Mænd dig prise.
Som <i>Nabo</i> prises du af den
Person, som digted denne Vise.
Idag forstyrred første Gang
Du mine Morgendrømmerier,
Da, skjønt Student<note>* Jvnfr. Ussings Artikler i Dagen.</note> du Hamren svang,
Saa det i Væggen svier.

Giv Puns i den Anledning! — Hals
Kun synger daarlig uden Væde.
Besku med Naade, Søn af Als,
Dem, som din Storhed her bekvæde!
Lad brat, naar Tonerne hendø,
Os efter Glasset krumme Fingre,
Da skal for dig og for din Mø,
Et rædsomt Hurra skingre!
</body>
</poem>

<poem id="moellerpl2017122870">
<head>
    <title>Vinranken</title>
    <firstline>Pris være den Mand, som i Sinde fik</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 199-200.</note>
    </notes>
    <quality>korrektur1,korrektur2,kilde,side</quality>
</head>
<body>
Pris være den Mand, som i Sinde fik
  At plante i Gaarden en Ranke!
Hvi undgik saalænge du Granskerens Blik,
  Sublime, herlige Tanke?

Hans Navn skal erindres, saalænge her tør
  End stemmes en <i>munter</i> Tone.
Og Ranken skal vikle sit grønne Slør
  I Lindens ærværdige Krone.

O maatte vi engang gamle og graa
  Forsamles <i>her</i> alle tilsammen,
Og sende din Pris imod Himlens Blaa,
  O Fader Lyæus, amen!
</body>
</poem>

<poem id="moellerpl2017122871">
<head>
    <title>Drejers Død</title>
    <firstline>Et Smertens Budskab bæres over Vande</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 200-201.</note>
    </notes>
    <quality>korrektur1,korrektur2,kilde,side</quality>
</head>
<body>
Et Smertens Budskab bæres over Vande:
  Han, hvem til Afsked nys vi favned ømt,
  Regensens Rahbek, han, som om det sande
  Studenterliv har sunget skjønt og drømt,
  Han, ak, hvem Skæbnen fjærnt fra os lod strande,
  Med hvem han Glædens Bæger tidt har tømt;
  <i>Hans</i> Ord vi vel skal høre mange Gange,
  Men aldrig ham, der kvad de gode Sange.

Hvo sørger ej, som blot engang har prøvet
  Hans Sanges Magt? Kun denne Trøst vi fik,
  At hist ,,<i>med Ild, som ingen Afstand sløved,</i>
  <i>Revue passerer for hans vakte Blik,</i>
  <i>Hver lystig Spas og dristig Streg, vi øved,</i>
  <i>Hver varig Venskabspagt, han her indgik</i>,''
  Da ,,<i>fri med fri og lystige Kumpaner</i>''
  Han svang sit Vids, sin Ungdoms lyse Banner.

Du jydske Hede, dæmp din barske Kulde,
  Husk paa, du gjemmer nu et Sangerbryst!
  Et Hjerte, rigt og ungt, som ak ej skulde
  Os meer omspænde med sin søde Lyst:
  Og vore Taarer ej, de hede, fulde
  Hans Aske væde paa den fjærne Kyst!
  Og ej engang hans Gravsten skal vi skue —
  Jo <i>den</i> er rejst — her under Barmens Bue.
</body>
</poem>

<poem id="moellerpl2017122872">
<head>
    <title>Apologi for et Majgilde</title>
    <firstline>Hvad betyder dette her</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med underoverskrifen ,,1837''.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 201-204.</note>
    </notes>
    <quality>korrektur1,korrektur2,kilde,side</quality>
</head>
<body>
,,Hvad betyder dette her,
  Hvad vil I Studenter?
  Frygter I, fra Skovens Træ'r
  Ej, man hjem jer henter?
  Veed I ej, at Frihedstørst
  Skader Sæder gode,
  Veed I ej, ved Træer først
  Frihed kom i Mode?

,,Jeg for alt dog ej vil tro,
  Stænderinstituttet
  Har forspildt Regensens Ro,
  Saa I har besluttet,
  Ledet fra den rette Vej
  Af politisk Skraaler,
  For den ott' og tyv'ne Maj
  At udbringe Skaaler.

,,Veed I ej, at Politik
  Er forbuden Vare,
  Samt en yderst giftig Drik,
  Som kun avler Fare,
  Og, at uden Embedsrang,
  Visse Aar paa Bagen,
  Fejre man ej tør engang
  Stændermaanedsdagen?

,,Kjære, saare skadeligt
  Er Publikheds Væsen
  For en ung, som har til Pligt
  Tugtig stille Læsen.
  Kjære Venner, jeg har talt —
  Siig, hvad her forrettes!
  Jeg er bange for, at alt
  Strax maa indberettes.''

Fri os Gud for Politik.
  Kjære Hr. Professor!
  Ingen her i Sinde fik
  At begaa Excesser.
  Det ,,bei Gott'' forsikre vi,
  Om saa rundt man roder.
  Politik ej findes i
  Et af vore Ho'der.

Skulde høres ved vort Bord,
  Hvad dog Zevs forbyde.
  Blot om Stænderskab et Ord,
  Maa man saa det tyde:
  Nogle piskbehængte — man
  Veed jo sligt sig hænder —
  Tro, den liberale Pan
  Samler sine Stænder:

For den løste Fantasi
  Let, hvis Punsen duer,
  Lunden som en høj og fri
  Stændersal sig buer,
  Hvert udsprunget Blomsterblad
  Staar som deputerte,
  Og som Suppleanter, hvad
  Ej endnu florerte.

Præsident man aabenbar
  <i>Solen</i> her maa kalde:
  <i>Circumspiciens</i> den har,
  Den kan see for alle.
  Og som Kongens Kommissær
  <i>Luften</i> mild neddaler,
  Laaner Øre til enhver
  Brav, fornuftig Taler.

Snart, og det er allerbedst,
  Tidenden udkommer:
  Ingen <i>Blade</i> blir dog læst
  Som <i>den grønne Sommer</i>.
  Og til Høsten modnes smukt
  Vaarens Petitioner,
  Kvæge sødt som saftfuld Frugt
  Hele Millioner.

Farligt nok det er især,
  Saa vil mangen sige,
  At Forhandlingerne her
  Holdes offentlige.
  Dog, da det var blot Fiktion,
  Kun for <i>drukne</i> gyldig,
  Er for slig Institution
  Skaalen vist uskyldig. —

Det er kun en nyfødt Vaar,
  Som har lokket ud os;
  Kun for den vort Hjerte slaar,
  Helligt er dens Bud os.
  Ej i Strid, vi tænkte, staar
  Det med Anstands Rundhed,
  Om idag vi os en Taai
  Drak paa Majens Sundhed! —
</body>
</poem>

<poem id="moellerpl2017122873">
<head>
    <title>L. N. Hallagers Afrejse</title>
    <firstline>Forlad os ej, hver Fryd, hver kjærlig Villie</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 204-206.</note>
    </notes>
    <quality>korrektur1,korrektur2,kilde,side</quality>
</head>
<body>
,,Forlad os ej, hver Fryd, hver kjærlig Villie,
Hver Ven, hvert Kys, hver munter Stund, o bi!
Alt, hvad vi regne til vor Sjæls Familie,
Forlad os ej!'' saa bede bønlig vi.
O Guder, kan saa from en Bøn I nægte?
Hvorfor skal intet have Blivested,
Hvorfor skal blandt det svundnes Skygger smægte
Hver Glæde, som var værd en Evighed? —

Men vi skal paa min Tro jer andet lære,
End vore Perler saadan at faa fat:
Vi har et Gjemmested, som I skal ære,
For, hvad der duer af vor Erfarings Skat.
Der er en Krog i Ryggen af vort Hjerte,
Der staar et Bræt, som trodser Tidens Ild;
Der kan man skrive — sligt os Nøden lærte,
Paa Tavlen op, hvad man ej miste vil.

O mangt et Navn der staar paa denne Tavle,
Uslætteligt som Demantskrift paa Glas.
Vel mange fleer vor Ungdoms Tid vil avle:
Nu frem for alt til <i>eet</i> skal gjøres Plads.
Hos kjære Minder skal det der sig spejle,
Som venligt Lyspunkt, i vort Øjekast,
Personen selv, ham maa vi lade sejle,
Men, hvad han var os, staar med Tavlen fast.

Erindrings Tavle, Trøst i Savnets Dage,
Gjengiv det svundne alt dets Liv paany!
Du hulde Mindets Aand, du ham ledsage
Som gamle, kjendte Toner fra vor By,
Og opbevar ham for os ubeskaaren.
Til her vi eller hisset tales ved,
Saadan, som da han gik hos os i Vaaren,
Med Ord og Hjerte paa det rette Sted!

O lad ham aldrig synke som saa mange
I ,,Embeds og Filisterlivets Grav,''
Og lad ham tømme Bægret mange Gange,
Ej vandre tør i Druens <i>røde Hav!</i>
Lad ham ej hellig, rystende lig Sivet,
Tilegne sig asketisk Melodi,
Men sende Blikket frit ud over Livet,
For Fordoms Feberængstelighed fri! —

Naar Skuden skjærer over Sundets Vande,
Og Vinden hjerteløs ham river fort,
Og han med Piben agter monne stande,
Og damper Afskedssorg i Skyer bort,
Saa gaa vi hver til sit og Øjet fæste
Paa, hvad vi tegned op fra Livets Strøm,
Og føje Vennens Billed til det bedste,
Og glemme selv vor Elskovs første Drøm.
</body>
</poem>

<poem id="moellerpl2017122874">
<head>
    <title>Ormens Ophøjelse</title>
    <firstline>Den vandred lig et Menneske iblandt os</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 206-207.</note>
    </notes>
    <quality>korrektur1,korrektur2,kilde,side</quality>
</head>
<body>
Den vandred lig et Menneske iblandt os,
Og, trods den underlige Ormesvands,
Vi stundom i dens Nærhed vel befandt os,
Men laante den til Gjengjæld og <i>vor</i> Glands.
Den ny Filosofis Ideegangsregel
Med Ormesmidighed den let udfandt;
Det er ,,bekjendt nok,'' den har myrdet Hegel,
Ja rystet selv i Jorden salig Kant.

Og skulde da ej <i>vi</i>, hvem den sit Væsen
I kjærlig bløde Bugter slynged an,
Lidt Virak holde den tilsidst for Næsen,
Ophøje den i <i>Vertebraters</i> Stand?
Ej længer ,,den,'' men ,,han'' den bør at nævnes; -
Det sværges ved den skummende Pokal:
At vi, saa langt Hukommelsen os levnes,
Gudgnisten selv i Ormen mindes skal!
</body>
</poem>

<poem id="moellerpl2017122875">
<head>
    <title>De laante Støvler</title>
    <firstline>O du, som, skjønt saa ung, dog meer</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 207-209.</note>
    </notes>
    <quality>korrektur1,korrektur2,kilde,side</quality>
</head>
<body>
O du, som, skjønt saa ung, dog meer
End <i>eet</i> Par Støvler har.
Ak uden dig som mange fleer
Jeg Nul og intet var.
Ak uden dig min bedste Dag
Var vejret hen som Støv,
Var visnet hen i bittert Nag
Som Høstens gule Løv.

Jeg sad fortvivlet paa min Stol
Med Hjertets dybe Saar,
Mens Straalen af den varme Sol
Faldt blytung paa mit Haar;
Jeg græd saa trist og mod i Hu,
Jeg Stakkel, før saa tryg.
Jeg haabløs kvad: ,,forbandet du <!-- TODO: Hvor afsluttes denne ,,? Find anden kilde.-->
Skomager, som blev syg!

Forbandet Tid, hvis Frugt det blev
Paa Fanden ej at tro!
Jeg ellers mig til ham forskrev
Idag for Støvler to.
Da kom du som en Lysets Aand
Med Smilehul paa Kind,
Og et Par Støvler i din Haand,
Og lettede mit Sind.

Med Fodbedækning nu jeg frem
Som Dalens Løve gik.
Jeg stolt mit støvleløse Hjem
Lod svinde for mit Blik,
Mig <i>dine</i> Støvler pilsnart bar
Til min Amandas Slot,
Og, skjønt den ene lappet var,
Saa gik dog al Ting godt.

Hun rørtes af min Længsels Ord,
Vi satte Fod mod Fod,
Men gjennem <i>dine</i> Støvler foer
Dog Ilden i mit Blod, —
En Ild, som, bolde Nordens Søn,
Mig strax begejstred til
En Sang, der selv din Gjerning skjøn
Vist overleve vil.

Dog — med en stolt Bevidsthed du
Har, som den bedste Løn,
I Hjertet Deel, som skjenker nu
Mig Lykken evig grøn.
Og gaar engang for mig det lig
En Støvlesaal itu,
Skal Stumperne jeg række dig,
Med disse Ord: ,,o du!''
</body>
</poem>

<poem id="moellerpl2017122876">
<head>
    <title>Et Stikbrev</title>
    <subtitle>(Som alle ærede Bladredaktører bedes at optage).</subtitle>
    <firstline>Det gjøres herved vitterligt</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 209-211.</note>
    </notes>
    <quality>korrektur1,korrektur2,kilde,side</quality>
</head>
<body>
Det gjøres herved vitterligt
For Godtfolk rundt i Landet,
At tværtimod Fornuft og Pligt —
Den Sag er rent forbandet —
En stærkt forgjældet, slet Person,
Lidt slidt paa Overfladen,
Har uden lovlig Permission
Sig absentert fra Staden.

Foruden mangt et Rykkerbrev
Fra Skræder og Forsaaller
Han skylder os, som dette skrev,
Et Par private Boller, —
Diverse Piber god Tobak,
— Den sidste lidt kun dued —
Samt noget af den jævne Snak,
Som ofte før os hued.

At vi gad vide, alle Mand,
Som saa af ham blev plattet,
Hvor han er rømt ,,i disse Land,''
Den Ting enhver har fattet.
Men for Personen fat at faa,
Paa Politiets Vegne
Samt egne, vi ham sagtens maa
Lidt nærmere betegne.

Af Bygning, Væxt han middel var,
Af Bakkenbart kun liden,
Men, hvad den mangler, Næsen har,
Og Halsen, — den har Vidden.
Han er lidt stærblind, seer ej godt,
Men vil han see, da stiller
Han som to Hjul for Øjet graat
Sin salig Mosters Briller.

Hans Navn, det skrives <i>H. v. B.</i>
Just som hin kielske Lektor,
(Dog han det bytted alt maaske),
Hans Rang er Peblingrektor.
Men, naar han faar en Pibe fat,
Mærk eder det I Jyder,
Og bliver bag sit Bæger sat,
Han Navnet Vilhelm lyder.

Han skriver Vers, skjønt ej paa Fransk,
Dog bedre, end den Kieler,
Han paa et bredt og vakkert Dansk
Sin Skrift og Tale stiler.
Kun, naar en Drik, som ej er bedsk,
Man i hans Krater gyder,
Da strax Latin, Hebræisk, Græsk,
Fra ham i Strømme flyder.

Og dernæst langt fra daarlig han
En Æggepuns tillaver.
Han ganske opvakt være kan,
Dog stundom lidt ,,Kadaver.''
Forresten var han brav og from
Af Sindelag og Sæder,
Og ingen skulde tænkt det om
Ham, at han blev Forræder.

Thi er vor tjenstligste Begjer
Til alle Kjøn og Klasser,
At naar slig Desertør I seer,
Paa hvem Signalet passer.
I strax anholde ham, og trods
Al Modstand slip ham ikke,
Men ham vel <i>emballert</i> til os
Mod en <i>Douceur</i> I skikke!
</body>
</poem>

<poem id="moellerpl2017122877">
<head>
    <title>Juledityrambe</title>
    <firstline>Op med Sangen, ned med Sukke</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 211-213.</note>
    </notes>
    <quality>korrektur1,korrektur2,kilde,side</quality>
</head>
<body>
Op med Sangen, ned med Sukke,
Muggent Pietisteri!
Op I gamle Julebukke,
Ned med tørt Filisteri!
Kredsen lukt, og Munden aaben,
Lad saa Julekagen fed,
Fugtet mildt af Rankedraaben,
Glide gjennem Halsen ned!

Længe leve og florere
I Rosiner, du Sukat!
Bakkus <i>I</i> repræsentere.
Og <i>du</i> Kysset af en Skat.
Begge Dele sammen fletter, —
Ligevægten passes bør, —
Aandens Præg ej før paasætter
Guden vor Destillatør.

Alle gamle Guder træde
Dristig frem paa dette Sted!
Kom du halvforglemte Glæde
I din ganske Nøgenhed!
Lad os plukke gyldne Æbler
Mens vi Juletræet har,
Lad os hver forstandig Vrævler
Drukne i vort Drikkekar!

Hebe, fra din Sky du gynge!
Se vi brænde Pen og Bog
Lad dig blottet - skjøn omslynge
Af en kyndig Filolog,
Saa at Fingrens Blod i Skaaler
Sprudler som Fontæne rød,
At af Barmens klare Straaler
Vi kan suge hellig Glød!

Se Olympens Julebukke!
(Favner kaldes saa paa Dansk),
Hør, hvor Zevs og Bakkus klukke,
Gratierne dandse <i>spansk!</i>
Støvlen af I arme Sjæle —
Stedet her er helligt: i
Nektarstrømme skal vi kvæle
Hvert et Grædelitani!
</body>
</poem>

<poem id="moellerpl2017122878">
<head>
    <title>Kandidatens Farvel</title>
    <firstline>Nu har jeg levet og sværmet og leet</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »Kandidatens Afskedssuk«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 213-214.</note>
    </notes>
    <quality>korrektur1,korrektur2,kilde,side</quality>
</head>
<body>
Nu har jeg levet og sværmet og leet,
Nu var det vel snart paa Tide,
At jeg fra Verden mig løsrev med eet,
Og begyndte for Brød at slide.
Ja jeg har levet, nu kan jeg jo dø,
Og lade mig, naar det skal være.
Et Kald til min Grav forære.
Og præke om Kjød og Hø.

O Bakkus, jeg græder; jeg maa nu, tilgiv,
Dig aldrig mit Offer frembære.
Saa mangen en lystelig Tidsfordriv
Ej længer jeg tør begjære.
Det grønne Bord med den klingende Mønt,
Og Lykkens haabkrandste Gudinde,
Min Higen ej meer skal binde
Paa den nøgne, den golde Pynt.

Farvel I hundrede Piger, for hvem
Jeg har sværmet saa sødt og saa gjerne!
Naar snart jeg i Jylland faar Huus og Hjem,
Og dertil en Husholdningsterne,
Saa er det forbi med Elskovs Lyst
Forbi med Kys og med Smile;
Thi Amor ej værdt sine Pile
Vil agte mit Embedsmandsbryst.

Farvel, min lystige Ungdomstid,
Med samt dine spraglede Blommer!
Farvel mine Venner, o bærer ej Nid,
Jeg lystrer Realias<note>* Gudinde af det 19de Aarhundredes Mytologi.</note> Trommer.
I herlige Venner, o ja, det er haardt;
Men een Gang den sidste maa være.
Kredenser Pokalen med Ære,
Stød til! — den er tømt og saa — bort!
</body>
</poem>

<poem id="moellerpl2017122879">
<head>
    <title>De bortflyttende</title>
    <firstline>O Venner, paa en Skillevej</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 215-216.</note>
    </notes>
    <quality>korrektur1,korrektur2,kilde,side</quality>
</head>
<body>
O Venner, paa en Skillevej
Er vi da her forsamlet:
I Kassen blive, eller ej,
Saa talte salig Hamlet.

Men her er Valget ikke vort,
Alt løst er Skæbnens Gaade:
Herud af Paradisets Port
Vi jages uden Naade.

Men vi, som denne Gang skal ud,
Maa la' en Taare trille,
Som selv ej Soldets muntre Gud
Og Venskabs Klang kan stille.

Ak, aldrig skal vi smage meer
Den Fryd og de smaa Sorger,
Som Fakultetets Gunst beteer
Regensens unge Borger.

Og Gaard og Træ skal ej hver Dag,
Som Vaaren fremad skrider,
Os lokke til forbudne Lag
Paa de forbudne Tider.

Men skal end Ryggen være vendt
Til Hjemmets friske Glæder,
Dog aldrig fremmed og ukjendt
Vi blir paa disse Steder.

Der blir dog en og anden Ven,
Som venlig vil os huse,
Som vil besøge os igjen.
Og dele vore Ruse.
</body>
</poem>

<poem id="moellerpl2017122880">
<head>
    <title>Afsked med Regensen</title>
    <firstline>Nu springer Linden ud</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »Farvel til Regentsen«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 216-218.</note>
    </notes>
    <quality>korrektur1,korrektur2,kilde,side</quality>
</head>
<body>
Nu springer Linden ud,
  Snart er det Sommer;
Solstraalen til sin Brud
  Som Bejler kommer.
Trækfuglen flyver frem
  Med Sang saa fage, —
Os fra det elskte Hjem
  Dens Toner jage.

O lille Fugl, ifald
  Dit Hjerte vidste.
Hvor megen Fryd vi skal
  For <i>din</i> Skyld miste,
Du holdt dig end et Aar
  I Syd i Live,
Og bad den søde Vaar,
  At udeblive.

Nu flagrer hver Mand ud
  Til Luftens Varme,
Til Skovens friske Skud,
  Og Søens Barme;
Vi flagre ogsaa frem,
  Ak ej med Glæde:
Vi maa det gamle Hjem
  Ej meer betræde.

Ned gamle Bøger I
  Med Støv fra Hylden!
I Piber med! — forbi
  Er Tiden gylden.
Farvel du Ovnens Ild,
  Hvis muntre Luer
Os gav en Vaar saa mild
  I Vinterstuer.

Farvel du Vennelag,
  Som blev tilbage! —
O nyd i lange Drag,
  De korte Dage.
Rids os paa røget Væg,
  At Bollens Lue
De vel bekjendte Træk
  End tidt maa skue!

Farvel du grønne Lind
  Med Sang og Tale!
Din favre Haand vor Kind
  Ej meer skal svale.
Farvel du lune Gaard
  Med dyre Minder!
Født er <i>Naturens</i> Vaar,
  Men <i>din</i> forsvinder.
</body>
</poem>

</content>
</section>

</content>
</section>

<section>
<head>
    <title>Skumring</title>
</head>
<content>

<section level="2">
<head>
    <title>Moralske Skyggerids</title>
</head>
<content>

<poem id="moellerpl2017122881">
<head>
    <title>Bittermandler</title>
    <firstline>Mandeltræers milde Skygge</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 221-222.</note>
    </notes>
    <quality>korrektur1,korrektur2,kilde,side</quality>
</head>
<body>
Mandeltræers milde Skygge —
Et Symbol paa Bitterhed og Sødme,
Amor Templet lod for Elskov bygge,
Bitter-sød, selv i dens første Rødme.

Skjønne Spanierinder dandse, fulde
Af den underlige, hede Flamme,
Mens i Vaaren dufte stærkt de hulde
Mandelblomster ned fra Green og Stamme.

Men naar Høstvinden sig kælen bugter
Om Orangerne, der gyldent gløde,
Bringer ogsaa Mandeltræet Frugter, —
Amor lig, dels bitre og dels søde.

Og et Mandeltræ er Ungdomsdage,
Blomsterne de Haab, som yndig smile;
Mandlerne de Indtryk, som tilbage
Blev af Nydelsen og Skæbnens Pile.

Spanierinderne, det er vi alle:
Nogle af de bitre hade Smagen;
Andre derved blot i Tanker falde,
Plukke saa de søde næste Dagen.

Syge Sjæle lide kun de søde;
For de bitre deres Nerver sitre.
Hvor Natur og Kraft og ej den bløde
Svaghed hersker, nydes og de bitre.

En, hvem just i Livet her, det syndige,
Af de <i>bitre</i> rige Skatte gaves,
Ofrer nogle: saa forsikre kyndige,
Og af dem Makroner kunne laves.
</body>
</poem>

<poem id="moellerpl2017122882">
<head>
    <title>Skoleindvielse</title>
    <subtitle>(Fragment af et Epos.)</subtitle>
    <firstline>Se, da gned sine Hænder hans gamle ærværdige Fader</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 222-224.</note>
    </notes>
    <quality>korrektur1,korrektur2,kilde,side</quality>
</head>
<body>
Se, da gned sine Hænder hans gamle ærværdige Fader;
Talte med taarefyldt Blik til sin bedagede Viv:
,,Ej en eneste fed Kalkun, hvis længer du lader
Drengen krige med dem, mere beholder sit Liv.

Kone, lad mig da høre din vise, forstandige Tale! —
Ofte gavned du mig med dine herlige Raad.
Mangen er falden i Kamp og Resten har ingen Hale
Visselig Faren er stor, kræver en mandelig Daad.''

Se, da sin Mund oplod den dybt bedrøvede Moder;
Dog, hun sukkede først, før hun fik Tungen paa Gang:
Men da lød det som naar en Passage af mozartske Noder
Synges med Sonntags Brysts liflige Sølvklokkeklang.

,,Mage! giv Dig tilfreds!'' — saa klukkede Nattergalsrøsten;
,,Stamhanen lever endnu, stolt af sit graalige Skjæg.
Og den rødgule Høne jo kommer med Unger til Høsten,
Som du veed, jeg igaar lagde paa tredive Æg.

Drengen imidlertid fjærne du kun fra de krigerske Sysler,
Send ham til Byen i Fart, under Latinskolens Tvang!
Der han glemmer vel snart sin Lyst til slige Skærmysler,
Der ham ej egger til Kamp Fjendernes pralende Sang.''

Derpaa hun tav: da mæled igjen den ærværdige Fader:
,,Hustru, snildt var dit Raad, jeg det vil følge paa Stand.
Endnu idag skal han vandre med mig paa Kjøbstadens Gader; —
Engang dog bliver maaske han til en præstelig Mand.''

Næppe havde han talt, før han bød for Karossen at spænde
Skindmæren, og med sin Søn drog til Latinskolen flux. —
Drengen man modtog med Glæde, og hvordan det sig monne vende,
Han under anstrængt Flid — snart <i>avancered</i> til Fux. —
</body>
</poem>

<poem id="moellerpl2017122883">
<head>
    <title>Den hollandske Broder</title>
    <firstline>Nu vil jeg dog, før jeg skal dø</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 224-227.</note>
    </notes>
    <quality>korrektur1,korrektur2,kilde,side</quality>
</head>
<body>
,,Nu vil jeg dog, før jeg skal dø,
See til mine Fædres Land,
Og fare hen over den vide Sø
Til Danmarks lyse Strand;
Den saa mig som Unge, der satte jeg Fjær;
Den skal skue min Alder seen.
Der vil jeg favne min Broder kjær
Og hvile mine trætte Been.

,,Farvel mine Roser med Blommer og Tjørn,
Farvel min hollandske Have!
Farvel mine kjære, kjære Børn,
Lever kristelig, kjærlig og brave!
Nu fat dig, min Søn, fat dig min Ven,
Græd ikke min Datterlil:
Jeg har jo en Broder, hvor jeg gaar hen,
Som kan lukke mit Øje til.

,,Se hvad jeg, til jeg blev gammel og graa,
Fortjente med Sved og Slid,
Jeg deler med jer og med eders smaa,
Nyd<note>Nyd] Nyt</note> det med Gudsfrygt og Flid!
Røgter kun retskaffent eders Kald,
Da blir eders Himmel klar,
Og eders Smaabørn ej mangle skal,
Ej længes efter Bestefar.''

De stode ved Døren, saa bitterlig
De græd, da han sagde Farvel.
Han kyssede dem alle saa hjertelig,
Og ønsked dem Fryd og Held.
Saa rejste han bort, den gamle Mand,
Og sejled mod Nord og mod Øst,
Og steg i Land paa den danske Strand
Med sin Ungdoms Længsel og Lyst.

Han iled afsted ved Nat, ved Dag,
Han saa sine Fædres By,
Og Lunden, hans Barndoms venlige Tag,
Med det svale, duftende Ly .
Han nævnte sit Navn saa straalende glad,
Og spurgte dem om sin Bro'r.
I et lille Slot <i>han</i> fornem sad,
Og var Kancelliraad, jeg tro'r,

,,Guds Fred være med dig, min Broder kjær,
Fra Holland saa kommer jeg hid,
Ej vil jeg falde Dig til Besvær;
Kun kort er min Levetid,
Efter Hjemmet jeg længtes i femti Aar.
Nok har jeg til dagligt Brød.
Min Bøn er kun, at i min Broders Gaard
Jeg huses maa til min Død.''

,,Saa, saa, er han min hollandske Bro'r? —
Jeg Trækkene fast har forglemt.
Kanske han er sulten; her ved vort Bord
Er just ej Plads, det er slemt.
Men stil kun sin Hunger og hvil sin Fod
Paa Bænken hist hos mine Folk;
Maden er saamen overmaade god,
Og min Skriver kan nok være Tolk.''

Han bukked og tav, og vendte sig bort.
Saa strid en Graad han græd.
Det blev for hans gamle Øjne sort;
Dog fatted han sig paa Sted:
,,Farvel, min Broder, jeg regned lidt fejl
I din <i>Arithmetica</i>,
Nu, kom jeg hertil, saa blir der vel Sejl,
Som føre mig atter herfra.''

Han vakled, og gik — en stille Gang:
Til sine Forældres Grave.
En Stund vel maatte han lede saa lang
Blandt Kors og Gitterstave.
Græs voxed der frodig og højt, i Ro;
Der sov nu hans Barndoms Venner.
Men Drengene højt ad hans Klæder lo:
,,Se Fanden som en Hollænder!''

Saa foer han fra sine Fædres Ø
Og fra det danske Land,
Og sejled ud paa den vide Sø
Til Hollands lave Strand.
,,Gud før mig nu did tilbage, hvor
Mig Troskab og Kjærlighed vente!''
En Medvind krused hans Lokker. — Ifjor
Lod Fanden hans Broder hente.
</body>
</poem>

<poem id="moellerpl2017122884">
<head>
    <title>Stakkels Klara</title>
    <firstline>Smuk og from som sjælden nogen</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 227-230.</note>
    </notes>
    <quality>korrektur1,korrektur2,kilde,side</quality>
</head>
<body>
Smuk og from som sjælden nogen
Klara var, det søde Barn,
Da ved Moders Stol i Krogen
Hun paa Skammelen vandt Garn.
Ak, men Tiden vexled om;
Hun er vistnok mere from.
Smuk, men smuk det er hun ikke,
Graad har dunklet hendes Blikke.

Skæbne, hvorfor rev du hende
Fra sit Hjem, fra Faders Bryst?
Hvorfor maatte hun ej kjende
Muntre Glæders sunde Lyst?
Var hun voxet frodig op,
Stærk som Træet, rank i Krop,
Siig mig, var da min Veninde
Ikke blevet Helgeninde? —

O, jeg kan ej tro, at Hjertet
Med det sunde friske Blod,
Ej af Sorg og Sygdom smærtet,
Gjør en Pige mindre god.
Livet boer i Kjød og Blod,
Derfor siger jeg med Mod:
,,Plej din Sundheds Blomst ej mindre,
End din Aands i Havens Indre!''

Ak, hvor Klara før var skjøn!
Ak, hvor funkled Barnets Blikke!
Hver en Vaar gjør Marken grøn,
Ak, men Klara grønnes ikke.
Vintre ti alt hende saa
Som en Vinterblomst at staa, —
Syg, forkuet, stakkels lille,
Ydmyg, bleg, som Graven stille.

Ejegode Barn, du blev
Taarevaad fra Hjemmet revet.
Paa din Kind i ti Aar skrev
Sorg, at du med den har levet,
Skrev det ej med lette Træk,
Skrev det dybt til deres Skræk,
Som Fornuft, som Hjerte vige
Lod for Gunst hos dødelige.

Mange Somre langsomt svunde,
Ak for dig med liden Lyst.
Vidste jeg, hvad glæde kunde
Englen i dit Duebryst;
O, med Jubel ofred jeg
Alt, hvis blot jeg fandt en Vej
Til at redde dig, du spæde,
Frelse dig til Liv, til Glæde.

Hvad er Livet uden Kræfter,
Uden Daadens Stjerneskjær.
O, hvor styg er Døden efter
Sygelige Dage her.
Dette Kjærlighedens Væld,
Ak, bestemt til Fryd og Held,
Standset er, o Jammer, isnet,
Kildens Palmekrone visnet.

Seer I Bladene, som funde
Vinter kun og intet Ly?
Jamrer, græd nu I, som kunde
Reddet Planten spæd og bly!
Brudt er Stammen skjær og fin,
Aldrig saa den Solens Skin,
Og, om I den pleje vilde.
Ak, saa er det nu forsilde.

Smerte, som I selv har saaet
Blomstrer sort for eder her.
Tab, hvis Bitterhed undgaaet,
Let I kunde, martrer jer.
Græd nu Nat og græd nu Dag
Ved den skjønne Snekkes Vrag!
Græd kun store, tunge Taarer:
Savnets Kval, jeg veed det, saarer.

Ak, hvi standsed dog saa fage
Kulden dette unge Blod?
Dæmp, min Sang, din bitre Klage,
Hun var dog for from og god.
I, som lytte til min Røst,
Jeg for jer har ingen Trøst:
Græd i Nætter, græd i Dage,
Livet grædes ej tilbage.
</body>
</poem>

<poem id="moellerpl2017122885">
<head>
    <title>Tidskontraster</title>
    <firstline>Derovenpaa er grundet et Asyl</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 230-235.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Derovenpaa er grundet et Asyl
  For Tidens Savn, for Nordens sande Venner;
  Med Kæmpevisesang og cimbrisk Hyl
  For Nordiskheds Gjenfødsel der man brænder.

Tørt gaar det til, mod Tørst det heder: læsk
  Dig kun i de forsvundne Tiders Ære;
  Og skjønt der sørges ej for Mjød og Flæsk,
  Med Trumf man siger: her skal nordisk være!

Og, da der ej til Handlen just er Plads,
  Man hjælper sig med Ord; af dem bedaaret
  Man roder op i alskens gammelt Stads,
  Og trækker Nordens Aand frem efter Haaret.

Men neden under, tænk i samme Huus,
  Florerer Sydens ,,<i>dolce farniente</i>.''
  Sigarren damper; Tidens Genius
  Omkring Billardet samler de udsendte.

Med matte Lynblik her den unge Slægt
  Forfølger Kuglen paa den grønne Flade.
  En tager Pigen i sin Varetægt,
  Og slaar Markørens Kjærlighed en Plade.

Der drikkes Puns, pareres; — med et Stik
  Af Køen hist en knækker Lysekronen,
  Mens andre fløjte Operamusik,
  Og parodiere Kæmpevisetonen.


II.

Saa du hende hist, min Ven?
Se, hun vender sig igjen! —
Saa du Øjets milde Straaler,
Ak, som ingen Kulde taaler?
Denne friske Ildnatur,
Denne smægtende Figur,
Dette Barmens Hav, som stormer,
Disse højst korrekte Former, —
Dette Benets fine Snit,
Disse sylfelette Skridt,
Denne Lokkens dunkle Blankhed,
Denne sværmeriske Rankhed, —
Dette Udtryk af et Sind,
Rent som Diamantens Skin,
Af en Aand, som let kan stige,
Denne kongelige Pige —

Har sig daarlig ofret, og
Til et stygt, udlevet Drog,
Som med Kludekappen skjuler
Sjælens de uhyre Huler.
Hun, fortabt ved Tradition
I en Tankeillusjon,
Troer sig i sin Fromhed bunden
Ved et Ord, som slap af Munden.
Og den usle lønner med
Lavhed hendes Trofasthed.
Kun med Dyrest Liv fortrolig,
Seer han paa sit Offer rolig.
Uden Klage hun i Løn
Samler, end i Smerten skjøn,
Torne til den Martyrkrone,
Hun skal bære som hans Kone.


III.

Ifjor hun satte sig paa mit Skjød
  Og hvilte sig hos min Kind,
Og tog mig om Halsen med Armen blød,
  Og saa mig i Øjet ind.

Iaar saa sidder hun stiv paa Stol,
  Og taler den gammeldags Snak
Om Vejret og Foraarets dejlige Sol,
  Og læser Journalerne — ak!

Ifjor hun løb mig imøde glad,
  Naar jeg ad Døren kom ind,
Og gav mig for Kager et Blomsterblad,
  Saa barnlig i Form og i Sind.

Iaar hun nejer med fornem Glands;
  — Skal græde jeg helst eller lee? —
Og tager mod Kur paa ærbodig Distans,
  Og kalder mig ,,Herre'' og ,,De''.

Ifjor hun hang mig ved Haanden fast
  Og slap mig et Øjeblik ej;
Og vilde jeg gaa med for megen Hast,
  Hun fulgte mig langt paa Vej.

Iaar, naar jeg rækker beskeden min Haand,
  For et venligt Farvel dog at faa,
Saa sysler hun adspredt med Halsens Baand,
  Og lader som intet hun saa.

Er det din Opdragelses fine Frugt,
  O Verden! — din priste Kultur?
Skal det kaldes Renhed og Dyd Og Tugt,
  At myrde den hulde Natur?

Saa lad mig helst undfly <i>de voxnes</i> Vej;
  Til Børnenes Kredse jeg ty'r:
Med dem kan jeg tale; der ansees jeg ej
  Som et farligt, udenlandsk Dyr. —


IV.

I Salen det dufter; det straaler fra Lampernes slebne Krystal
Musikken med Lynild og Torden elektriserer et Bal.

Der vandrer saa stolt en Dronning, en selsom østerlandsk Aand,
Med Skjønheds funklende Krone, dens svulmende Perlebaand.

De bøje sig alle for hende, de trygle om Smil og om Ord, —
De Daarer, som ikke kjende, hvad bag ved Blomsterne boer.

Vist favrere Former jeg aldrig saa svæve mit Syn forbi;
Fuldendt hver Musklernes Runding — den græskeste Symmetri.

Der var en Ro i det hele, som efter en udrast Storm;
O, men blandt Blomsternes Fylde sig bugted en giftig Orm.

Blandt Blomsternes favre Fylde saa lønlig og tavs den laa,
Og næsten jeg troer, at ingen foruden mig den saa.

Men da jeg mig tæthen voved, at istemme Statuens Pris,
Da saa jeg Medusas Hoved, — mit Blod blev Steen og Is.

Der stod i de klassiske Former, i den dejlige Harmoni,
Den helvedagtigste Frækhed, — den blodigste Ironi.

Kvalt, Uskyld, din Lillieduft var af Valmuen kvalm og ful!
Guddom, dit klare Billed var Djævlenes Skalkeskjul!

Som mangen en anden og jeg et højst talende Øjekast fik;
Det var et uhyggeligt Drama, som spilled i dette Blik; —

En underlig, styg Historie stod skrevet i disse Træk: —
Dog vandred hun blandt de andre uskyldige stolt og kjæk.
</body>
</poem>

<poem id="moellerpl2017122886">
<head>
    <title>Planterne</title>
    <firstline>I Middagsstunden, efter Vagtparaden</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 236.</note>
    </notes>
    <quality>korrektur1,korrektur2,kilde,side</quality>
</head>
<body>
I Middagsstunden, efter Vagtparaden,
Naar Foraarssolen sender milde Straaler,
Og du da vandrer gjennem Esplanaden,
Og Vaarens Fremskridt glad dit Øje maaler:

Og naar du haster, for dit Bryst at bade
I Søluft frisk fra Redens stolte Bølger,
Da skuer du, ak uden Rod og Blade,
En Sværm af Planter, som Instinktet følger.

Dog ej Naturen den fremskyde lader;
Paa Modens Bud kun her den vegeterer.
Det er ej Alfer, det er ej Dryader, —
Det er kun pyntede Døgnkavalerer.

De dufte, saa man knap kan drage Vejret,
Manskjetter, Hat og Sprog — alt er paa Moden.
De bær Lorgnet, det tynde Haar friseret,
Og <i>Permissions</i> med Snabler ud paa Foden.

Men der er rædsom Tomhed under Hatten,
Langt meer fast, end hos Moren eller Tyrken;
Og under Vestens Smykker og Rabatten,
Der strækker sig Saharas vide Ørken.

Hvis een du kjender, kjender du dem alle,
Ej een har mere Aand, end Kammeraten.
<i>Eliten</i> af <i>beau monde</i> de selv sig kalde:
O stolte Fremtidshaab for Dannerstaten! -
</body>
</poem>

<poem id="moellerpl2017122887">
<head>
    <title>Den dejlige</title>
    <firstline>Jeg stod i de lyse Haller</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 237.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg stod i de lyse Haller —
    Ja dejlig, det er hun ved Gud!
Hendes Læber er som Koraller
    Og som et Krystal hendes Hud.

Og rank som Bøgen i Lunden,
    Og Øjnene flammede ret
Som Stjerner, naar Midnatsstunden
    Udspænder det glimrende Net.

Og Barmen var rund og fyldig,
    Den trodsed det døde Bur,
Og Haanden - - ja intet hun skyldig
    Blev Skjønhedsgudindens Figur.

Jeg stirred, til Pletten bunden
    I Sandhed som ved Trylleri;
Blot aldrig hun aabnede Munden, —
    Ak, da var det hele forbi!
</body>
</poem>

<poem id="moellerpl2017122888">
<head>
    <title>En Hjertetyv</title>
    <firstline>Den første, han var ingen Verdens Ting</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 237-238.</note>
    </notes>
    <quality>korrektur1,korrektur2,kilde,side</quality>
</head>
<body>
Den første, han var ingen Verdens Ting,
Men varmt han elsked. Dog da Maden mangled,
Saa fik hun Bank. Da saa hun sig omkring
Og mildt med Øjets Medesnor hun angled.

Snart fik hun sig en gavmild Kapellan;
Men for sin Stilling at konsolidere
Ved en fornyet, ,,hellig'' Ægtestand,
Hun lod sig fra den første separere.

Dog selsomt, skjønt hun siden fleer husvalte,
Ved Giftetanken svandt al deres Ild;
Om huslig Lykke dog saa skjønt hun talte,
Og for sin egen Skyld kun elskes vil.

Hver Pebersvend og Enkemand tilskjeler
Hun ømt; selv Musesønner er hun huld,
Og i en slet Uendelighed deler
Hun dette Hjertes tyndt udspundne Guld.

Nu er hun hen imod de fyrretyve,
Men ufortrøden end hun gaar paa Jagt.
Dog af en Mængde <i>yngre</i> Hjertetyve
Hun snydes, hvor hun faar en Snare lagt.
</body>
</poem>

<poem id="moellerpl2017122889">
<head>
    <title>Den fattige Redaktør</title>
    <firstline>Hil ligge du paa dit Leje af Straa</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 238-239.</note>
    </notes>
    <quality>korrektur1,korrektur2,kilde,side</quality>
</head>
<body>
Hil ligge du paa dit Leje af Straa,
Du, som vi saa længe har hadet!
Forsand, nu skal dog vor Arm dig naa,
Saa du skriver ej meer i Bladet.

Du har vovet at pege paa Fejl hos os,
Som vi een Gang nu ej vil have.
Nu skal du faa Løn for din frække Trods,
En Tid vel du falder i Stave.

,,Jeg er jo en værgeløs, tag, hvad I vil,
Brændt ere min Vinges Fjære.
Og pletter kun bravt mit Rygte til;
Jeg kan det vel snart undvære.''

De toge hans Bog og hans sidste Brød,
De toge fast alt, hvad han ejed.
De lukkede til for hans bitre Nød,
Som hvilte hos ham paa Lejet.
</body>
</poem>

<poem id="moellerpl2017122890">
<head>
    <title>En Spotter</title>
    <firstline>Mod Træet lænet, med sardonisk Smil</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »En vandrende Philosoph«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 239-240.</note>
    </notes>
    <quality>korrektur1,korrektur2,kilde,side</quality>
</head>
<body>
Mod Træet lænet, med sardonisk Smil
Han i Alleen stod, hvor Folkets Vrimmel
Sig bølged sladrende, med harmløs Il,
Til Søndagsfrihed under aaben Himmel.

Det stakkels Folk gav ikke mindste Agt
Paa ham; blev ved i Ro at jubilere.
Sund Livslyst satte det mod syg Foragt,
Hvormed han sagtens vilde imponere.

Ved et ukritisk Ord, godmodig Snak,
Ved hver Figur, som kunde Smagen saare,
Hans Mund sig i en haanlig Fold fortrak, —
Og han — er selv maaske den største Daare.
</body>
</poem>

<poem id="moellerpl2017122891">
<head>
    <title>Militære Piger</title>
    <firstline>Før troed man, Amor højst egenhændig skød</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 240-241.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><center>Jægere.</center></small></nonum>

Før troed man, Amor højst egenhændig skød,
Og ikke holdt Tropper i Sold eller Brød;
Men dengang hans Bue ved Sliddet var brudt,
Ruinen han solgte, kjøbte Kugler og Krudt,
Og Geværer: ,,man maa jo'' — saa knurred han tidt,—
,,For Fanden dog lidt med sin Tid holde Skridt.''
Nu har han Skarpskytter med klingende Spil;
Som viis General han selv kun seer til.
Der fyres ,,<i>en masse</i>'' som Lynet fra Sky.
Jeg taler af Erfaring: enten bliv eller fly! —
Der fyres med Øjne, med Skuldre, med Been,
Og med — Guld! — men man maatte jo være af Steen,
Hvis ej, naar den første Slagfeber var omme.
Man aabned efter Sigt baade Hjerter og Lomme!


<nonum><small><center>Tamburer.</center></small></nonum>

Siig husker du, dengang da vi var mindre,
Da troede vi, at Tevand, Lys og Luft
Var nok til Lykke, naar blot i vort Indre
Det mangled ej paa Elskovs Rosenduft?— o. s. v.

Nu gaa vi som brølende Løver og sluge
Enhver, hvem vi synes kan lade sig bruge.
Enhver, som har Embed og Penge, kan komme:
Til ,,Fremtids Lyksalighed'' røres vor Tromme.


<nonum><small><center>Piberen.</center></small></nonum>

Hør Tonerne trille, saa søde, saa stille,
Mig lærte den lille Gud Amor at spille! —
Jeg vil ved Gud gjerne i dig mig forlibe,
Naar bare — du dandse vil efter min Pibe! —
</body>
</poem>

<poem id="moellerpl2017122892">
<head>
    <title>Ægtestand</title>
    <firstline>Jeg gaar hen, sa' hun</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 241-242.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg gaar hen, sa' hun,
Til en Mand, sa' hun,
Til en Ven, sa' hun,
Som har Forstand, sa' hun.
Vogt du dig, sa' hun,
Snart igjen, sa' hun,
Seer du mig, sa' hun,
Ej som Ven!

Kryb til Korset, sa' hun,
Før jeg gaar, sa' hun;
Fat et Forsæt, sa' hun,
Som bestaar, sa' hun,
Med din Pligt! sa' hun,
Tro du mig, sa' hun.
Ikke sligt, sa' hun,
Taaler jeg.

Søde Kone, sa' han,
Gaa din Vej; sa' han,
Denne Tone, sa' han,
Hjælper ej, sa' han.
Vil du skilles, sa' han,
Saa farvel, sa' han.
Smerten stilles, sa' han,
Snart min Sjæl.
</body>
</poem>

<poem id="moellerpl2017122893">
<head>
    <title>Velanstændighed</title>
    <firstline>Der boer i Huset her en Pige</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 242-243.</note>
    </notes>
    <quality>korrektur1,korrektur2,kilde,side</quality>
</head>
<body>
,,Der boer i Huset her en Pige,
En Dame, burde jeg vel sige,
Paa Salen ovenover mig;
Men Gudbevar' os vel for slige
Excesser, hun tillader sig.
Gud veed, hvor Værten ogsaa torde
Indlade sig med saadan en;
Hun bringer Husets Folk i Orde,
Og jeg, som for hver Plet er reen,
Af Angst jeg faar ej Søvn i Øje —
Og det skal en uskyldig døje!
Tænk blot, hun har en Kavaleer,
Som hver Dag man paa Trappen seer,
Han kommer tidlig, gaar først silde,
Man veed jo ej, hvad de bestille;
Gik han dog bare Klokken ti,
Var hun for al Mistanke fri;
Men elleve, det seer enhver,
Det altfor uanstændigt er.''
Saa taler Stuens Kontrabas,
Den fede, værdige Madamme,
Paa Gangen til sin Nabos Amme,
Og denne, som har glemt sin Mads,
Paa Hovedet bekymret ryster
Som en Barmhjertighedens Søster,
Og kan for Blusel næppe stamme:
,,Det er saa Skam ej heller Spas;
Ak ja Madam, det er en Gru
Med Velanstændigheden nu!''
</body>
</poem>

<poem id="moellerpl2017122894">
<head>
    <title>Pebersvenden</title>
    <firstline>I Kvinder, I græde og saa smile saa tidt</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 243-244.</note>
    </notes>
    <quality>korrektur1,korrektur2,kilde,side</quality>
</head>
<body>
I Kvinder, I græde og saa smile saa tidt,
Og blive vi Mænd lidt knurne,
Saa maler I Livet saa let, saa frit
            For Torne.
Men ak, det bliver ved Penselstrøg
Og ved den digtede Lykke:
For sidste Skilling, I kjøbe for Spøg —
            Et Smykke.
Og, naar vi da ere <i>ad undas</i> bragt,
Og Kreditor kommer og bukker,
Saa døver I Sorgen med yndig Takt
            Af Vugger!

Nej, det er et herligt Liv jeg fører!
Børneskrig aldrig min Natro forstyrrer.
Næringssorg mærker jeg næsten slet ikke.
Hjemme beredes ej Mad eller Drikke.
Offentlig baade jeg lever og spiser,
Faar Politik og nyt af Aviser;
Dertil lidt Elskov, en Pibe Tobak —
Vil man da mere? — nej jeg siger Tak.
Det er et herligt Liv, jeg fører.
</body>
</poem>

<poem id="moellerpl2017122895">
<head>
    <title>Falskmøntnerne</title>
    <firstline>I Mørkets skumle Huler</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 244-246.</note>
    </notes>
    <quality>korrektur1,korrektur2,kilde,side</quality>
</head>
<body>
I Mørkets skumle Huler,
I Underverdens Dyb,
Hvor sig i Edder skjuler
Det giftigste Kryb,
Der hvælver over lede
Svartalfer sig en Hal;
Der sidde de lumske Smede
Og smelte Djævlemetal.

Dybest i Gruben inde
Der sidder det ældste Kuld;
De <i>con amore</i> vinde
Stof af det klamme Muld, —
Som Afgrunden det opkasted,
Saa sort som deres Sind,
Og give det en Slags Fasthed
Til at staa sig i Luft og Vind.

Saa skikkes det til andre,
Driftigere Mænd.
De hamre det, lade det vandre
Til Kulens Midte hen.
Her faar det Glands og Farve
Af Sølv- og Guldaffald,
Saa at den raadne Larve
Fast skinner som godt Metal.

I Dybets yderste Side,
Hvor Dagskjær skimtes kan,
Hvor Udgang er til det vide
Oververdenens Land,
Der sidder med Snogerygge
Det yngste Djævlekuld.
De Stemplerne paatrykke
Det falske Sølv og Guld.

Den frækkeste Frugten høster
Og i Menneskeham opgaar,
Og de blinkende Penge udryster
Blandt Verdens uskyldige Faar,
Som for Bedrag ei frygter,
Og finde Præget ret skjønt:
Fornuftige kalde dem <i>Rygter</i>,
Men Mængden <i>gangbar Mønt</i>.

Hint Værksted med Øgleættens
Forbryderske Kogleri
Gaar her i Verden for Rettens
Tiltale som oftest fri.
Engang dog, naar Sløret drages
Fra Mulmets Snigmordsdolk,
Skal Dommens Dæmring dages
For <i>disse</i> ,,honette Folk.''
</body>
</poem>

<poem id="moellerpl2017122896">
<head>
    <title>Til en lille Broder</title>
    <subtitle>(Med Andersens Æventyr.)</subtitle>
    <firstline>Naar nogen siger dig, man kan</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 246-247.</note>
    </notes>
    <quality>korrektur1,korrektur2,kilde,side</quality>
</head>
<body>
Naar nogen siger dig, man kan
Af Æventyr slet ingen Nytte have,
Da le dem ud, og spørg: ,,Kan man
Ej lære her at læse og at stave?''
Og siig kun saa: ,,Min Bror har sagt,
At Digteren i Æventyrets Folder
Langt mere sandt og godt har lagt,
End eders hele <i>kloge</i> Liv indholder;
I har kun Blik for Nytten, om
Den føles kan og vises med en Finger,
Ej for den høje Sandhed, som
Frigjort fra Hverdagslivets Støv sig svinger;
Men jeg, som læser Æventyr,
Det skal I see, jeg blir en prægtig Fyr!''

  Læs du kun Æventyr, min søde Dreng,
Helt udenad, og naar du gaar i Seng
Om Aftenen, fortæl da Mor og Gitte
Om Fyrtøj, store Klavs og om den bitte.
Og naar Papa ej lege vil som før,
Saa siig til ham; ,,Min lille Fatter, hør,
Hvis du tillader, vil jeg forelæse
Historien om den <i>rigtige</i> Prinsesse,
Som lugted Ærten med sin fine Næse; —
Og du skal see ham strax i god Kulør.
Naar saa du bliver stor og stærk af al den Læsning,
Saa kommer med Sydostvinds<note>Sydøstvinds] Sydostvinds</note> raske Blæsning
Til Hjemmets gamle Kredsliv jeg igjen,
Og tar dig med; saa skal vi rejse hen
Og læse Æventyr, ej blot paa Dansk,
Men paa Latin og Græsk og Tydsk og Fransk,
Og ikke nok hermed, du skal maaske
Ej læse blot, men ogsaa <i>faa at see</i>
Et stort og morsomt Æventyr, hvis Navn
I Jylland kaldes Kongens Kjøbenhavn.
</body>
</poem>

<poem id="moellerpl2017122897">
<head>
    <title>Den kloge Mand</title>
    <firstline>Han blev Student med daarligt Havd som flere</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 248-249.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>,,Han vil det rene Væsen, maa du vide!''</right></small></nonum>
<nonum><small><right><i>Gjengangerbrevene.</i></right></small></nonum>

Han blev Student med daarligt <i>Havd</i> som flere,
Tog ogsaa Filosofikum med <i>Havd</i>:
Ham vilde ingen Ting <i>interessere</i>,
Men <i>Attestasen</i> fik han — tænk — med <i>Lavd</i>.

Han havde hørt, naar blot man som en Hest
Sig vel aad ind i nogle skrevne Hæfter,
En tre Aars Tid, man kunde — helst som Præst —
Naa den Lyksalighed, <i>han</i> sukked efter:

En evig, uforstyrret fysisk Ro,
Samt aandig ditto, tryg for Livets Bølger,
Respekt til Husbehov, men <i>Mad for to</i>,
Og Embedsfedmen, som med Tienden følger.

Saa gjorde han, (og Skæbnen var ham huld)
Fik Kald, ja voved selv en Viv at kaare —
<i>Ej blot til Lyst;</i> nej han var ingen Daare:
Han ægted saa omtrent en Tønde Guld.

Hvordan han var som Mand, om han forsøded
Smukt hendes Liv, som hun <i>forgyldte</i> hans,
Derom man ej er enig; vist, han gløded
Nok ikke just for <i>huslig</i> Ømheds Krands.

Han ønsked kun den Ro, som Guder føle,
Som end <i>Braminen</i> mættet, henrykt nyder,
Hvis <i>Religjon</i> ham Virksomhed forbyder,
Hvem hundred Slavers Silkevifter køle.

Han leved skjønt, fik Børn, aad Steg, drak Vin,
Nød <i>lovbefalet</i> Agtelse som Hyrde
For tvende Flokke Faar, dog midt i sin
Livsglæde led han dybt af Kaldets Byrde.

Han bød: ,,Jeg vil ej præke meer som Præst,
Jeg Evne har jo til <i>fuldstændig</i> Magelighed!''
Han gav sin Doktor Guld for en Attest,
Fik Afsked med Pensjon paa Grund af <i>Svagelighed</i>.
</body>
</poem>

<poem id="moellerpl2017122898">
<head>
    <title>Kinesisk Frisur</title>
    <firstline>Hvor hun er sød! — som en kinesisk Dukke</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 249-250.</note>
    </notes>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Hvor hun er sød! — som en kinesisk Dukke
  Med Haaret opad strammet i en Dusk,
  Med Panden spændt som Trommeskind paa Brusk,
  Til Jordens Fryd — hun Øjet <i>ej kan</i> lukke!
Knap hun det — ak med gruelige Sukke —
  Paa halv tilklemmer, som for Støv en Kusk,
  Som Maanen, naar den skimtes bag en Busk,
  Mens Medynksperler yndig det bedugge.
Da plirer det saa himmelsk; ved Opbindingen
  Det som smaa Amorspile opad rettet,
  Paa skraa med Spidsen farlig truer Tindingen.
Først, naar hun alt ved Aftentoalettet
  Opløser, faar det Ro, det stakkels Øje,
  Til — næste Dag igjen det ondt maa døje.
</body>
</poem>

<poem id="moellerpl2017122899">
<head>
    <title>Studiegaarden</title>
    <firstline>Her, hvor de tykke Munke fordum bygged</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 250-251.</note>
    </notes>
    <quality>korrektur1,korrektur2,kilde,side</quality>
</head>
<body>
Her, hvor de tykke Munke fordum bygged,
  Hvor bravt man flikker paa de gamle Rønner,
  Her gaa nu tynde, pæne Musesønner,
  Og betle Sjælemad, som først er tygget.
  Naar saa et Kursus er mod Enden rykket,
  (Selv om Fordøjelsen er lidt mislykket)
  En ædel Stræben <i>Fakultetet</i> lønner,
  Og <i>Kancelliet</i> Fliden huldt paaskjønner,
  Ved Karakterens Godhed vel betrygget. —
  <i>Examen</i>, o du Livets løste Gaade,
  Dets bedste Blomst! — du Afgud værd at dyrke!
  Meer værd end Troen, end en god Samvittighed!
  Du gyldne Frugt af, hvad man fattig saa'de,
  Du sikre Trøst i Tvivl og Tanker mørke, —
  Beskæm ei den, som har — <i>Attest</i> for Flittighed!

Ud over Stad og Land du <i>Fogder</i> spreder,
  <i>Doktorer</i>, som, mens her de selv florere,
  Befolkningen i Paradis formere,
  Til ikke liden Uro for St. Peder; —
  Du Svedens Løn, naar man pligtskyldigst sveder,
  Selv <i>Voluntærer</i> leder du til Sæder
  Med Haab om snart at maatte <i>kopiere;</i>
  Dog fremfor alt, hvad der kan supplicere, —
  Ja fremfor alt — du <i>Præster</i> tilbereder. —
  O ,,<i>Waterproof</i>'' paa al Slags Præstedygtighed!
  Du Svar til alle næsvis-frække Spørgere!
  Du Modgiftsmælk mod den profane Flygtighed!
  Du gjør, at vandet Snak blir kaldt opbyggelig;
  Salige Land, som kun faar Sjælesørgere
  Med Lavd og Havd! — du kan dig prise lykkelig! -
</body>
</poem>

<poem id="moellerpl20171228100">
<head>
    <title>En sovende Landsoldat</title>
    <firstline>Der sidder han, og Knæet Armen støtter</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 251-252.</note>
    </notes>
    <quality>korrektur1,korrektur2,kilde,side</quality>
</head>
<body>
Der sidder han, og Knæet Armen støtter
Mens Trappestenen vugger ømt hans Kind;
Der sidder han og snorkende han lytter
Til Aanders Røst, for Gadens Tummel blind.

Ud han sig strækker langsomt, blidt bevæget,
Han søger vist, hvad han ej finde vil,
Før denne drøje Krop tilgavns er spæget,
Før Porten efter ham sig trykker til.

Der lever kun tios ham, som <i>tout le reste</i>,
Som Blomst af Ungdomslivets Æventyr,
Et Sagn om Hjemmets Mad og Køer og Heste,
Men Mindets Glands forsvinder mellem Skyer.

Og om hans Læbe bitre Spor sig blande
Af Sult og Sved og Prygl med Længsels Lyst,
Der kaster Vemodssløret om hans Pande;
Men Taarer ej, kun <i>Søvnen</i> er hans Trøst.

— Ak den var kort! — Ej meer han vegeterer
Horisontalt. — En Spore klirrer just.
Han farer op lig Stormen; saluterer,
Han drømmer ej, han aander ej et Pust.

Der staar han, og ej Knæet Armen støtter;
Ej Sjovergloser røre nu hans Sind.
Han gaar, — til Kalveskindets Røst han lytter,
Forresten — paa Kommando — døv og blind.
</body>
</poem>

<poem id="moellerpl20171228101">
<head>
    <title>En Piges Rygte</title>
    <firstline>Er det en Blomst med sympatetisk Skin</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 252-253.</note>
    </notes>
    <quality>korrektur1,korrektur2,kilde,side</quality>
</head>
<body>
Er det en Blomst med sympatetisk Skin,
Som ved Beaanding løber an lig Staalet,
Som skifter Farve ved en Foraarsvind? —
En indisk Viv, lagt ved en Mand paa Baalet? —

Hvad er det? — et Fantom, et Intet; og
Dog I deraf saa stort et Væsen gjøre.
I ønske det bevart; begjærlig dog
Hver fejg Bagvasker laaner I jert Øre.

Et Skin, et Intet er det. Kunde det
Ved Skin og Intet ellers lægges øde? —
Dog ved dets Grav har mangen Lilje grædt,
Har mangen Engel græmmet sig tildøde, —

Maa Kvindens Liv, til Fordom givet hen,
Sin Ære, Lykke, Dyd, med Skændsel skifte:
Og dog I usle, som jer kalde Mænd,
Det med et Mundsvejr hjerteløst forgifte!
</body>
</poem>

<poem id="moellerpl20171228102">
<head>
    <title>Et Bakkanal</title>
    <firstline>Vor Munterhed med Troen er forsvunden</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 253-254.</note>
    </notes>
    <quality>korrektur1,korrektur2,kilde,side</quality>
</head>
<body>
,,Vor Munterhed med Troen er forsvunden,
Og denne Slægt den ej gjenvinde skal.''
Da sagde Vennen: ,,slaa dig selv paa Munden,''
Og førte mig ind i en taaget Sal.

,,Her er dog Liv og Lystighed tilstede,
Om end den falder sjælden i vor Tid.''
Men lad os dog lidt nærmere blot træde
Og ret betragte denne sære Id. —

Ja Bollen tom hvert Øjeblik man saa,
De hujed, klinked, trommede i Borde,
Og, naar den tomme Tale gik istaa,
De skreg: vi dog for Alvor her os more.

De sang en rahbeksk Vise, men dens Aand
De mægted ikke frem at kommandere.
De sang om Hjerte, Venskabs Broderbaand,
Lig Skuespillere, der slet agere.

Der blev en Pavse nu med Gravens Ro;
Men friske Glas frempinte Livet atter,
Og med fordrejet Aasyn højt de lo
En frem ved Haaret trukken Dødninglatter.

Og da længst Midnatsstunden var forbi,
De laa som Offerdyr paa Tidens Alter,
Med den uendelige Tomhed i
De sammenskrumpne Spøgelsegestalter.

Se det er Tidens Lystighed, o Gru,
Et af dens sørgelige Surrogater;
Saaledes glemmer man dog for et Nu
De uopløselige Postulater.
</body>
</poem>

<poem id="moellerpl20171228103">
<head>
    <title>Den beskedne</title>
    <firstline>Fast ingen kjender ham</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 254-255.</note>
    </notes>
    <quality>korrektur1,korrektur2,kilde,side</quality>
</head>
<body>
Fast ingen kjender ham; dog emsig hele
Intelligensens Kreds han gjennemroder.
Om alt han tale kan og alt inddele,
Og regnes dog ej til de store Ho'der.

Han anseer det for simpel Skyldighed,
Filosofiens Standpunkt at vurdere.
Ja han til Empirien stiger ned
Og værdiges selv at politisere.

Men, naar han faar sig udtalt om en Ting,
Med Virkningen han strax vil Hjertet glæde;
Og gaar med udspiilt Næsebor omkring
Og snapper efter Ros paa Torv og Stræde.

Derfor af Trang paa Tid, af opvakt Sans
For Salighed i Endeligheds Rige,
Han søger Ærens kildrende Substans
Kun i det smaa, det ubetydelige.

Han rimer ogsaa, dog til Lavrbærkrands
Nok næppe den beskednes Ønsker stige:
Hans Maal er kun lidt Bifalds Skin, som hans
Moralprincip er: <i>hvad mon Folk vil sige?</i>
</body>
</poem>

<poem id="moellerpl20171228104">
<head>
    <title>Velgjørenhed</title>
    <firstline>Butikken straaler med Lampeskin</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 255-256.</note>
    </notes>
    <quality>korrektur1,korrektur2,kilde,side</quality>
</head>
<body>
Butikken straaler med Lampeskin
  En Aften ved Vintertider.
Da træder en stakkels Djævel ind,
  Men om paa Trappen han glider.
Hans Skrig forstyrrer den pyntede Ro,
Og af hans halvopslidte Sko
        Sad Fødderne helt ude,
        Men Isen stod paa Rude.

Han rejser sig mat, rækker Haanden hen,
  Udtæret af Frost og af Faste.
Men Herren kalder sin længste Svend:
  ,,Den Slyngel paa Døren du kaste!''
Han sender endnu et bedende Blik,
Men Døren han flux paa Nakken fik:
        ,,Vi give kun om Dagen.''
        Se det er hele Sagen,
</body>
</poem>

<poem id="moellerpl20171228105">
<head>
    <title>Forfatteren den Stakkel</title>
    <firstline>Han har en Bog just skrevet</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 256-257.</note>
    </notes>
    <quality>korrektur1,korrektur2,kilde,side</quality>
</head>
<body>
Han har en Bog just skrevet,
Som ej er rent udlevet.
Hvor Fejghed ej har vejet
De stærke, varme Ord.
Strax Kragerne sig samle:
,,Det er ej af det gamle
Blysukkervand, vi plejed
At taale ved vor Bord.

,,Er Stilen end ulastelig,
Og Formen uforkastelig,
Saa kan vi dog vel sige,
Han skriver <i>umoralsk</i>.''
Og fuld af ædel Harme
Pedanterne, de arme
Et <i>Anathema</i> skrige,
Et ægte infernalsk.

,,Han er en Sjælsfordærver,
En Gift for Folkets Nerver,
Som mod vor ufejlbare
Moral sig sætter op:''
Forfatteren den Stakkel
Kan kun ved et Mirakkel
Undgaa den gamle Fare:
Promethevsklippens Top.
</body>
</poem>

<poem id="moellerpl20171228106">
<head>
    <title>Den frigjorte</title>
    <firstline>Held dig, nu est du vorden fri!</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 257-258.</note>
    </notes>
    <quality>korrektur1,korrektur2,kilde,side</quality>
</head>
<body>
Held dig, nu est du vorden fri! —
Sprængt er det usle Bur.
Nu krænker intet Barbari
Din himmelske Natur.
Nu kan din Tanke stige stolt,
Som Due reen og hvid,
Foragtende, hvad bundne holdt
Dens Vinger til en Tid.

Løst fra det Støv, den klæbed ved,
Din unge Fantasi
Kan i sin Barneverdens Fred
Sig tumle let og fri,
Og bades i et Rødmevæld
Af Aandens Morgengry,
Og leve som en gjenfødt Sjæl
Sin Ungdom op paany.

Og Hjertet, denne Blomme skjær,
Med Rosens fine Duft,
Indaander, — Himlen mere nær,
En frisk og renset Luft.
Og mens den Orm, der saared det,
I Mørket glemt forgaar,
Det i sit skjønne Fængsel let
Og rent og frygtløst slaar.

Ja Held dig, favre Rosenblad,
At du din Frihed fik!
En Fremtid vinker lys og glad
Som Stjernen i dit Blik;
Istedenfor en langsom Død
Og Timer uden Trøst:
Et Liv forklaret ved den Glød,
Som helliger dit Bryst.
</body>
</poem>

<poem id="moellerpl20171228107">
<head>
    <title>Negeren og Havmanden</title>
    <firstline>Min Fader, han var en Konge bold</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »Negerslaven«.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 258-260.</note>
    </notes>
    <quality>korrektur1,korrektur2,kilde,side</quality>
</head>
<body>
,,Min Fader, han var en Konge bold,
Hvor aldrig Voven stivner kold.
Han boed under det gyldne Tag,
Han fisked og jog den lyse Dag.
Og, naar saa Aftenen blev mørk,
Drog han tilbage gjennem Ørk
Og gjennem den tætte Palmeskov,
Mens tusinde Krigere kvad hans Lov,
Og tusinde, dejlige sorte Mænd
Den rige Fangst bar for ham hen.
Over den guldsandbølgende Flod
Han svømmed paa Elefanten god.
Stod han saa i den stolte Sal
Med Strudsduns Hynder uden Tal,
Saa lagde han Buen og stærken Pil,
Tog mig paa Knæ med kongeligt Smil,
Og gav mig af sin kølige Drik,
Og glemte rent sit barske Blik.
Jeg leged med hans krusede Lok:
Saa gik han til sin Dronningflok,
Og sov efter Dagens Kamp og Larm
Helst i min skjønne Moders Arm.
Da jeg blev større, han lod mig gaa
Og lære, hvad jeg skulde forstaa,
Hos den allerfornemste Høvedsmand
Med Horn af Elefantens Tand,
Ridder af den største Muslingskal,
Og i Næsen den himmelsk smukke Koral.
Der lærte jeg al Ting ret gesvindt.
At bruge Buen, Ja selv en Flint.
Og svulmed mit Blod i Vredes Harm,
Da skjælved man for min stærke Arm. —
Og nu er jeg, ak, en uslere Mand,
End den ringeste Træl i min Faders Land.
En Nat blev jeg bunden, jeg veed ej hvordan,
Og førtes over det store Vand.
Nu svinder min Ungdoms Livskraft hen
Paa Jamaikas Ø hos hvide Mænd.
Her slides min Ungdoms flammende Mod
Af Lænker tunge om Haand og Fod.
Her maa jeg nu trælle ved Nat og Dag,
Og skjælve for Sult og Piskeslag.''
Saa klager den sorte Kongesøn.
En Havmand han troer paa<note>paa] pan</note> Havet at see,
Og vender til ham en inderlig Bøn:
,,Du Havmand har hørt min Jammer og Ve.
Du kan jo glide paa Bølgens Rand,
O, svømmer du over det store Vand,
Saa søg mine Frænder i Slottet, mit Hjem,
Bring Hilsen og Bud fra mig til dem.
Og kald dem herhid med Skib og Hær,
Med Buer og Bøsser og skarpe Sværd,
At frelse mig af min grusomme Nød,
Og gjøre mig fri, før jeg tager min Død.''
Hans Bøn blev hørt. I Skjægget vel lo
Den Havmand, men næste Aar bragte han tro
Hans hele Slægt fra Guineas Strand, —
<i>Og alle i Lænker ligesom han</i>.
</body>
</poem>

<poem id="moellerpl20171228108">
<head>
    <title>Liremusik</title>
    <firstline>Lyster dig et broget Spil</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 260-263.</note>
    </notes>
    <quality>korrektur1,korrektur2,kilde,side</quality>
</head>
<body>
,,Lyster dig et broget Spil
Af en Drømmers Hjerne?
Vil du lytte venlig til,
Spiller han saa gjerne.
Læg da Puden under Kind,
Luk dit Øje, sov saa ind,
Lad dig vugge under ømme
Minder ind i søde Drømme.

Sving din Sjæl i vilde Kor
Efter Lirens Toner,
Følg med mig til Landet, hvor 
Fantasien troner!
Ene der endnu er Trøst
For det vaandefulde Bryst.
Den kun af min Ungdoms Leven
Er for mig tilovers bleven.

Alt kan nydes, trykkes til
Læben der, og skues, —
Tænke, gjøre hvad man vil,
Kan man og ej blues.
Følg mit Søvnegængerspor
Tillidsfuldt til Landet, hvor
I et Hav af Drømmetoner
Fantasus den gyldne troner!''

Tys, seer du ej hist en Mand,
Dybt han drager Vejret?
''Det er Prosafolks Forstand
Personificeret.
Ej, hvor bydende han staar,
Komisk langsomt Munden gaar.
Og, mens Armen voldsomt fægter,
Hvad han ej forstaar, han <i>nægter</i>.

,,Intet ligner,'' siger han,
,,Drømmervæsen mere,
End naar Lirekasser man
Lader musicere.
Dukkerne derovenpaa,
Naar de rundt i Hvirvler gaa,
Eller gravitetisk spanke.
Ligne grant en Drømmers Tanke.

''Og, naar her i Livet en
Bygger Luftkasteller,
Skræver vidt paa Styltebeen,
Falder saa i Nælder,
Stum, forstenet da han staar,
Som Marionetten, naar
Tonen tier, Kassen lukkes.
Og for Skillingen der bukkes.''

Hør ham ej, han daarer dig.
Er alt Liv herneden
Ej en heel, vidunderlig
Drøm om Evigheden?
Stor og skjøn den vistnok er,
Kunde man den skue nær,
Alt er Drøm om fjærne Tider,
Hvor ej <i>Aand</i> med <i>Former</i> strider.

Drøm er hele Verden jo,
Drøm er al vor Leven.
Drøm er Sindets stille Ro
Her paa Jorden bleven.
Glæde, Sorg og Elskov om,
Alt er kun en flygtig Drøm,
Og er ej vort Lod at svømme
I et Hav af dunkle Drømme?

Hvo kan gjennem Taagen see,
Hvo fik Klarheds Evne?
Hvo kan <i>Sandhedens Idee</i>
Frem som Troldmand stævne?
Aandens store Skuespil
For de svage lukkes til:
Digterdrømme skues ikke
Uden stærke Seerblikke.

Derfor har jeg ingen Ro,
Sygt mit Hjerte sukker.
Liren kun som Amme tro
Det i Slummer vugger.
Jeg var ung og smuk som du,
Mægtig svulmede min Hu:
Jeg forlod de lige Veje,
Derfor maa jeg Liren dreje.
</body>
</poem>

</content>
</section>

<section level="2">
<head>
    <title>Tusmørkesange</title>
</head>
<content>

<poem id="moellerpl20171228109">
<head>
    <title>Sukkene</title>
    <firstline>Flagrende Sukke</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 264-265.</note>
    </notes>
    <quality>korrektur1,korrektur2,kilde,side</quality>
</head>
<body>
Flagrende Sukke,
Taare, som rinder,
Drosler, som klukke,
Blødende Minder!

Omstødte Troner,
Regnsvangre Skyer,
Klagende Toner,
Flyer, o flyer!

Flyer fra mit Hjerte
Bort blandt de mange!
Flyv med min Smerte
Bort I smaa Sange!

Flyer som de døde
Efteraarsblade!
Lad mig det bløde
Vemod forlade!

Blidere Dage
Fødes herinden,
Naar du, min Klage,
Vifter i Vinden.
</body>
</poem>

<poem id="moellerpl20171228110">
<head>
    <title>Da hun var syg</title>
    <firstline>Ak hun er syg! — blot jeg mig turde stille</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 265-266.</note>
    </notes>
    <quality>korrektur1,korrektur2,kilde,side</quality>
</head>
<body>
Ak hun er syg! — blot jeg mig turde stille
  Ved Lejet hen, det bløde, svanehvide,
  Og hende trøste mildt med Ord saa blide,
  Og lade Medynkstaaren kjærlig trille, —
Og Haarets blanke Flod fra Panden skille,
  Og klappe hendes Kind, og lade glide
  Min Haand i hendes, — <i>alt</i> med hende lide! —
  Ved Gud, jeg troer, hun snart sig bedre vilde.
Men aldrig, aldrig skal jeg opnaa dette.
  Og ikke skal min Ild helbrede hende;
  Maaske jeg aldrig mere seer den lille. —
Og lever hun, tør hun dog ikke kjende
  Mit Hjertes Røst; — højst hører ærbar, stille,
  Hun mig om <i>Vejr</i> og <i>Skuespil</i> berette. —

O gid blot <i>een</i> Gang ret jeg turde sætte,
  Mig ensom og fortrolig hen hos hende,
  Og tusind Blik hver Stund til hende sende,
  Og hviske, kysse mine Læber trætte, —
Og alle hendes fromme Ønsker gjætte,
  Og Sundhedsrosen see tilbagevende;
  Og gid hver Nat <i>mit</i> Øje turde brænde
  Som trofast Vagt for hendes Søvn, den lette!
Men mellem os har Livets Dæmon vovet
  At staa; reen aandig Pagt ej her tør stiftes;
  Man tør ej <i>elskes</i> uden som <i>forlovet</i>,
Og ej forloves, før man har Udveje
  Til Elskovs Blomst at dræbe ved at <i>giftes</i>,
  Og rede Aandens Ørn et Soveleje.
</body>
</poem>

<poem id="moellerpl20171228111">
<head>
    <title>Syrinerne</title>
    <firstline>Som denne Green Syriner</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 266-267.</note>
    </notes>
    <quality>korrektur1,korrektur2,kilde,side</quality>
</head>
<body>
Som denne Green Syriner,
  Den hun i Aftes silde
  Brød af, og bad, at jeg den
  Hjem med mig tage vilde, —

Som aanded hen i Luften
  Krydrede Sovedrikke,
  Saa frisk og sund, og smilte
  Med hundred Blomsterblikke, —

Som end i Glasset hilste,
  Med Sjælens Lillarødme
  Imorges mig, og svulmed
  Af Aftnens fulde Sødme, —

Men, som nu brat er blegnet,
  Mens Dødens Engel tvinger
  Hver Blomst som syge Fugle
  At hænge med Næb og Vinger.

O saadan er min Skæbne,
  Og een kun den begræder,
  Imorges end den flagred
  I Haabets lette Klæder.

Men nu hvert Slør er borte.
  Fortvivlelsen dybt brænder
  Sin Død paa Panden, ak ej
  Med bløde Pigehænder.

Et Ord mit Liv har mejet,
  Som gule Høstruiner,
  Hvorpaa snart Vinteren træder,
  Hvorover Stormen hviner, —

Som denne Green Syriner:
  Hvert Blad, som derpaa findes
  Er dræbt, og aldrig, aldrig
  Kan Liv tilbagevindes.
</body>
</poem>

<poem id="moellerpl20171228112">
<head>
    <title>Til Letsind</title>
    <firstline>Gyldne Letsind, hvorfor vil du fra mig flygte?</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 267-269.</note>
    </notes>
    <quality>korrektur1,korrektur2,kilde,side</quality>
</head>
<body>
Gyldne Letsind, hvorfor vil du fra mig flygte? -
Du, som før saa lystig
Med mit Hjerte spøgte,
Du, som før saa trøstig
Løfted Tanken over
Livets tørre Jævnhed, Livets vrede Vover? -

Du, som gav mig Vinger paa den tunge Vandring,
Hvirvled for min Fod mig
Flagrende Forandring,
Du, hvis Latter lod mig
Aldrig før forsage:
Hvad, din Magt berøvet, har jeg nu tilbage?

Hvad er Tro, hvad er vel Salighed paa Jorden?
Hvad er Tillid, Viden,
Evig Verdensorden?
Hvad er Liv i Tiden?
Hvad er varig Lykke?
Hvad er Guld og Elskov? Hvad er Aandens Smykke?

O jeg kjender ikke disse Herligheder,
Ene jeg tilbage
Staar foruden Leder.
Seer kun Sommerdage
Som en Ager mejet. —
Letsind, intet, intet uden dig jeg ejed!

Hulde Letsind! hvorfor er fra mig du veget,
Som din hellige Latter
Aldrig før har sveget?
Lysets lette Datter,
Kom med gyldne Dage!
Røv mig Livet, eller kom igjen tilbage! —

Lille Barn kom til mig, end mit Hjertes Nød!
Du, som aldrig hviler,
Sæt dig paa mit Skjød
Du, som altid smiler,
Lad dig atter see:
Jeg kan ej begribe, hvor man dog kan lee.
</body>
</poem>

<poem id="moellerpl20171228113">
<head>
    <title>Paa Havet</title>
    <firstline>O Gru, mens Livet frejdigst sad paa Dækket</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 269.</note>
    </notes>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
O Gru, mens Livet frejdigst sad paa Dækket,
  Mod Aften, Thor med Død fra Thrudvang kjørte
  Jeg Lynets Kiler saa, jeg Tordnen hørte,
  Og Damerne, samt Skibets Hund forskrækket
Krøb i Kahytten ned, hvor hine dækked
  Sig til med Køjens Bolster; ingen rørte
  Sig meer af Skræk. Men nærmere sig førte
  Det stolte Syn, som den Gang os kun gjækked.
Thi mens det stærkere sig monne nærme,
  Saa jeg, af Gudens Ildhaand mod mig slynget
  En Straale! dog den sank bag Agterspejlet.
Alt bad min Sjæl jeg Odin at beskjærme;
  Men Skibet ikkun Ægir voldsomt gynged. —
  Ak, denne Gang har, Skæbne, vist du fejlet! —
</body>
</poem>

<poem id="moellerpl20171228114">
<head>
    <title>Drømme</title>
    <firstline>Jeg faldt i Søvn, den varme Sommerdag</firstline>
    <notes>
        <note>Mottoet til »IV« stammer fra Goethes <xref poem="goethe2017123101,9"/>.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 269-276.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Jeg faldt i Søvn, den varme Sommerdag
Af Stadens Larmen træt og Luftens Hede;
Jeg drømte hist mig, hvor med Vingeslag
En Engel freder om min Barndoms Rede.

Jeg drømte, jeg var hjemme, hjemme hos
Min Moder og min Fader og de andre;
Alt gik sin gamle Gang; det syntes os,
Vi aldrig havde været fra hverandre.

Jeg vilde fore mine <i>Duer</i>, som
Jeg før var vant, ret som i gamle Dage;
Men, da jeg til den gamle Opgang kom,
Af Trappen knap et Trin der var tilbage.

Da drev mig til min Moder selsom Trang,
Som skulde der jeg finde, hvad jeg savned.
Da faldt det først mig ind, at det var lang,
Ja lang Tid, lang Tid, siden hun mig favned.

Jeg styrted hen, paa Maal og Tanke lam,
Hun slutted mig saa tæt i sine Arme,
Og gjennem Kjolens simple Stof fornam
Jeg Hjertets den vidunderlige Varme.

Da aabned sig hver Aare i mit Bryst;
Jeg kvaltes fast af Følelsernes Strømmen;
Hvert Saar afblødte mildt i blandet Lyst —
Kun et Minut og — alt forsvandt med Drømmen:

Det banker just; i Døren skeer et Tag.
Ind træder en med Hestefod og Hale:
,,Maaske det dem belejligt var idag
Den noksom gamle Regning at betale.''


II.

Jeg stod ved Gadehjørnet
Den solklare Foraarsdag,
Og Vrimlen
Af Folkets bølgende Skarer
Jeg mønstred i Mag.
Da kom to forlovede:
Tætindarmede,
Som det syntes, i sig selv fortabte,
Muntert sladrende,
Hun fyldig, sanselig blomstrende,
Rundt om sig skuende;
Han mager, og noget
I sig selv indsnørt.
Og jeg kjendte dem begge.
I mit Indre jeg smiled, halv højt jeg hvisked,
Saa det næsten blev hørt;
,,Det vilde dæmpe din Glæde,
Dersom du vidste
At disse Yndigheder,
Du tilbeder,
Ere ikke uberørte,
Dersom du vidste,
At den, du bitrest hader.
Har trykket disse sprudlende Former
I sin Arm, til sit Bryst,
Har disse svulmende Læber,
Disse brændende Øjne,
Halsens skumhvide Buer,
Med skjælvende Angst for det flygtende Moment,
Tusinde Gange kyst.''
Men han er Filosof,
Han trøsted sig vel her,
Og vil <i>i Fremtiden</i> trøste sig med,
At Elskov er Fuglen og ej dens Bur,
Er i sit Væsen aandig,
Uafhængig af Legem og Skjønhed, og ej
Af <i>palpabel</i> Natur. —
Men de svandt og Drømmen mig flytted
Til en skyggefuld Egn.
Da kom hun, hvem jeg elsker,
Let, hurtig svævende,
Paa den hvide, nøgne Fod,
Med de blødt bølgende Lokkers
Gyldne Regn
Flettet og opsat <i>à la greque</i>.
Et himmelblaat Gevandt
Var fæsted med en Guldknap
Paa den højre Skulder, det flagred
Tæt om en Form, fuldendt og reen,
Og blotted det venstre Bryst
Og det højre Been.
Og hun lagde sine Arme
Om min Hals, og saa mig
I Sjælen ind.
Og hun sagde, ,,jeg veed, at du elsker mig,
Jeg elsker dig ogsaa.
Lad os ile med at nyde
Den perlende Vin.
Jeg veed, at du frygter
Et Baand, der ikke tør løses. —
Vær fri, dig intet skal binde,
Uden din Elskov; men skjenk mig
Og al dens Fylde, før Luen gaar ud!
Taber jeg din Kjærlighed,
Foretrækker du en anden.
Du frit mig forlade;
Ingen skal kjende vor Pagt,
Ingen dig hade.''
Næppe jeg troed mit Øre,
Tog hende første Gang i mine Arme,
Favned den hele Skabning
Som Bølgen en Svømmer,
Kyssed med Glædesgraad Fod og Barm,
Øje og Arm,
Og en Kjærlighed, et Lustrum præsset
I mit Bryst
Lig Luften i Pumpen,
Bruste ud i tusinde Draaber og Straaler.
Og vi smæltede sammen
Til en eneste Sjæl; —
Men jeg tænkte vel,
Det er en Drøm, og jeg vaagned og fandt,
Det forholdt sig virkelig saa.


III.

Og atter drømte jeg, jeg stod paa Tinden
Af Helligdommens himmelhøje Tag.
Og sval udgød sig om mig Aftenvinden
Sødt som et køligt Bad en lummer Dag.

Da greb det mig som tvende stærke Arme,
Og hvirvled mig igjennem Luften ned.
Jeg følte mig i Byens kvalme Varme,
Og Støjen der forstyrrede min Fred.

Og hele Gaden var illumineret,
Og Porten ind til Kirken aaben stod.
Jeg saa min elskte, smykket og friseret
Hun knæled med en Mand for Altrets Fod.

Hun sagde Ja, og Præsten sagde Amen.
Just nu den hellige Handling var forbi,
De <i>kopulerte</i> vandred glade sammen,
Ombølget af en Psalmemelodi.

Jeg vilde støtte mig mod min Ledsager;
Jeg følte Livet svinde af mit Blod.
Da saa jeg først hans Horn, — Torturens Hager
Stak frem som Kløer af hans Haand og Fod.

Skalkagtig leende han om mig svinged,
Endnu engang. Da som en dunkel Sky
Han svandt. End længe fjærnt hans Latter klinged,
Og jeg — stod ene i den store By.


IV.

<nonum><small><right>Eines schickt sich nicht für Alle.</right></small></nonum>
<nonum><small><right><i>Göthe.</i></right></small></nonum>

Salen var lys og der duftede fint hos den stive Professor,
Fornem Kulde bevæged ensformig de lange Gardiner.
Tørt og fornemt var alt, som den stive, lærde Professor,
Han, der alt havde før betænkt min moralske Forbedring.
Tavs jeg ved Vinduet stod, og igjen den høje beæred
Mig med et Foredrag, udenadlært, over Sæder og Pligter,
Attestasens Nadvendighed, samt det øvrige, som jo
Hører til Dagsevangelium for den forvildede Yngling.
Fast og beskedent jeg svarede, hvad jeg alt ofte ham svarte:
At jeg ikke fandt Grund til at bøje min Aand under Lænker,
Herlige vistnok for Mængden, der taaler dem ydmyg og lydig,
Ønsker alene for Brød et aandigt Kald at forvalte,
Og, som ved Dyd forstaar den dorsk nedarvede Vedtægt. —
Frejdig Bevidsthed udvided mit Mod og farved min Kind. Dog
Da han mig uhørt forlod, mit Bryst med Bitterhed fyldtes.
Hurtig jeg gik, tog Handsker og Stok: — hist sad i en Sofa
En Kandidat med Havd, og smiled hovmodig i Skjægget, —
Hatten alt satte jeg paa, — men se, da aabnedes Dørens
Fløje; sagte skred ind min gamle, ærværdige Lærer;
Han, som i tidlige Aar min Sjæl gav moderlig Die,
Gav den en højere Sans, lod Skjønhedsanelsen røres.
Tavst han satte sig hen i en Krog, af ingen bemærket.
Men da traadte jeg frem for ham, og blotted mit Hoved,
Bøjed mig dybt med de Ord: Hil være dig elskede Lærer! —
,,Nu, det var bravt af dig, min Søn, at du som den første
Hilser mig her paa det fremmede Sted, og byder mig Velkomst.''
Saa han talte, og kvæged mit Sind med de venlige Blikke;
Mindernes Duft jeg fornam i selsomt gribende Toner,
Og med min Pande jeg let berørte det hellige Hoved,
Trykte saa fast hans Haand, og mens Taarer traadte i Øjet,
Sank jeg op til hans Bryst; han forstod mine Tanker. Jeg vaagned,
Ønskende, saadan Drøm mig ofte maatte husvale.
</body>
</poem>

<poem id="moellerpl20171228115">
<head>
    <title>Min Broders Grav</title>
    <firstline>Stille tav det gode, muntre Hjerte</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 277-278.</note>
    </notes>
    <quality>korrektur1,korrektur2,kilde,side</quality>
</head>
<body>
Stille tav det gode, muntre Hjerte,
  Øjet lukkede den lyse Aand.
  Vi stod trindt tilbage, Dyb af Smerte!
  Bitre Rift i Lykkens Blomsterbaand!
  Hvor det græd, det fromme Moderøje,
  Hvor hun kyssede det blege Lig! —
  Ak, dog ej som jeg hun maatte døje
  Savnets, Selvbebrejdelsernes Krig.

O, hvor mangen Fryd, jeg ham beredet
  Vilde, mange Ting ham have sagt,
  Mangen stor og lille Synd afbedet, —
  Ak, hvert Haab med ham i Jord er lagt.
  Og den kom, den lysegrønne Sommer
  Med sit rige, varme Vellugtshav,
  Med sin Purpurpragt, med gyldne Blommer,
  Og den saa — en frisk opkastet Grav.

Men hver kølig Aften saa den vandre,
  Mens hvert Blad for Solens Bortgang græd,
  Did paa Valfart kjærlig med hverandre
  Moder, Datter, Søn i stille Fred.
  Og de planted Pans de grønne Poder,
  Og de strøede Floras hulde Børn
  Der, hvor han var gjemt, den kjære Broder,
  Og de græd, og vanded Blomst og Tjørn.

Men der svandt et Aar og to, ja trende,
  Og da Vinter gik og Vaaren kom,
  Saa den ingen meer sin Gang at vende
  Til hin Kirkegaard, til Graven om.
  Vilde Urter jævned den med Jorden,
  Kvalte Rosernes forladte Skud,
  Tiden — det er jo kun Dagens Orden,
  Sletter Sorg og Savn og Minder ud.

Og, da bort fra Egnen alle drog,
  Til den glemte Grav et Blik ej sendes.
  Ej engang et Mindestraa de tog
  Med fra Højen, som ej længer kjendes.
  Over Græs, af Duggen kun besprængt,
  Dagens Sol og Nattens Stjerner tindre;
  Faders, Moders Sorg har ny fortrængt, —
  Jeg — og jeg kan ham jo knap erindre.
</body>
</poem>

<poem id="moellerpl20171228116">
<head>
    <title>Illusjoner</title>
    <firstline>Jeg stod igjen paa Fødestedets Grund</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 278-283.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Jeg stod igjen paa Fødestedets Grund,
I mange Aar forladt af Frændehjerter.
Min Sjæl sig boltred som en trofast Hund,
Der efter Savnets lange Længselsstund
Udjubler for sin Herre sine Smerter.

Jeg saa igjen min Fødehimmel graa.
Ved hver en Høj og Busk og Steen jeg kjendes,
Og glad paa Barndomslegepladsen, paa
Vor Kirkegaard jeg hvilte mig, og saa
Et Monument, et Navn og — det var hendes.

Hellige Gud, saa er det nu forbi,
Mit dunkle Haab i smertefulde Nætter.
Nu vel, saa er min Længsel frank og fri
For, hvad til Jorden bandt dens Sympati,
Til jordisk Lyst ej meer min Hu jeg sætter.

Men denne Frihed, ak, hvad gav jeg ej
For den med hine Lænker at ombytte,
Som afstak mine Tankers Ungdomsvej,
Da hun med Varmen af sin friske Maj
Mig monne sødt mod Verdens Frost beskytte.

Saa er da jordet under disse Træ'r
Dit Øjes varme Smil, din søde Stemme,
De biede Formers milde Rosenskjær; —
Og — var du selv min Kjærlighed ej værd,
Hvad jeg har elsket, kan jeg aldrig glemme.

---

Aldrig glemmer jeg den Foraarsdag,
Da vi ved Klaveret stode begge.
Og jeg, useet af det muntre Lag,
Voved hendes Hand i min at lægge.
Aldrig meer gjenfødes denne Lyst,
Da hun lig et Lam paa Vaarens Vænge,
Som kun kjendte før sin Moders Bryst,
Lod den hvile der saa blødt, saa længe.
Og hun talte, smilte, lo; kun jeg
Vidste, hvad hun lønlig monne tænke;
Hendes Søstre, Fader, Moder, ej
Aned bag ved os den skjulte Lænke. —
O, de søde, stjaalne Øjeblikke,
Naar hun til mit Bryst sig bøjed hen, —
Al min Stræbens Indhold, — saa jeg ikke
Hvile fik, før Skumring kom igjen.
Tavse, bange Haandtryk, evige Minder
Om et Hjertes første, rene Flugt,
Aldrig meer da eders Sol oprinder,
Alle Haab har Graven indelukt. —
Er du visnet, drueklare Kind?
Mørke Blik, vil du ej mere brænde? —
I mit Bryst hun førte Døden ind,
Ak, til Straf har Døden bortført hende.


II.

<nonum><small><right>Jeg aabned mit Hjerte, jeg gav ham min Haand,</right></small></nonum>
<nonum><small><right>Jeg gav ham min Tilid og Tro.</right></small></nonum>

,,Har du glemt vort Venskabs Ruus,
Har du glemt, da vi drak dus?
Har du glemt den gamle Sang,
    Som engang
Fra mit Hjertes Dybde klang,
Har du glemt, hvad ingensinde
    Rinder <i>mig</i> af Minde?

,,Svar dog, svar dog, end min Tvivl,
Lad mig glædes ved dit Smil!
Bring med Venskabs gamle Lyst
    Atter Trøst,
Atter Freden i mit Bryst.
Hør min Bøn, o bryd mit Fængsel,
    Stil min hede Længsel!'' —

Men han tier — ingen Trøst
Skjenker mig den vante Røst.
Grusom, unaturlig haard,
    Ned han slaar
Venskabsblomstret i dets Vaar.
Ekko mig min dybe Klage
    Sender tom tilbage.

Altsaa var det dog en Drøm,
Dette Venskabs varme Strøm.
Altsaa skal du kun som Klang
    I min Sang,
Venskab, spredes over Vang; —
I mit Liv dog ingensinde
    <i>Du</i> mig gaar af Minde.


III.

Jeg kunde for dig knæle,
  Og frit bekjende dig alt,
  Og smeltende hen besjæle
  Din drømmende Lysgestalt.

Jeg kunde jo for dig knæle,
  Som for den store Natur,
  I Timer og Dage dvæle
  Tilfreds i dit ringe Bur.

Og er dog ej al din Ynde,
  Din duftende Fromhedsvang,
  Hvor Tankeskyggerne nynne
  Til Skjønheds Glasklokkeklang, —

Er ej hele Henrykkelseskilden
  Kun et Sagn, der intet er i,
  Af mig forherliget til en
  Fantastisk Allegori?

Er det ej <i>min</i> Forestilling,
  Som tryller saa sødt og saa smukt,
  En Skabning af min Indbildning,
  Min egen Følelses Frugt? —


IV.

Er du opstanden fra de døde?
Var det ej dig, som drog forbi?
Hvad, eller lod en Magt mig møde
Dit Gjenfærd? — bitre Ironi!
Jeg veed, her er kun Muld tilbage
Af Læben, af det skjønne Bryst,
Og Orfevs selv ej meer kan drage
Sin Viv fra Underverdens Kyst.

Og dog et Haab, jeg daarlig plejer,
Bevidstløst, dunkelt ytrer sig,
At, hvad der dødt er, Liv dog ejer
Endnu paa denne Jord hos mig.
Jeg har jo seet den skumle Baare,
Som bar dit Hjertes slukte Glød,
Jeg har jo grædt den bitre Taare,
Og dog jeg tvivler om din Død.
</body>
</poem>

<poem id="moellerpl20171228117">
<head>
    <title>Et Æventyr</title>
    <firstline>Vil I et Æventyr høre?</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 283-285.</note>
    </notes>
    <quality>korrektur1,korrektur2,kilde,side</quality>
</head>
<body>
Vil I et Æventyr høre?
    Uhyre morsomt det er.
Ved Bækken der gik en Jomfru
    Med Læber som friske Bær.
Hun fanged en Dreng en Aften
    I Ungdoms Rosengaard.
Hun talte til ham saa venlig,
    Og klapped hans glatte Haar.

Og lod ham vugge hans Hoved
    Paa den svulmende Barm,
Og lagde omkring hans Nakke
    Sin snehvide Haand og Arm;
Lod Læben ham trykke paa Kinden
    Og det gjennemsigtige Flor,
Som dækked den funklende Skulder
    Og Hals som Sølvermor.

Han syntes, det var saa saligt —
    Hver Aften, glad og tro,
Han kom for at vugge sit Hoved,
    Og lægge sit Sind til Ro.
Det vared i Uger og Dage,
    Og Aften som Aften gik;
Ej <i>tænkte</i> han, mindst den Tanke,
    At Glæden en Ende fik.

Han kom en Aften saa frejdig,
    Saa længselfuld og øm,
At søge den vante Hvile,
    Besøge sin gamle Drøm.
Da stødte hun koldt ham fra sig
    Og stilled sig fremmed an,
Og rev sig med Spot af hans Arme,
    Og favned en voxen Mand —

Med barske, alvorlige Miner,
    Med sorte Lokker og Skjæg,
Med <i>Guld</i> i Haanden og haarde
    Muskler paa Arm og Læg:
Hun sagde, ,,gaa bort du lille,
    Nu er jeg kjed af dig!''
Han knæled og bad saa bønlig:
    ,,Kan du forstøde mig?''

,,O lad mig blot een Gang vugges paa
    Din Barms de bløde Dun!''
Hun sagde: ,,der nok er andre,
    Dem kan du kysse paa Mund!''
Da løb han, og paa hvert Blomster
    Han grusom Hovedet knak, —
Af Livets brusende Bægre,
    For sig at glemme, han drak.

Han ledte, hvor Mennesker bygge,
    Han ledte, hvor Sivene gro,
Men aldrig han fandt sin Vugge,
    Og aldrig saa fik han Ro.
Han flakked i Verdens Ørken,
    Han sværmed hos Pigers Flok;
Tilsidst af Længsel han døde.
    Var det ikke morsomt nok?
</body>
</poem>

<poem id="moellerpl20171228118">
<head>
    <title>Et Kortblad</title>
    <firstline>Jeg har et gammelt Kortblad i mit Gjemme</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 285-286.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg har et gammelt Kortblad i mit Gjemme
Fra fordums Tid, dengang jeg spilte Kort;
Blandt andet Skramleri det ligger hjemme,
Paa alle Kanter slidt, og næsten sort.
Ej Farverne ved første Blik sig give,
Først, naar man længe stirret har derpaa,
Da komme, som et Billed af det graa,
En gammel <i>Hjerterdames</i> Træk til Live.

I ensom-stille Vemods Øjeblikke
Jeg trækker Skuffen ud og tar det frem;
De slidte Træk da synes ad mig nikke,
En dæmpet, fordums Klang udgaar fra dem.
Og trykker mod mit Bryst jeg Bladet — tænker:
Der var en Tid, og <i>du</i> var frisk, var ung,
Der var en Tid, ej Skæbnen var saa tung - -
Vildt bryder Bladets Aand da sine Lænker.

Da er det, som de gamle Træk besjæles,
Og træder ud af Rammens matte Grund,
Og om min Hals sig slaar, saa fast jeg kvæles,
En Arm krampagtig, — som engang var rund.
Da stormer alt bedøvende tilbage
Fra dræbte Følelsers forglemte Hjem; —
Den Aand, jeg halv bevidstløs maned frem,
Med Møje kun jeg atter kan forjage. —

Da maa jeg ud, at færdes
I Luften, der min Blødhed atter hærdes.
Jeg river mig fra Barmen,
Fra Blikkets brune Gled med Febervarmen.
Naar Hjerterdame tier
I Skuflen blandt de gamle Skramlerier,
Da svinder alt hel fage,
Da synker Synet i sit Støv tilbage.
</body>
</poem>

<poem id="moellerpl20171228119">
<head>
    <title>Mignon</title>
    <firstline>Lille Mignon, er du bleven stor</firstline>
    <notes>
        <note>Mottoet citerer Ludwig Tieck: <i>Die Ahnenprobe</i>, 1833, kap. 5.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 286-288.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Ach Gott! was ist doch die Jugend schön, ehe</right></small></nonum>
<nonum><small><right>man noch so gar vernünftig geworden ist!</right></small></nonum>
<nonum><small><right><i>Tieck.</i></right></small></nonum>

Lille Mignon, er du bleven stor,
Tør ej længer du som før dig blande
Mellem Uskyldsengles Børnekor,
Hører du nu til de voxnes Bande?
Skal du, vævre Vildkat, nagles, ak,
Blandt de affekterte, stiv, i Raden;
Tør du ej engang for Folkesnak
Gaa alene med mig henad Gaden?

Har man alt i Hovedet dig sat
Knibskhed under Navn af Anstand; lærte
Du og den blandt andre Kunster, at
Lade som man ej har noget Hjerte? —
Og som Evangelium du troer
Hvad de præke, ja som sød Kokette
Træder du alt i de gamles Spor,
Gir med Been og Skulder nok at gjette.

Mignon, er du da ej meer dig selv?
Kjender du ej mig, som under Linden,
Leged med dig, lille, søde Sjæl,
Sidste Aar, og klapped dig paa Kinden?
Men du svarer ej, og Blikket stumt
Fæster du, forskandset, paa dit Sæde,
Taler alt med andre voxne <i>dumt</i>
Saa forstandig, ak, at jeg maa græde.

Og med den velsignede Forstand,
Som du vist fra disse Voxfigurer
Suger ind, du dog ej fatte kan,
At for dig en Sorg mit Hjerte furer.
Perset spæd i Fordoms Uniform,
Plantet blandt de kloge, stive Dukker,
Drømmer du ej om mit Hjertes Storm:
Bittert over dig, Mignon, det sukker.
</body>
</poem>

<poem id="moellerpl20171228120">
<head>
    <title>Et Gjensyn</title>
    <firstline>Du sidder og smiler</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 288-289.</note>
    </notes>
    <quality>korrektur1,korrektur2,kilde,side</quality>
</head>
<body>
  Du sidder og smiler
  Saa koldt, mens du hviler
  Dit Øje paa Vinduets Glar.
  Du sidder herinde,
  Min Barndoms Veninde,
Som om vi hinanden hel fremmede var.

  O tør vi da ikke
  Med frejdige Blikke
  Gjenleve, hvad smukt vi har drømt?
  Og skal vi da glemme
  Den Gang, vi her hjemme
Omgikkes hver Dag saa fortrolig og ømt?

  Og tør vi ej være
  I Fromhed og Ære
  De samme uskyldige Børn? —
  Tør aldrig din Tale
  Saa mildt mig husvale.
Som før? — er min Due da blevet en Ørn?

  O mindes du ikke,
  Med Tungsind i Blikke
  Til Afsked du kyssed mig?
  Og da du blev hentet,
  Bedrøvet jeg vented
Saa ene, saa længe, saa længe paa dig.

  Du kan det erindre;
  Dog lukt er dit Indre —
  Men er jeg da bleven saa stor?
  Du sidder og tier;
  Jeg synes, du vier
En Taare til Mindernes visnede Flor.
</body>
</poem>

<poem id="moellerpl20171228121">
<head>
    <title>En Tvivler</title>
    <firstline>Jeg veed det vist, mit Liv er kort</firstline>
    <notes>
        <note>Senere trykt i <a work="moellerpl/1847"><i>Billeder og Sange</i> (1847)</a> med titlen »Melankoli« og første strofe ændret til ,,Jeg føler det, mit Liv er kort''.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 289-291.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg veed det vist, mit Liv er kort,
Fra Solens Skjær det blanke
Mit Væsen snart skal kaldes bort,
Og tung er denne Tanke.
O denne smertefulde Jord
Saa højt jeg elsker end,
Og er jeg ej en fremmed, hvor
Fra den jeg føres hen?

Den klinger skjønt, den Tale om
De lyse Himmelsale,
Om en Udødelighed, som
Skal Sjælene husvale;
Den klinger skjønt, den Trøstesang
Om evig Salighed,
Men er ej ensom der min Gang,
Selv om den finder Sted?

Og lyder ej som Fatums Kald,
Som Vished for vort Øre,
At hvad begynder, ende skal,
At, lukt er Tidens Døre?
Og, hvis kun samme Liv, som før
De aabned sig for mig,
Jeg finder atter, naar jeg døer,
Da trøster det mig ej.

Hvad saligt kan dog lignes med
Hin Duft af Vaarfioler,
Naar i den <i>første</i> Kjærlighed
Forløst sig Sjælen soler?
Den ene var min Ledestav,
Dens Minder al min Lyst,
Og mister jeg ej i min Grav
Selv denne stakkels Trøst?

Vel har jeg levet, elsket, nydt,
I Fryd og Sorg mig vugget,
Har med en Guddom sammenflydt,
Af Elskovs Væld bedugget;
Men har jeg noget lagt for Dag
I frugtbar Virksomhed,
Og fremmet de Ideers Sag,
For hvilke her jeg led?

Og I, som kunde lettet mildt
Min Ungdoms tunge Vandring,
Bragt i det Liv, som er forspildt,
En smilende Forandring,
I ville knuses ved min Død,
Naar Trøst er jer forment,
Og angre, hvad I haardt forbrød,
Og jamre, men for sent.

Og mens en Moders søde Haab
Som frosne Fugle tie.
Skal hun kun med en Taaredaab
Min Manddoms Tid indvie. —
O, er da ej den Vished tung,
At snart er alt forbi, —
At høre, mens man er saa ung,
Sin Gravsangs Melodi?
</body>
</poem>

<poem id="moellerpl20171228122">
<head>
    <title>Forfølgelse</title>
    <firstline>En dannet og velklædt Pøbel</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 291-292.</note>
    </notes>
    <quality>korrektur1,korrektur2,kilde,side</quality>
</head>
<body>
En dannet og velklædt Pøbel
    Med Sjæle af aandeligt Smuds,
Som farisæisk sig bryster
    I laante Floskelers Puds,

Med sit Had mig beærer, fordi jeg
    Mit Hjerte, min Tankes Attraa
Ej paa Præsenterbakke bærer,
    Og beder den smage derpaa; —

Fordi jeg ikke fortæller,
    Som nogle have for Skik,
Hver nyfigen Dagdriver, naar jeg
    En ædel Indskydelse fik.

Og med det humaneste Skarpsind
    Og ret en vidunderlig Fryd
Den dømmer mig inappellabelt
    Fra Hjerte, fra Ære og Dyd.

Men du, som har Delikatesse,
    Sand Dannelses Adelskab, du,
Som elsker mig lønlig, men trofast,
    Dig har jeg betroet min Hu.

Min Følelses Ild <i>du</i> kjender.
    Du veed, hvad der boer i mig;
Du veed, hvor mit Hjerte brænder,
    Og det ej ene for dig.
</body>
</poem>

<poem id="moellerpl20171228123">
<head>
    <title>Nyhollandsrejsen</title>
    <firstline>Nej, nu bliver Lænken mig alt for tung</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 292-294.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Nej, nu bliver Lænken mig alt for tung;
    Den gammeldags Præk gjør mig galen,
Her, hvor det er Synd blot at være lidt ung,
    Have nyt Snit paa Kjolen og Talen.
Jeg siger Farvel til mit Fædrelands Kyst,
Og beder med Længselens bønlige Røst:
    ,,O tager mig med til Nyholland!''<note>Indrykning formindsket.</note>

O, hvor her er fattig? paa Guld og Forstand,
    Af Smaalighed alt overvældet;
Hvor dog det velsignede Fædreneland
    Er tamt og færsk og forældet;
Forhadt er mig Fordommens jordklamme Baand,
Og Filisteriets søvnige Aand,
    Som Jernsepteret fører.

Forhadt er mig Døgnets tvetungede Flok;
    Her intet mig fængsler for Sanden.
Min lille Amanda, hun glemmer mig nok,
    Og faar sig vel snart en anden.
Hun holdt saa kun ad mig for Pynt og for Bal
Og sin Fremtids Forplejning ved Præstekald; —
    O tager mig med til Nyholland!

I rige Familier fra Jylland og Fyn,
    Forbarmer jer, lader mig skue
En anden Natur, et friskere Syn
    Med Ungdommens glødende Lue,
Hvor Hjertet tør slaa uden graahærdet Frygt,
Hvor ømskindet Fejghed ej strækker sig trygt,
    Og Modet ej er <i>uanstændigt!</i>

Under skimlede Patrioters Suk
    Med et Hurra lad Ankeret lette!
Hvor der viser en Egn sig livlig og smuk
    Paa hin Side Havenes Slette,
Skal et Danmark ungt som en Fønix opstaa
Af Støvet og Asken her hjemme, den graa -
    O tager mig med til Nyholland!


II.

    Saaledes Klagens Toner stormed
    Og Oprør flammed i mit Sind:
    Et Pigebilled da sig formed;
    Jeg Aanden følte paa min Kind.
    Der hæved sig en barnlig Stemme,
    Et Øje aabent, mildt og blaat,
    Og sagde, ,,o nej, bliv her hjemme,
    Hvor jeg er, skal du faa det godt!''

    Med Lys og Haab som Englesange
    De Ord gød Balsom i min Sjæl;
    Men siden — ogsaa, som saa mange,
    Hin Trøstedrøm blev sagt Farvel.
    Og derpaa maatte resigneres;
    Thi, at man har en Pige kjær,
    Kun af en <i>Elsker</i> tolereres, —
    Som <i>Ven</i> man rent tilovers er.
</body>
</poem>

<poem id="moellerpl20171228124">
<head>
    <title>Hvorfor</title>
    <firstline>Og hvorfor skal vi skilte være</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 294-295.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Og hvorfor skal vi skilte være,
    Ej smage, hvad enhver har nydt?
Og, at vi er hinanden kjære,
    Ej kunne sige aabenlydt?
Hvorfor skal Skik og Brug forbyde
    Os, hvad hver anden har i Fred?
Hvorfor maa vi ej sammenflyde
    I himmelsk Elskovs Salighed?

Hvorfor skal mellem os sig strække
    Et Gab uoverstigeligt?
Hvorfor skal vi os nægte begge,
    Hvad mangen nyder kun som Pligt?
Hvorfor skal Fordoms Magt forhindre
    Vor Lykke som et draget Sværd?
Hvorfor skal alt os kun erindre
    Om, at vi evig adskilt er?


II.

,,Hun elsker dig,'' en Ven fortalte.
,,Jeg ogsaa hende,'' var mit Svar.
,,Hvorfor da tvende Flammer spalte,
Der fælles Flugt og Renhed har?
Hvorfor ej følge Skikken her,
Og være aabent for enhver
Een Sjæl, een Mund af tvende Munde?''
Ja dertil har jeg <i>mine</i> Grunde.
</body>
</poem>

<poem id="moellerpl20171228125">
<head>
    <title>Denuncianter og Detrektatorer</title>
    <firstline>Fej for jer egen Dør! se blot, hvilken Dynge af Skarn der</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 295-296.</note>
    </notes>
    <quality>korrektur1,korrektur2,kilde,side</quality>
</head>
<body>
Fej for jer egen Dør! se blot, hvilken Dynge af Skarn der
Ligger saa høj og saa fed, tryg ved at være jer nær!
Børst eders Klæder, og skrup jert Skind, at udenfra indad
Renselsens Bad dog engang materielt jer kan naa!
Tag saa en Kost, og støv af jer Forstand, den mugne, forgjemte,
Fej saa, svært som det er, Smudset af jer Fantasi,
At mellem os I dog ej som gergeseniske Orner
Længer skal gaa, og tilsidst styrte paa Gjerningen brat.
Drag engang Vejret, at ret I mærke kunne dens Giftluft,
Denne Fordærvelsens Pest, ak, som ej Læge har kjendt!
Øjet saa gnid, at I see, hvor sandt jert Ansigt dog taler.
Grimt og gustent og blegt, Død og Forraadnelse ligt.
Ryster fra Øret det gamle Støv, at klart I maa høre
Verdens Haan og Foragt! — det jer dog skrækker maaske.
Fej — ja fej overalt, og begynd saa der, hvor I endte;
Fej dog fremmest og først Hjertet af Brystet jer ud!
Gaa til en Slagter og kjøb et Vaarlams Hjerte; det gamle
Sælg ham for, hvad han vil gi' — det er Skam ikke for godt!
</body>
</poem>

<poem id="moellerpl20171228126">
<head>
    <title>En forlovet</title>
    <firstline>Det er forbi, det glade Foraarsfængsel</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 296.</note>
    </notes>
    <quality>korrektur1,korrektur2,kilde,side</quality>
</head>
<body>
Det er forbi, det glade Foraarsfængsel
Med Hjertets østerlandske Blomsterpragt,
Den døde, denne himmelsksøde Længsel,
Da den ej længer følte Modstands Magt.

Den er ej mere, denne Stræbens Fromhed,
Og dette rastløst varmt attraaede Maal
Har, da det vundet blev, af selsom Tomhed
Som Fønixfuglen bygget selv sit Baal.

Hvad overjordisk Glæde var som Stræben,
Har ført mig til Fata Morganas Havn,
Har, da den lønnet blev med Kys paa Læben,
Forvandlet sig til Kjedsomhed og Savn.

O disse svage Traade skulle briste.
Snart atter Vingen fri skal svinge sig,
Og paa min Flugt jeg Stjernen ej skal miste,
Som til en Tid fordunkledes for mig.
</body>
</poem>

<poem id="moellerpl20171228127">
<head>
    <title>Viola matrinalis</title>
    <firstline>Forunderlige Trang</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 297-299.</note>
    </notes>
    <quality>korrektur1,korrektur2,kilde,side</quality>
</head>
<body>
I.

    Forunderlige Trang,
    Fast lig Sirenesang,
    Som driver mig til Stedet,
Hvor ene nu min Sjæl kan vorde glædet.

    Er det et Troldomsskin,
    Som daaret har mit Sind,
    Saa at jeg kun hos hende,
Hos hendes Uro Fred formaar at finde.

    Ej Ungdoms favre Skjær,
    Ej Skjønheds Glands har her
    I Lænke lagt min Stræben,
Kun Ordets Ungdom ejer hun paa Læben.

    Og dog trods Tankens Strid
    I hvert Minut af Tid,
    Jeg fristes, kan ej glemme
Dens Toner, den forføreriske Stemme.

    Forunderlige Trang! —
    Ak, alt saa mangen Gang,
    Naar Dagens Stund var omme,
Har jeg besluttet, aldrig meer at komme.

    Og dog — saa underfuld,
    Som Eventyrets Guld,
    Har hendes dunkle Bolig
Mig lokket, og først der jeg aander rolig.

    Jeg føler, underlagt
    Mit Væsen er en Magt,
    Jeg ikke kan erkjende, —
Som stedse mægtig drager mig til hende.

    Naar skal jeg naa til Tro
    Paa en, selvstændig Ro?
    Hvor naar skal det dog ende?
Naar vil en Gud mig atter Frihed sende?


II.

Naar saadan foran mig hun sidder
  Og taler løst og fast iflæng,
Det er for mig, som Fuglekvidder
  Jeg hørte paa en taaget Eng.
Og naar sin Sjæl hun aandrig vugger
  I vild Moral og Æstetik,
Jeg Øjet uvilkaarlig lukker,
  Og lytter som til sød Musik.

Du Sjæl med stærke, dybe Strømme,
  Med Hjertets rige Helligdom,
Du stræber efter <i>alt</i> at tømme,
  Og dog du ligner Barnet, som
Slaar Øjet op med Længsler ømme.
  Med uerfarne Tankesving,
Og famler, ligger som i Drømme,
  Og seer forundret rundt omkring.

Der er en Higen hos dig inde,
  Men denne Higens Blik er blindt,
Og aldrig vil du selv dog finde
  En Vej i denne Labyrint.
Og dette smukke, viltre Øje
  Ej Sandhed seer, kun Illusjon;:
Thi Sindet vil sig ikke bøje
  Til Kjærlighed som Religjon.
</body>
</poem>

<poem id="moellerpl20171228128">
<head>
    <title>Stormfloden</title>
    <firstline>Derudenfor er frisk og livlig Færden</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 300-301.</note>
    </notes>
    <quality>korrektur1,korrektur2,kilde,side</quality>
</head>
<body>
Derudenfor er frisk og livlig Færden
Og Lyset spiller muntert gjennem Luften,
Men indenfor de fire Vægges Verden
Er dødt, og melankolsk selv Pibens Duften.

Fra Statens ubevidste, store Hjerte
Slaar Blodet rask mekanisk gjennem Aaren,
Men i <i>dit</i> Hjerte tavst der er af Smerte,
Som om et Ungdomshaab var lagt paa Baaren.

Det er ej saa; dog ej et Glimt af Morgen
Indtrænger her i Skumringen den mørke.
Hvorfor? det veed du ej — dog værst er Sorgen,
Som kjender ej sin Grund, men kun sin Styrke.

Hvad fattes dig? ,,ak intet'', mat du stammer,
Ej Trang du kjender meer, ej Nag dig følger,
Og Kjærlighedens fulde, varme Flammer
Dig oversvømme som en Stormflods Bølger.

Dig et Par hvide Arme fast omslynge,
Dig et Par røde Læber fyrig kysse,
Paa en elastisk Barm din Kind kan gynge,
Og Hjertets bitre Suk i Slummer dysse.

Og dog du spruder fra dig tavse Klager?
Og kan ej standse dette Hjertes Bløden; —
,,Ak ved de dumme, falske Sjæles Plager <!-- TODO: Hvor skal dette ,, afsluttes ? -->
Jeg lider, fast mig synes, Marterdøden.

Jeg hader, veed ej hvad, — mig ensom føler,
Forstaaes ej, kan ej mig selv forklare;
Jeg elskes, — men mon mest af alt ej køler
En Elskov, som man ikke kan besvare?

Der er saa fuldt, saa hedt her i mit Indre,
Og dog et Savn, som intet kan udfylde;
O skal da intet Længselsmerten lindre?
O kan dog intet meer mit Sind fortrylle?
</body>
</poem>

<poem id="moellerpl20171228129">
<head>
    <title>Kvindekjærlighed</title>
    <firstline>Min stolte Herre, du sætte dig ned</firstline>
    <notes>
        <note>Mottoet er fra Byrons <xref poem="byron1999040901,1544-1545"/>, <i>Don Juan</i> (1821).</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 301-303.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Man's love is of mans life a thing apart,</right></small></nonum>
<nonum><small><right>'Tis woman's whole existence; - -</right></small></nonum>
<nonum><small><right><i>Byron.</i></right></small></nonum>

I.

Min stolte Herre, du sætte dig ned,
  Du være mig mild og god!
Du skjenke mit syge Hjerte Fred,
  Mens jeg knæler her ved din Fod!

Læg Pennen, og blot for en Stund mig laan
  Til Ly for min brændende Kind,
Til kvægende Kys, din hvide Haand, —
  Og husval mit stormende Sind!

O laan mig din Læbe frisk og rund,
  O bøj den blot een Gang ned
Til min Pande, mit Øje, min tørstige Mund,
  Da skal du igjen faa Fred.

Du tale mig til med haarde Ord,
  Og lad med Slavindeskik
Mig rede din Seng og dække dit Bord; —
  Men forviis mig kun ej fra dit Blik!


II.

Nu Tusmørket hen over Byen gaar,
  Nu kan du ej skrive meer.
Den første Stjerne paa Himmelen staar,
  Og snart saa kommer der fleer.

Og saa kommer Maanens det stolte Lys,
  Og Nattens Morgen gryer,
Og med sine Straalers kolde Kys
  Den skræmmer de flygtende Skyer,

O maatte jeg da til en Vandring min Arm
  Tæt sammenslynge med din,
O vilde du varme din Haand ved min Barm,
  Og varme din Mund ved min! —

Du tier og gjør fra min Arm dig fri,
  Med det gamle, haanlige Smil;
Men svømmer ej der med Ironi
  En Amor og hvæsser sin Pil?


III.

Og er da en Kvinde saa usselt et Kryb,
  At hun, fordi hun ej Kunst
Eller Tro kan begribe fra Tænkningens Dyb,
  Maa trygle om Kjærligheds Gunst?

Og er da en Kvinde som Hunden smaa,
  At hun tør for sit Hjertes Ord
Til Løn kun Medlidenheds Almisse faa,
  Som Smuler fra Herrens Bord?

Og er, fordi hendes Aand, hendes Røst
  Saa slet i Skole blev sat.
Og fatter ej Fylden i Mandens Bryst,
  En Kvinde fordømt og forladt?

Du nikker, — men var det end ej Ironi,
  Din Hund da være jeg vil.
Og aldrig i Verden du slippe mig fri,
  Men straffe min Troskab dertil!
</body>
</poem>

<poem id="moellerpl20171228130">
<head>
    <title>En Moder</title>
    <firstline>Hun sidder alene i Stuen, mens Brillerne Taaren dølge</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 304.</note>
    </notes>
    <quality>korrektur1,korrektur2,kilde,side</quality>
</head>
<body>
Hun sidder alene i Stuen, mens Brillerne Taaren dølge,
Og alle de herlige Sønner er spredte paa Land og Bølge.
Hun blader i Psalmebogen ved Lampens matte Flammer,
Og sysler som en Skygge omkring i det ensomme Kammer.
Af hele den talrige Slægt nu hun sidder her ene tilbage,
Og sukker og drømmer vemodig om Fortids bevægede Dage.
</body>
</poem>

<poem id="moellerpl20171228131">
<head>
    <title>Dilemma</title>
    <firstline>De stod i Skumringens Mystik</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 304.</note>
    </notes>
    <quality>korrektur1,korrektur2,kilde,side</quality>
</head>
<body>
De stod i Skumringens Mystik
De hulde Søstre ømt omslynget,
Den yngste med det fromme Blik;
Den ældste med det tankefulde.
Den lille blidt sit Hoved paa
Sin Søsters Barm og Skulder gynged.
Og denne op mod Himlen saa
Til Stjernerige, de straalehulde.

Saa sødt i Talens Vexelsang
Formæltes Aandens Lys med Hjerte,
En Harmoni af Kildens Klang
Og Droslens Slag i Lundens Hække.
Men i mit Indre dulgte sig
En Sky af Længsler tung, og Smerte.
Kun een tilstæder Loven mig,
Og jeg — jeg elsker jo dem begge.
</body>
</poem>

<poem id="moellerpl20171228132">
<head>
    <title>Den falmede</title>
    <firstline>Og dette svulmende Dyb af Kjærlighed</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 305.</note>
    </notes>
    <quality>korrektur1,korrektur2,kilde,side</quality>
</head>
<body>
Og dette svulmende Dyb af Kjærlighed
Har ingen Kolumbus vovet at befare,
Og disse brændende Suk af Kjærlighed
Har ingen kølig Aande villet besvare.
Og ej hin glødende Elskovsstjernes Lys
Maatte for nogen det dunkle Liv opklare,
Og med den duftende Drik af hede Kys
Har ingen Mand sin Livslyst villet bevare.

Og det skal glemmes nu som den Sol, der svandt,
Hint Bryst, og rammes i Løn kun af bitre Pile.
Og det skal visne nu som en Blomst, der fandt
I Tidens Stormflod ej en Plet til at hvile.
En Skygge den sjælfulde Form er, ak, som ethvert
Liv havde kunnet med Saligheds Lyn omsmile.
Og dette Hjerte, af Kjærligheds Ild fortært,
Ubegrædt, uelsket, til Gravmørket ensomt skal ile.
</body>
</poem>

<poem id="moellerpl20171228133">
<head>
    <title>Min Hund</title>
    <firstline>Nu lad mig dog engang dig ret beskue</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 305-306.</note>
    </notes>
    <quality>korrektur1,korrektur2,kilde,side</quality>
</head>
<body>
Nu lad mig dog engang dig ret beskue,
Overbevise mig om, hvad det er,
Hvorfor jeg egentlig dig har saa kjær,
Hvorfor dit Væsen saa mig monne hue:
Det, som i den uhyre, ydre Tomhed
Tiltrækker mig hos dig, og gjør dit Værd
Saa stort, det er — saa synes mig — især
Din Livlighed, din Skjønhed og din Fromhed.

Din <i>Livlighed</i> fortryller mig;
Thi ej som andre unge
Du ved din Ungdom skammer dig,
Er lutter Liv og Tunge.
Din Form, bevæget og i Ro,
Afpræger din Idee saa tro,
At hver Figur er stedse
Kun i rene <i>Skjønhedskredse</i>.

Og nu din <i>Fromhed</i>, kjære Ven,
Hvor kan jeg <i>den</i> beskrive.
For den maa Damer selv og Mænd
Dig billig Prisen give.
Thi blir du og for Panden stødt,
Saa er dit Sind saa fromt og blødt,
At Hjertets Saar sig lukker
Blot ved et Stykke Sukker.

Hvor lidet ligner Verden dig
Med sine lærte Fraser:
Naar paa lidt bedsk den brænder sig,
Saa galer den og raser,
Og stiller mod <i>Raison</i> sig døv,
Og paa det bitre tygger Drøv, —
Og vil man gi' den Sukker,
Den netop Munden lukker.
</body>
</poem>

<poem id="moellerpl20171228134">
<head>
    <title>Lavrbærblade</title>
    <firstline>I Gudelundene, i Hellas' Dale</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 306-307.</note>
    </notes>
    <quality>korrektur1,korrektur2,kilde,side</quality>
</head>
<body>
I Gudelundene, i Hellas' Dale,
Ved Delfitemplet, ved Olympens Rod,
I Elis og ved Bredden af Kastale
Den frihedsranke Lavrbærstamme stod.
Ved Tiberstrømmen, gyngende for svale
Vindpust sig op mod Kapitolets Fod, —
Der hvælved den de dunkelgrønne, favre
Løvsales Tag, den skyggefulde Lavre.

Og, som det er til os berettet blevet,
Dens Løv bekrandsede hver Stræben skjøn, —
En hellig Hæder for, hvad skjønt har levet,
For Viddets, Kraftens og Geniets Søn. —
Vor fid har den som andet meer forskrevet,
Dog ej som Helte-, Kunstner-, Digterløn:
Den finder, at den ej til andet duer,
End til Ansjoser, Sylte og Raguer.
</body>
</poem>

<poem id="moellerpl20171228135">
<head>
    <title>Stum Kjærlighed</title>
    <firstline>Gud give, du var et lille Barn</firstline>
    <notes>
        <note>Mottoet fejlciterer Heines <xref poem="heine2002020329,11-12"/>.</note>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 307-310.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>Und ich, ich hab' immer geschwiegen</right></small></nonum>
<nonum><small><right>in deiner Gegenwart.</right></small></nonum>
<nonum><small><right><i>Heine.</i></right></small></nonum>


I.
Gud give, du var et lille Barn,
  Saa turde jeg til dig tale,
Og mig i din Uskylds bløde Garn
  Som Fange ret husvale.
Saa turde jeg sætte dig paa mit Skjød,
  Og holde saa meget ad dig;
Og aldrig den Tanke forvoldte dig Nød:
  ,,Gud veed, om han ogsaa vil ha' mig.''
Saa turde jeg sidde hos dig i den Krog,
  Hvor Ovnen saa modig brænder;
Af et Kys ej mindste Skade du tog
  Paa Læber eller paa Hænder.
Saa turde jeg klappe din røde Kind,
  Og glatte dens gyldne Ramme,
Og elske dig med et frimodigt Sind,
  Saa fromt, med den reneste Flamme.
Nu blev du nok vred, om i Sinde jeg fik
  At klappe dig, ta' dig om Livet,
Og sagde: ,,Min Herre, hvad er det for Skik,
  Har Mor dem Tilladelsen givet?''
Og vilde jeg engang dit Øje Besked
  Om min lønlige Længsel forkynde,
Saa er jeg saa vis paa, du strax det slog ned,
  Skjønt med ubeskrivelig Ynde.
Og fik jeg det Indfald at kysse dig; vist
  Der vanked nok en paa Øret,
Og du mig vel ej engang undede Frist
  Til en Ed paa ej meer at gjør'et.
Og vilde jeg drage dig hen paa mit Skjød,
  <i>Saa</i> hundred og et nok var ude;
Thi de har alt lært dig, kun <i>Levebrød</i>
  Kan Kjærlighed <i>kobberforhude</i>.
Derfor er min Elskov som Stenen stum,
  Der skjuler de brændende Flammer.
Den spruder kun Gnister, naar Skæbnen grum
  Med Staalets Haardhed den rammer.
Ved Amor, du er den elskværdigste Glut;
  Ret Arving til alt hans Rige,
Længst dimittert fra hans Institut,
  Og konfirmeret tillige;
Men just, da du nu er saa voxen og stor
  Og saa forstandig en Pige,
Ej mæle jeg tør et eneste Ord,
  For ikke <i>for meget</i> at sige.


II.

Der vifter en kølende Efteraarsvind.
Jeg synes den sukker: ,,O luk ham dog ind!''
Du sidder derinde, ved Lampen i Kveld
Bag lukkede Skudder, min elskede Sjæl!

Du tænker nok ej, at i Aftenens Vind,
Herude der vanker et brændende Sind.
Du tænker nok ej i Uskyldigheds Ro,
At en dig bevogter med Længsel og Tro.

End aldrig du hørte hans bævende Røst,
End aldrig forundte din Læbe ham Trøst.
Og dog, hvis du vidste, hvor ensom, hvordan
Han lider i Løndom, du tog ham vist an.

Tidt saa han i Drømme en underlig Tid,
Da leged du med ham saa kjærlig og blid;
Og dog, naar saa vaagen han mødte dit Blik,
Saa tavs og saa fremmed forbi ham du gik.

Men her, hvor du bygger, hver Skumring han gaar;
Naar blot gjennem Ridsen din Skygge ham naar,
Da styrkes han, lutres af Helligheds Ild,
Saa Himmelens Stjerner tør tale ham til.

Nu slukkes din Lampe, nu lukkes dit Blik.
Du seer ej den Streng, hvorfra Tonerne gik;
Du hører ej Sukket af Høstvind og Lind,
Du aner ej Stormen, som ryster hans Sind!

Tavs lister han bort sig med vaklende Fjed:
Han har ej i Verden et blivende Sted,
Han har ej en Barm, han kan hvile sig ved,
Gud skjenke ham Søvnens og Glemselens Fred.
</body>
</poem>

<poem id="moellerpl20171228136">
<head>
    <title>Donna bella</title>
    <firstline>Du, som kasted mig i Lænker stærke</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 310-317.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Du, som kasted mig i Lænker stærke
Med din Yndes fordringsløse Magt,
Hvem min Flamme bly lod aldrig mærke,
Hvad der har mig saa i Flamme bragt:

Donna, o kast Blikket ud af Rude,
Og betragt engang, om ikke mit,
Som paa Skrømt sig tumler om derude,
Hvileløst, ustandset søger dit?


II.

<nonum><small><right>At hilse eller ej -</right></small></nonum>

Jeg kjendte hende — kun alt for godt,
Og Øjets Dyb, det blaa, det blide;
At hun og kjendte mig saa smaat,
Det fik jeg siden først at vide.
Derfor alt fjærnt begjerlig jeg
Drak Skjønhedshavets bly Fremgliden,
Og, da hun kom mig nær, ak ej
Engang paa Skrømt jeg saa til Siden.
Jeg dukked mig saa rolig, fri,
I disse klare Skjønhedsbølger;
Jeg nød den ydre Harmoni,
En Dragt, som ej den indre dølger.
O denne Gang, saa sylfelet,
Og denne Væxt saa rank, saa herlig,
Præg af en Sjæl foruden Plet,
Mod hele Verden from og kjærlig!
Et Væsen, een Gang skuet ret,
Man evig, evig efter længes: —
Hvor kan et Hjerte rumme det,
Og ej af Fylden voldsomt sprænges.
Hun Øjet ikke sænkte ned,
Af ingen Brødes Fare truet,
I Uskylds unge Sjælefred,
Saa barnlig-frygtløs frem hun skued.

Men under Pandens Liljebræm,
Hvad dengang rørte sig hos hende,
I Tankens tavse, skjulte Hjem,
Hvad gav jeg ej for det at kjende!
Det senere mig forekom,
Som laa der i de lyse Blikke
En yndig Undrens Udtryk — som:
,,Gud veed, hvorfor han hilser ikke.''
Maaske hun tænkte: ,,hvis han blot
Kjækt bad mig om, mig ej at fjærne! —
Jeg veed jo dog kun altfor godt,
At jeg er al hans Idræts Kærne.''
Forstenet jeg, lig Dyret, staar,
Som, Slangens Blik til Offer givet,
I visse Død fortryllet gaar.
Men gjennem den — maaske til Livet.
Ak, tusind Hilsener hver Dag
Min Tanke lønlig hende sender;
Men ej mit Hjertes stille Slag,
Min Længsels Tale hun ej kjender.
Ej Luften kan dens tavse Sprog
Usynlig hen til hende bære,
Og her paa Gaden kan man dog
Ej vel sin Kjærlighed erklære.

Jeg har ej Fred, jeg har ej Ro,
Jeg er som Foraarsvindens Blæsen.
Jeg er ej et, jeg er ej to,
Jeg troer, jeg er kun <i>halvt</i> et Væsen.
Jeg faar ej Fred, jeg faar ej Ro,
Før Vaarens Aftenskygger svale
Os føre sammen ene to,
Og saa du røres ved min Tale.
Naar siden da jeg møder dig
Blandt Folkestøj paa Vej, paa Gade,
Da skal jeg dristig nærme mig
Og ikke meer som fremmed lade.
Da skal jeg hilse aabenlyst
Og bøje mig, som i Guds Tempel,
Med Andagt for dit unge Bryst —
To Evigheders skjønne Stempel.


III.

Hun stod paa Trappegangen
  Og tog sin Faders Kappe,
  Jeg kom fra oven farende
  Ned ad den hvide Trappe.
Derude gled det sidste
  Solglimt som røde Blade,
  Fra Skovens Rimsne glimrende,
  Hen over Havets Flade.
Men yndigere Glandsen
  I hendes Øjne bæved.
  En Rødme dog langt skjønnere
  Paa hendes Kind sig hæved.
Hun saa paa mig saa kjærlig.
  Det fromme Blik mig mødte,
  Som om det vilde sige, ,,jeg
  Dig aldrig jo forstødte.''
Et mildt Farvel hun aanded,
  Og bad med søde Smile:
  ,,Glædeligt Nyaar!'' — derom jeg
  Ak bittert maa fortvivle.
Jeg tusind Ting jo havde
  At anbetro den lille.
  Ved Gud, jeg troer, at ene hun
  Min Smerte kunde stille.
Jeg vilde vendt tilbage,
  For hendes Fod at kysse,
  Men maatte fly, for Stormen i
  Mit Indre tavst at dysse, —
At ej hun skulde mærke,
  Hvor dybt jeg var bevæget; —
  At ej hun skulde mærke, hvad
  Vist i mit Blik stod præget.


IV.

Naar du dit Hoved mod mig bøjer,
Og taler sagte søde Ord,
Og Ordet Farve faar og Straaler
Af, hvad der i dit Hjerte boer,
I dette skjønne, varme Hjerte,
I dette perleklare Bryst,
Jeg kunde staa i hele Timer
Og lytte til din bløde Røst;
Jeg kunde falde dig om Halsen,
Og røre ved dit Haar, din Kind,
Og ved din Skulder og din Pande,
Og smelte i din Sjæl mig ind.
Men denne Lykke mig er nægtet,
Jeg rører ej din Helligdom,
Og derfor troer du ej, jeg elsker,
Og troer maaske, min Barm er tom.
Din Vinges Farvestøv er helligt,
Den tør ej røres af min Ild,
Og det er godt, thi Lykken myrdes
Jo, naar dens Maal ej meer er til.


V.

Du veed, hvor højt jeg elsker din blomstrende Kind,
Og Øjet med det milde, harmoniske Skin,
Og Lokkens Blødhed, Barmens højt svulmende Mod,
Og Haandens klare Hvidhed, den fine lille Fod.

Du veed, hvor højt jeg elsker dit Hjertes Dyd og Tugt,
Med Viljens Renhed, Fromhedens hellige Flugt:
Dog, spejled sig i alt ej en høj, en dannet <i>Aand</i>,
Da maatte det jo brydes, dette aandige Baand.


VII.

Naar lønlig bag Gardinet,
Umærket af de andre,
Vi to vi tale sammen,
Da gløder i mit Øje
Usløret Sandheds Flamme;
Da løsner sig mit Hjerte
Og slaar dig frit imøde;
Det bæver i min Stemme,
Og sidder mig paa Læben.
Men, naar de faa Sekunder
Af Salighed os røves,
Og, naar vor glade Tale,
Opmærksomheden vækker,
Naar vi af Former nødes
Asylet at forlade.
Og trække os tilbage
Fra Følelsens <i>Champagne</i>,
Vi næppe fik at smage;
Da skal ej nogen tænke,
Hvad Sprog, vi nylig talte
Da fjærne vi os hurtig
Med fast tilkæmpet Holdning,
Da mødes vore Sjæle,
Aldeles som de andre.
For ingen at forarge.
Ej Tonen at forstyrre,
Aldeles som de andre, —
I tomme Talemaader
Og tvungne Smil paa Læben.


VII.

O gid jeg var en rig Amerikaner,
Og gid du var en aandig frigjort Kvinde;
Da trodsed jeg og du, min Elskerinde,
De ,,tapre,'' men mod Fordom fejge ,,Daner''.

Os da forbandt, til Elskovs Pligt ej tvungne,
Det rene Baand, som Aanden knytter ene,
Og ingen skulde os vor Pagt formene,
Fordi ved den ej Psalmer bleve sungne.

Men jeg er ingen rig Amerikaner,
Og du er ingen aandsfribaaren Kvinde;
Og følgelig saa skal vi aldrig finde
Den Bro, som kan forene vore Baner.
</body>
</poem>

<poem id="moellerpl20171228137">
<head>
    <title>Modgift</title>
    <firstline>Naar Pøbelen ham hudfletter</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 317.</note>
    </notes>
    <quality>korrektur1,korrektur2,kilde,side</quality>
</head>
<body>
Naar Pøbelen ham hudfletter,
  Og styrer sin onde Lyst,
Du ved hans Side dig sætter
  Og trykker ham til dit Bryst.

Og mens dine Kysse gløde,
  Og din Arm om hans Hals er lagt,
Han lærer det usle at møde
  Med Stolthed og let Foragt.

Men, naar Ideen sig nærmer
  Ham med sit hellige Skin,
Da sidder du tavs og sværmer
  I Drømmenes Verden ind.
</body>
</poem>

<poem id="moellerpl20171228138">
<head>
    <title>Profanation</title>
    <firstline>Jeg Daare, som kun troed ham for vel</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 318.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg Daare, som kun troed ham for vel,
Ham, hvem jeg elsked som min egen Ære,
Som kaldtes af min tillidsfulde Sjæl,
For Vidne til vor Kjærlighed at være:

Vor Elskov, der paa lønlig, ukjendt Sø
Hensvømmer som en hvid, en pletfri Svane,
Der, af vanhelligt Øje seet, maa dø,
Hvis ej dens Vinger knuse den profane.

Og han har misbrugt øm Fortrolighed,
Krænket et Forholds fine Blomsterblade;
Troløse, hvem jeg ved min Barm gav Sted,
Forræder, jeg ej bittert nok kan hade!

Men paa dit Bud, min Artemis, skal jeg,
Aktæons Hunde lig, ham af mit Hjerte 
Udrive, og fra nu skal kun for dig
Udelt det aande gjennem Fryd og Smerte,

Som dit for mig, o Lillie hvid og skjær;
Men Verden skue skal din Skjønhed ikke:
Vor Elskov alt for reen, for hellig er
Til at besudles af profane Blikke.
</body>
</poem>

<poem id="moellerpl20171228139">
<head>
    <title>Fyrværkeriet</title>
    <firstline>Som disse klare Strømme, som Lysets gyldne Flammer</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 318-319.</note>
    </notes>
    <quality>korrektur1,korrektur2,kilde,side</quality>
</head>
<body>
Som disse klare Strømme, som Lysets gyldne Flammer
Som disse Ildpaladser, hvis Glands i Mulmet brammer;
Som disse Regnbu'farver i straalende Konturer,
Som disse Luesøjler med kunstige Figurer,
Som denne Tordens Rullen med Suk mod fjærne Strande,
Som disse Lynraketter, der sig med Stjerner blande,
Som Sværmerne med Susen om Axerne sig dreje,
Og styrte med et Dødssuk ad Mørkets skjulte Veje, —
Som denne hele Verden, der morgenrød oprinder,
Og glimrer faa Sekunder, og sporløs atter svinder;
Saa er vor Ungdoms Drømme, dens Himle lysomsvundne,
Hvis Trolddom fage Tider os holder slummerbundne;
Saa er vort gyldne Luftslot af Sværmeri og Minder:
Det glimrer faa Sekunder, og atter sporløst svinder.
</body>
</poem>

<poem id="moellerpl20171228140">
<head>
    <title>Fremskridt</title>
    <firstline>Der var en Tid, da var jeg blød og svag</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, p. 319.</note>
    </notes>
    <quality>korrektur1,korrektur2,kilde,side</quality>
</head>
<body>
Der var en Tid, da var jeg blød og svag,
Med Barnets Uforstand, med Kvindens Mildhed.
Jeg fejgt forsaged paa en Mismodsdag,
Og klaged højt og Taaren randt i Stilhed.

Jeg ældre blev; da mærked jeg, man kun
Foragted Sjælens ufordulgte Lue.
Da lærte jeg, paa Hjertets tavse Bund
I Løndom Følelsen spartansk at kue.

Og Livet siden har sin Pandsersærk
Fast sluttet om det før saa bløde Hjerte:
Nu er jeg bleven stærk, ja meget stærk,
Nu kan jeg spotte med min egen Smerte.
</body>
</poem>

<poem id="moellerpl20171228141">
<head>
    <title>Det Hellige</title>
    <firstline>Der gik hun; som en svævende Dryade</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 320-321.</note>
    </notes>
    <quality>korrektur1,korrektur2,kilde,side</quality>
</head>
<body>
Der gik hun; som en svævende Dryade
  Hun kom og svandt bag tykke Lindestammer,
  Og hendes Skjønheds bølgelette Flammer
  Mildt blussed i Gevandtets Rosenblade.
Og Øjnene saa frem, uskyldig glade, —
  O Blik, som Mod og Sans paa <i>een</i> Gang lammer!
  Men sænktes strax, som anende den Jammer,
  Den Sorg, hvori sig mine Tanker bade.
Vemods Kaskade, som min Sjæl bedugged,
  Skal aldrig du til Glædens Harmoni
  Dig hæve? vil min Ro du evig hade? —
,,Stands blot et Øjeblik!'' jeg sagte sukked,
  Dog ubønhørlig, i det fjærne, fri
  Svandt Alfen i Gevandtets Rosenblade.

Kun Duften blev tilbage; som et Minde —
  Hin Aande fra en overjordisk Sfære,
  Der under Tvivl og Kamp dog veed at nære
  Det hellige, saa det kan ej forsvinde
Af Støvets Bryst: — lig Nordens kolde Vinde,
  Som Livet kun en Vinterstund fortære;
  Men Vaaren bryder frem med Duft og Ære,
  Og fromme Tanker atter mildt oprinde.
Ak ingensinde skal jeg her i Livet
  Dig selv tilhviske, hvad der lever inde
  Tavst i min Hu: — men, naar det kun er givet
Mit Blik dit Billed stundum her at finde,
  Om og i Stormen tidt jeg ligner Sivet,
  <i>Det hellige</i> hos mig skal ej forsvinde.
</body>
</poem>

<poem id="moellerpl20171228142">
<head>
    <title>Troskab mod Idealet</title>
    <firstline>Jeg er dig tro, min Ungdoms Lyst</firstline>
    <notes>
        <note>Teksten følger P. L. Møller: <i>Lyriske Digte</i>, H. C. Kleins Forlag, Kbh., 1840, pp. 321-322.</note>
    </notes>
    <quality>korrektur1,korrektur2,kilde,side</quality>
</head>
<body>
Jeg er dig tro, min Ungdoms Lyst,
Min første Religjon.
Jeg er dig tro, du milde Trøst
Mod bitter Illusjon.
Jeg er dig tro, du stille Fred,
Som end besøger mig,
Og aldrig skal, o Kjærlighed,
Jeg vorde død for dig.

Der var en Tid, da du var ung,
Mit Hjertes Ideal.
Nu ældes du, din Gang er tung,
Og snart du visne skal.
Din Kind og Barmens Bølgehav
Ej svulmer højt som før;
Din Skjønhed ligger i sin Grav
Længst som et knækket Rør.

Og dog der gaar en Melodi
Fra dine Øjne blaa,
Som siger, Livets Poesi
Kan ingen Tid forgaa.
Og dog der paa din Skjønheds Grav
En Tankerose staar,
Som breder over Mindets Hav
En evig Ungdomsvaar.

Jeg er dig tro, du varme Bryst,
Som rensed med din Ild,
Og frelste mig til sikker Kyst
Fra Foraarsstormen vild.
Og intet fremmed Billed Sted
Har fundet i min Sjæl.
Du lever der, forklaret ved
Ideens Straalevæld.

Du lever der, du har mig kjær,
Du misforstaar mig ej.
En Lygte for min Fod du er,
En Stjerne paa min Vej. —
O det er sødt at være tro,
Da tør man frit gaa ind.
Og hvile, hvor der findes Ro
For det betrængte Sind.
</body>
</poem>

</content>
</section>

</content>
</section>

</workbody>    
</kalliopework>

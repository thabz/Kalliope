<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1847" author="moellerpl" status="incomplete" type="poetry">
<workhead>
   <title>Billeder og Sange</title>
   <year>1847</year>
   <notes>
      <note>Kilde er P. L. Møller: <i>Billeder og Sange</i>, C. G. Iversen, Kbh., 1847.</note>
      <note>Værket indeholder en række digte som i uvæsentlig variation tidligere har været trykt i Møllers <a work="moellerpl/1840"><i>Lyriske Digte</i> (1840)</a>. Disse, og kun disse, er udeladt i nærværende udgave.</note> 
      <note>Noter med en foranstillet asterisk er P. L. Møllers egne.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
   </notes>
   <pictures>
       <picture type="titlepage" src="1847-p1.jpg">Titelbladet lyder ,,Billeder og Sange / af / P. L. Møller. // Kjøbenhavn. / Forlagt af C. G. Iversen. / Trykt hos Bianco Luno. / 1847.''</picture>
   </pictures>
   <source facsimile="11530808155D_color" facsimile-pages-num="296" facsimile-pages-offset="6">P. L. Møller: <i>Billeder og Sange</i>, C. G. Iversen, Kbh., 1847.</source>
</workhead>
<workbody>

<poem id="moellerpl2018011201">
<head>
    <title>Den første Kjærlighed</title>
    <firstline>Ved en Reise kan du lignes</firstline>
    <source pages="9"/>
    <quality>korrektur1,korrektur2,kilde,side</quality>
</head>
<body>
Ved en Reise kan du lignes,
Ungdoms første Kjærlighed!
Til et førhen ukjendt Sted,
Hvor med Solskin Alt velsignes, -
Til et Feeland, hvor man seer
Trindt en Blomsterverden gløde
I et Hav af lyserøde
Straalebølgers hulde Skjær.
Alt man lærer der, oplever
Tusind Ting i et Minut:
Kun en - evig Længsel kræver
Rigets Hersker i Tribut.

Og blandt andre Reisearter
Ogsaa deri ligner du
Kunstnerens og Skjaldens Farter,
At af Minder i vor Hu
Du en evig Kilde skaber:
Dog den Forskjel er der, man
I dit maleriske Land
Hjertets Kapital kun taber,
Og, at man behøver ei
Hambros Vexler paa sin Vei,
Men - paa nogen Sjælemarter
Nær - man <w>gratis</w> reise kan.
</body>
</poem>

<poem id="moellerpl2018011202">
<head>
    <title>Canzone</title>
    <firstline>Er det Pallas Athene</firstline>
    <source pages="10-11"/>
    <quality>korrektur1,korrektur2,kilde,side</quality>
</head>
<body>
Er det Pallas Athene,
Hvis høie, skjoldbedækte
Natur jeg skuer gjennem Former bløde?
Vil hun mig Gunst ei nægte.
Hvis Pande her, den rene,
Med tankefulde Blik mig monne møde?
Hvor klart og mildt de gløde!
Og dog saa alvorsfulde,
At jeg, den tause, bange
Ungling i Timer lange
Mig ei tør nærme deres dunkle Kulde! -
Nei aldrig tør mit Øie
Sig løfte til den Himmelske, den Høie.

Hvad er for en Gudinde,
Som over jordisk Smerte
Har hævet sig til aandig, frigjørt Skuen,
En lænket Ynglings Hjerte, -
En Bolt for Amors Vinde,
Med heftig Attraaes villieløse Luen;
Som ved hver Piil fra Buen
Ustadig zittrer, skjælver? -
Hvad er for hellig Reenhed
En Sjæl, som Kraftens Enhed
Strax mister, hvor en yndig Barm sig hvælver?
Nei, lad mig Tanken gjemme,
Og kun til ensom Andagt Strengen stemme!

Himmelske tause Stjerner!
Fra Jordens tause Tue
Vil jeg mig kvæge tidt ved eders Straale, -
Med Længsels Andagt skue,
Mens stedse meer jeg fjerner
Mig, op mod eder, evig klare Sole! -
Og I paa mig kan stole,
At aldrig jeg skal driste
Mig til, fra Himmelsale
Til Amors dunkle Dale,
Hellige Stjerner, eder ned at friste! -
For mig med Gyldenflamme
I staae som Viisdoms Skrift i Skjønheds Ramme!

Men med en rastløs Higen
Mit hele Liv skal dreie sig om eder.
I stedse større Stigen
Jeg knuse vil min Aands de tunge Kjæder;
Og ingen, ingen Steder
Skal Menneskene kjende
Det Maal, hvorhen sig mine Tanker vende,
Mens eders dybe Fylde
Mig lærer, hvad min Hu skal evig hylde!
</body>
</poem>


<poem id="moellerpl2018011205">
<head>
    <title>Lidt Sværmeri</title>
    <firstline>Pris være den Mand, som engang fik Lyst</firstline>
    <source pages="59-60"/>
    <quality>korrektur1,korrektur2,kilde,side</quality>
</head>
<body>
I.

Pris være den Mand, som engang fik Lyst
  For Damer at forelæse!
  Jeg kunde trykke ham til mit Bryst,
  Til Trods for hans egen Fadæse.
Mig kjeded han ikke, jeg hørte vist ei
  Det Mindste af hvad han talte:
  Paa Auditoriet ad anden Vei
  Jeg Blik og Tanker husvalte.
Der sad paa Bænken blandt Koner og Børn
  Den fineste Mø til Skue.
  Halsen var som af en kongelig Ørn,
  Men Øiet som af en Due.
Tidt gaaer jeg forbi, og sender et Suk
  Did, hvor hun ved Vinduet sidder,
  Saa ung, og saa frisk, saa klar og smuk,
  Som Tanken i Lærkens Kvidder.


II.

Historie, Philosophi, Æsthetik,
  Det har hun nu altsammen inde,
  Men parret med den blufærdigste Skik -
  Hvem bare den Skat kunde vinde!
Een Kundskab hun mangler, et levende Sprog,
  Gud give hun det vilde lære:
  Mit Bryst skulde ligge som opslagen Bog,
  Og <w>Amor</w> Professor være; - -
Eller - gid han <i>qua</i> Dillettant i Musik
  Vilde udsætte smukt for den Lille
  Mit Hjertes Thema paa Noder, og fik
  Hende til derefter at spille! - -
Engang han mig loved en Elskovssang
  I Avis eller Nytaarsgave,
  Men jeg saae ham ei siden den ene Gang -
  Gud veed, om han Sligt kan lave? ...


III.

Vi mødtes! - o hvor sylfelet
  En Gang! - en Vært saa rank, saa herlig,
  Præg af en Sjæl foruden Plet,
  Mod hele Verden from og kjærlig!
Men under Pandens Lilliebræm,
  Hvad dengang rørte sig hos hende,
  I Tankens tause, skjulte Hjem,
  Hvad gav jeg ei for det at kjende!
Det senere mig forekom.
  Der glimted i de lyse Blikke
  En yndig Undrens Udtryk - som:
  ,,Gud veed, hvorfor han hilser ikke.''
Ak, tusind Hilsener hver Dag
  Min Tanke lønlig hende sender;
  Men ei mit Hjertes stille Slag,
  Min Længsels Tale hun ei kjender.
Ei Luften kan dens tause Sprog
  Usynlig hen til hende bære,
  Og - her paa Gaden kan man dog
  Ei vel sin Kjærlighed erklære.
</body>
</poem>

<poem id="moellerpl2018011206">
<head>
    <title>Uglen</title>
    <firstline>Der boed en Ugle i Skoven, hvor ud mit Vindue gik</firstline>
    <source pages="68"/>
    <quality>korrektur1,korrektur2,kilde,side</quality>
</head>
<body>
Der boed en Ugle i Skoven, hvor ud mit Vindue gik;
De skjønneste Sommernætter fordærved den med sin Musik.

De andre Fugle forstummed, naar Nattergal hæved sin Røst,
Men den forbistrede Ugle først da ret brugte sit Bryst.

,,Den gamle hæslige Ugle,'' saa klaged jeg mangen Gang,
,,Forstyrrer min Søvn om Natten, forstyrrer vor Nattergals Sang.''

Det var min trofaste Jæger, gik ud en Aftenstund,
Og skød den gamle Ugle just som den aabned sin Mund;

Og op i et Træ den hængte for Nattevind og Træk,
Andre Ligesindede til Advarsel og til Skræk.

Men nu er Sommeren borte, og Nattergalen er stum,
Forbi er Storkens Knæbren og Biens lystige Brum.

Imellem de blottede Træer piber en Efteraarsvind,
Og vækker mig mangen Aften, naar jeg er slumret ind.

Nu tænker jeg tidt paa Uglen, naar Natten er ensom og lang,
Og ønsker den var i Live, og lod mig høre sin Sang.
</body>
</poem>

<poem id="moellerpl2018011207">
<head>
    <title>Gustav Vasa</title>
    <firstline>Hvad strider gjennem Natten saa taust og ilsomt hen?</firstline>
    <source pages="73-77"/>
    <quality>korrektur1,korrektur2,kilde,side</quality>
</head>
<body>
Hvad strider gjennem Natten saa taust og ilsomt hen?
- En Skare mørke Skikkelser, en fangen Ungersvend;
Skjøn, modig, mandig var han,
Glandsfuld af Aandens Daab;
I Pandens Stolthed bar han
Et himmeldristigt Haab.

De drog over svenske Fjelde, over Dal, over Søer,
Over Sund og over Bælt, og over de danske Øer.
De drog til Jyllands Vange;
Der lukker Kallø-Borg
Sig for den unge Fange,
Hans Haab, hans bittre Sorg.

Det var en Morgen aarle; i Østen Solen stod,
Saa rød, som var den vædet af Sverrigs Hjerteblod;
Det var som Sverrig sit Øie
Af Nattens Harm og Skam
Aabned fra Østens Høie
Betydningsfuldt for ham.

Da høres lette Fodtrin henover den vaade Eng;
Fra Borgen gjennem Taagen sig lister en Bondedreng.
Med Koften op om Hage,
Med Huen i Panden ned.
Han løber hele Dage
Sydpaa med rappe Fjed.

See, hist i Aftensolen, med lystig Skjemt og Sang
Red en Flok tydske Prangere; did styred han sin Gang.
,,I ædle Herrer, jeg beder,
Hør venlig mit Begjær:
O, tag mig op med eder,
Det gjælder mit Liv og meer!''

Dem hued det vakkre Aasyn; snart glad han blandt dem red;
Dem huede hans Tale og Veien stridsomt led.
De mæled: ,,Er du oprunden
Af simple Bondekaar?''
Han svared med Smil ved Munden:
,,Det Tiden vise faaer.''

To Dage. - Veien delte sig. - ,,I Horizonten fjern
See hvilke Spir og Taarne!'' - ,,Det er vor Hanses Værn,
Dronningen for Venden,
Lybek den gamle Stad.'' -
- ,,Holdt,'' sagde Ungersvenden,
,,Saa maae vi skilles ad.''<note>,,Saa]Saa</note>

Han trykker deres Hænder og takker dem saa mildt,
Dog fast med Fyrsteminer, ei som den ringe Pilt.
De skiltes ad bedrøvet;
Til Byen vandrer han,
Og iler hed og støvet
Til Raadhuset paa Stand.

,,Jeg er'', saa taler han med ædel Glød,
- Og Sjælen traadte frem som af en Ramme, -
,,Jeg er en Svensk, og ikke bondefød,
Et Skud af Vasas gamle Adelstamme;
Mit Fødeland er stædt i bitter Nød,
Er under Fødder traadt af Voldsmand gramme;
Jeg kommer hid med Bøn for det til eder;
Forfulgt, betrængt, om Varetægt jeg beder.

,,Mod Ed, mod Folkeret, med Svig de tog
Mig fangen - brødefri fra Fædrelandet
De førte mig - af Lænkerne unddrog
Jeg mig, af Haab og Længsel overmandet;
Min Lid til eders frie Stad jeg slog,
Af eders Høimod ei jeg ønsker Andet,
End et Asyl, et Skib, som hjem mig leder,
At hævde Landsmænds hellige Rettigheder.''

Og op sprang atter Salens vide Dør;
Ind tren Forfølgerne med vrede Blikke.
De paastaae, Gustav udleveres bør;
Den danske Konge sparer Trusler ikke.
Halv raadvild sidder Raadet end som før:
Med lang Betænkning, efter Fædres Skikke,
De love ham først Ly, saa Hjelp, - saalænge
Han viser sig det værd, - med Mænd og Penge.

Det var en yndig Maidag, da i de svenske Skjær
Løb ind en Kjøbmandsskude med stærk, skjøndt liden Hær:
En Hær af eet Par Arme,
Een Pande, høi og klar,
Eet Hjerte, men med en Varme,
Som ingen andre har.

Og atter gaaer en Bonde i Gotlands dunkle Skov,
Med funklende Øine som et ædelt Dyr paa Rov.
Ved Mælarens Kyster,
Ved Dalarnes Elv,
Opmuntrer han og trøster,
Skjøndt sorgnedbøiet selv.

Fra Kirkegaardshøie, hvor Betrængte lytte til,
Udsender han sin Tales opflammende Ild;
Da spørges Stokholms Skjæbne,
Hin dræbende Uveirsnat:
,,Op Brødre, jer at væbne.
Lad Staalet lyne brat!''

Der kom et andet Budskab, <i>da</i> Taarer han udgød:
Hans Moder i Baand, hans Fader var under Øxen død.
Op raabte han da de Svage:
,,Nu følge mig, hvo vil:
Forsand, ei mange Dage
Skal taales det onde Spil!''

Da samledes alle Gjæve, at redde det skjændte Hjem.
Som Vinterstrømmen, der tøer, saa stormede de frem;
Snart stod ved Dalelvs Bredder,
Ved Vesteraas igjen,
I Seirens Straalehæder
Ung Gustav og hans Mænd.

Hver Voldsmand veg, hvor Helten opløfted sin Haand;
Hvert Savn i hele Landet omfatter hans Aand. -
Det var i Strængnæs; klare
Solstraaler Skyen brød;
Igjennem den tætte Skare
En Glædesmumlen lød:

,,Seer I den unge Konge! - i Høieloft han staaer;
Hvor vil ei Kronen klæde det bølgende Haar!''
- Jublen som Torden dundred;
Hvert Bryst var freidig stemt.
- Af Aar der svandt trehundred:
End er den Stund ei glemt.
</body>
</poem>

<poem id="moellerpl2018011208">
<head>
    <title>En Oktoberaften</title>
    <firstline>Maanen hviler, i de bløde Skyer</firstline>
    <notes>
        <note>Variation af <xref poem="moellerpl2017122838"/> fra <i>Lyriske Digte</i> (1840).</note>
    </notes>
    <source pages="138"/>
    <quality>korrektur1,korrektur2,kilde,side</quality>
</head>
<body>
Maanen hviler, i de bløde Skyer
  Trykker den sit Hoved længselsøm,
  Og de lyse Lokkers Glands fremgryer
  Bølgende som i en yndig Drøm.
  Og de sænkes ad usynlig Vei,
  Mens det bliver klarere foroven,
  Ned i Sundet. Skade, at den ei
  Selv kan see, hvor smuk den er, i Voven.

,,See, hvor skjønt, fortryllet Alt sig viser,
  Koldt dog som et Isslot, for vort Blik!''
  O ja, dette Mystiske jeg priser,
  Denne milde Varmes Romantik.
  ,,De staaer nok i Tanker?'' O tilgiv ...
  Ja ved Gud, jeg troer, jeg stod i Tanker,
  Tænkte paa et solomstraalet Liv ...
  Hvor et Hjerte frit og kjærlig banker. -

Aftenen er skjøn! nu staaer den glade
  Sommer stivnet i Oktobers Luft.
  Nu kan Ingen see de gule Blade,
  Resedaen sender end sin Duft. -
  ,,Det er koldt.'' Ja Donna, De har Ret,
  Kulden dæmper Havets Orgeltoner.
  Det er koldt, men hos mig brænder det
  Som titusind Julirevolutioner! -
</body>
</poem>

<poem id="moellerpl2018011209">
<head>
    <title>Skovens Dronning</title>
    <firstline>I de dunkle, i de tætte Skove</firstline>
    <source pages="141-145"/>
    <quality>korrektur1,korrektur2,kilde,side</quality>
</head>
<body>
I de dunkle, i de tætte Skove
Vandrer Margarita let og glad,
Og hun speiler sig i Flodens Vove,
Fletter sig en Krands af Almens Blad.

Let og ung - kun fjorten Somre hvile
Let paa hendes brune Lokkers Spil.
Og i Øiet funkle tusind Smile;
Taarer - dem det kjender ikke til.

Solen bruned Kinden; Halsen, Armen
Med sit Trylleslør den rundet har;
O men uberørt og dristig Barmen
Bæver under Dækket perleklar.

Skoven aabner sig, det mørke Følge
Stiller sig ærbødig rundtomkring.
Og hun træder frem, som Blad paa Bølge
Hvirvler hun i Dandsens lette Sving.

Hist fra Træet, hist fra En i Vrimlen
Lokkes frem Trianglens skingre Røst.
Tamburinen svinger hun mod Himlen,
Og hun synger høit i salig Lyst.

Dandsen er tilende. Taus og ene
Gaaer hun gjennem Skovens tætte Rad,
Vandrer under Skovens svale Grene
Ned til Floden, til det klare Vad.

Bort hun lægger Klæderne, som dække
Hendes Formers bølgende Krystal;
Og de friske Lemmer let sig strække
I det friske, bølgende Krystal.

Ud hun styrter sig, hvor Floden strømmer;
Ei for hende Bølgen er en Grav.
Vildt hun svømmer som en dristig Drømmer
Tumler sig i Phantasiens Hav.

Nøgen mellem Sivet nu hun sidder,
Som en Havfru, i det grønne Telt.
See, da møder hendes Blik en Ridder,
Høi og ædel som en frygtløs Helt.

Det er Kongens Søn; en navnløs Længsel
Drev ham bort fra Borgens gyldne Hal;
Hoffets Frihed tykkes ham et Fængsel,
Og han sværmer nu i Skov og Dal.

,,Pris for Skjæbnen, at den lod mig skue
Sligt et Under, Pris for Skjænheds Magt!
Pris for dig, o skjære Lilliedrue!
Pris for dig, o Rose i din Pragt!''

Hurtig i det snævre Fængsel bæver
Hendes ranke Liv og Barmens Mod;
Atter Skjørtets skjelmske Fold fremhæver
Benets Fylde og den spæde Fod.

,,Vil du spaae mig, hulde Tryllerinde?''
Med et Blik saa elskovsfuldt, saa ømt,
Rækker Haanden frem han som iblinde,
Som en Slumrende, der sødt har drømt.

,,Vel jeg seer i dine Aarer rinde
Fyrsteblod, men Sceptrets Tyranni
Skal du stolt foragte; kun en Kvinde
Skal dig gjøre lykkelig og fri.''

Alt han suger Kys af Læbens Bølge,
Alt hun gynger i hans stærke Arm.
Og han hvisker: ,,kom, du skal mig følge
Til Palladset i min gyldne Karm.

,,Du skal vandre, klædt i Silkefolder,
Gyldensmykket straale, naar du gaaer
Ved min Side, mens jeg Sceptret holder, -
Demantkronen funkle i dit Haar.''

,,Du er skjøn,'' hun svarer: deilig, mandig;
Al min Attraa drager mig til dig.
Jeg er ung, men tro; fri, men bestandig:
Aldrig kan dit Guldslot friste mig! -

,,Hvad er Kongeglands? - o Skam, at æres
Ene for sin Fødsel som en Gud!
Hvis er Guldet? - ikke dit, men deres,
Som i Støvet trælle paa dit Bud.

,,Ogsaa jeg er Dronning; Skovens Sønner
Gav mig Sceptret taust, men frit i Haand.
Ei de Virak offre mig og Bønner,
Men jeg tæmmer kun den vilde Aand.

,,Fængsler dig mit Rige, vil du rolig
Hviles i min Arm ved Nat og Dag,
Maa du flye din gyldne Arvebolig,
Reise Thronen under Skovens Tag.''

Som et Lyn Beslutningen ham griber,
Kjæk han følger hendes Trolddoms Magt;
Og ved Horizontens sidste Striber
Skifter han sin kostelige Dragt.

Og hun stiller frem ham som sin Mage,
Høit til Høvding kaares han paa Stand.
Toget følger ham, og søde Dage,
Søde Frihedsdage lever han.

Det er atter Sommer. Fremad iler
Skovens Dronning ved sin Elskers Haand.
Men paa hendes Ryg fra Kurven smiler
I et Barneøie Friheds Aand.

I de dunkle, i de tætte Skove
Standser Toget. Ene, let og glad
Vandrer atter hun til Flodens Vove,
Til det kølige, det klare Bad.

Bagved Stammen med de dybe Furer
En forrædersk Hob sig skjuler tyst;
Lejesvende, Hoffets Kreaturer
Støde Staalet dybt i hendes Bryst.

Feigt i Baghold de til Skoven drage,
Fælde Skaren lumsk med Overmagt,
Føre Prindsen i Triumf tilbage,
I Triumf - om Vognen dobbelt Vagt.

Folket raaber: ,,hil den unge Krone!''
(Faderen til sine Fædre gik).
Hil vor Konge, sine Fædres Throne
Han bestiger efter gammel Skik.''

Han er Konge; men en evig Længsel
Martrer ham i Borgens gylde Sal.
Hoffets Frihed tykkes ham et Fængsel;
Ei han sværme kan i Skov og Dal.

I et skummelt Tungsind han begraver
Sine Smerter og sit Hjertes Skam.
Tungt han svinger Sceptret over Slaver,
Og de juble høit og prise ham.
</body>
</poem>

<poem id="moellerpl2018011210">
<head>
    <title>Stoisk Død</title>
    <firstline>Hvi vaander du dig Svage</firstline>
    <source pages="146-147"/>
    <quality>korrektur1,korrektur2,kilde,side</quality>
</head>
<body>
Hvi vaander du dig Svage,
Og gyser for det sidste Skridt tilbage?
Hvi jamrer som en Kvinde
Du høit, fordi du snart skal reent forsvinde?
Hvi bæver du for Dødens Favn,
Og klamrer dig til Vragets brustne Stavn?
Hvi tør du ikke freidig synge
Din Svanesang, og ned i Dybet gynge?

Du siger, at det smerter,
For evig at forlade kjære Hjerter.
I gjerrig Egoisme
Din Sjæl attraaer en evig Mekanisme.
Du Daare, at du ikke veed,
At Alt behersker en Nødvendighed,
Og har ei Mod til at erkjende,
At med Begyndelse den gav dig Ende.

Dit eget Jeg skal svinde
Som Støv; dets Sted skal Ingen mere finde;
Men Alt, hvad her i Live
Du følte, tænkte, handled, det skal blive.
Vent ei, at Frist dig skjænkes meer,
Naar Ormen gridsk sig nærmet har dit Leer,
Men stræb, at Glands kan hvile over
Dit Navn, naar selv du gaaer til Glemsels Vover!

Il derfor at fuldbringe
Den Daad, hvortil udfoldet blev din Vinge!
Il derfor med at nyde
De Draaber Salighed, som sparsomt flyde!
Men imod Guders visse Skjæbne
Ved kjækt den at beskue du dig væbne!
Gjør kun fortrolig dig med Tanken,
Og svinde skal dit Hjertes feige Banken !
</body>
</poem>

<poem id="moellerpl2018011211">
<head>
    <title>Saga</title>
    <firstline>Midt i de svale Bølger staaer Slottet med Spir og Sal</firstline>
    <source pages="148"/>
    <quality>korrektur1,korrektur2,kilde,side</quality>
</head>
<body>
Midt i de svale Bølger staaer Slottet med Spir og Sal,
Med Vægge af Sølverplader, og Søiler af klart Krystal.

I Skatten mat det funkler, men ved den lyse Dag
Solstraalerne sig bryde imod det gyldne Tag.

Store, grønne Blade slynge sig om dets Fod,
Hvor glindsende Perler straale mellem Korallernes Blod.

Der boer Gudinden Saga, alvorlig er hendes Skik;
Hendes store, mørkeblaa Øie saae Alt, hvad kom og forgik.

Hver Dag, naar Solen svinder, gaaer Odin fra Lidskjalv ud,
Og stiger herned gjennem Bølgen, den store, vise Gud;

Og sætter sig taus i Hallen hos Saga, paa Bænken blød;
Og dybt af gyldne Pokaler de drikke den klare Mjød.

Da flammer Gudindens Øie, da svulmer det høie Bryst;
Hun bøier sig hen mod Odin og hæver sin milde Røst.

Og som den kølige Bølge, der suser i Dybets Tang,
Som Kildestrømmene risle hen gjennem Skov og Vang:

Saa klinger hendes Tale, snart stærk, snart dæmpet og blid,
Om svundne Menneskeslægter og evige Guders Id .

Men Odin sidder og lytter, den store, vise Gud;
Med sit ene, mægtige Øie han stirrer i Tiden ud.
</body>
</poem>

<poem id="moellerpl2018011212">
<head>
    <title>Ygdrasil</title>
    <firstline>Midt i den lyse Verden staaer der et underfuldt Træ</firstline>
    <source pages="149"/>
    <quality>korrektur1,korrektur2,kilde,side</quality>
</head>
<body>
Midt i den lyse Verden staaer der et underfuldt Træ.
Alt hvad der røres og aander, nyder af Grenene Læ.

Det vifter i Ætherens Vinde om Stjernen paa Himlens Bugt.
Alle levende Væsner bide dets Løv og Frugt.

Sært i dets brede Skygger færdes Menneskets Æt,
Øver den Nid og Stordaad, elsker og hader sig træt.

Af trende mægtige Rødder Stammen skyder sig frem,
Trende adstilte Verdener gjennemslynges af dem.

En gaaer til Rimthusseriget med Fjeldenes rullende Drøn.
Mimer, den kløgtige Jætte, væder den af sin Brønd.

En gaaer til gode Asers og evige Norners Land.
Urdas hellige Kilde kvæger den med sit Vand.

Over den breder sig Træet løvrigt, saftigt og skjønt;
Over den hvælve dets Grene sig med et friskere Grønt.

En gaaer til Niflheims kolde, taagede Afgrunds Dyb.
Der, hvor Brønden Hvergelmer mylrer med giftigt Kryb.

Tolv eddersvulmende Strømme risle ud fra dens Væld.
Her mellem Dødens Skygger troner den skumle Hel.

Her ligger Slangen Nidhugger, gnaver paa Roden glad.
Engang skal Træet raadne, smuldre hver Green og Blad.

Engang saa skal det raadne, og alt dets Liv vorde kvalt:
Det volder den onde Slange - Alfader raader i Alt. <!-- TODO: Linjens første bogstav er ulæseligt. Ligner mest et D. Anden kilde? -->
</body>
</poem>

<section level="3">
<head>
    <title>Capricer</title>
</head>
<content>

<poem id="moellerpl2018011213">
<head>
    <title>Den Strænge</title>
    <firstline>Hun kaldte, trued med sin Haand</firstline>
    <source pages="150"/>
    <quality>korrektur1,korrektur2,kilde,side</quality>
</head>
<body>
Hun kaldte, trued med sin Haand;
Den Lille vil ei høre.
Hun løftede den hvide Haand,
(Han havde krøllet hendes Baand):
En Vinge ganske brav
Hun gav
Ham paa hans lille Øre.

O, gid jeg var en lille Dreng,
Og Broder til den Søde! -
Saa vist jeg aldrig artig var,
Blot for at faae, hvad han, den Nar
Nu græder for: hver Dag
Et Slag
Af hendes Hænder bløde.
</body>
</poem>

<poem id="moellerpl2018011214">
<head>
    <title>Assonantser</title>
    <subtitle>(Variation paa et Thema af Anakreon.)</subtitle>
    <firstline>Det Vinter var, og ensom</firstline>
    <source pages="150-152"/>
    <quality>korrektur1,korrektur2,kilde,side</quality>
</head>
<body>
Det Vinter var, og ensom
  Jeg vandred over Marken,
  Forbi de nøgne Træer
  Og Bækkens Iskrystaller.
Et Klageskrig jeg hører,
  Jeg seer mig om, hvem var det?
  Ak Ungdomsvennen Amor:
  Han stod i Snee til Halsen,
Og de smaa røde Hænder
  Han bønlig mod mig strakte.
  Jeg løfted op den Lille,
  Tog ham paa mine Arme,
Og bar ham strax til Hjemmet,
  Til Ovnens lune Varme.
  Der som et trofast Husdyr
  Han Vinteren tilbragte.
Alting jeg med ham delte,
  Mad, Bøger, Seng om Natten,
  Og som en solklar Sommer
  Jeg Vinteren tilbragte.
Men dengang det blev Foraar,
  Og Have, Skov og Marker
  Lod Viraksduften stige
  Ved Solens Altarflamme,
Da fandt jeg Vindvet aabent,
  Som jeg kom hjem en Aften:
  Han, hvem jeg havde reddet,
  Bespist og klædt og dannet
Med Sibberns Skrift om Elskov,
  Med Digte og Romaner,
  Ført ind i pæne Huse,
  Betalt for i Theatret, -
Han var trods al min Godhed,
  Uden at tage Afsked,
  Undløbet utaknemlig
  Med mine bedste Skatte;
Han, som jeg siden hørte,
  Nedsatte sig paa Landet,
  Men som en dunkel Vinter
  Jeg Sommeren tilbragte.
</body>
</poem>

<poem id="moellerpl2018011215">
<head>
    <title>Grammatiken</title>
    <firstline>Hos mangen en proper Ungling, af Moralitet besjælt</firstline>
    <source pages="152"/>
    <quality>korrektur1,korrektur2,kilde,side</quality>
</head>
<body>
Hos mangen en proper Ungling, af Moralitet besjælt,
Er Kjærlighed en Grammatika i Paragrapher inddelt.

Naar <w>Genera</w> og <w>Partikler</w> med megen Flid er slugt,
Der til <w>Syntaxen</w> skrides, Alt gaaer efter Regler smukt.

<w>Min</w> Kjærlighed er en Ildstrøm fra Dybets evig Skjød.
En Stund den ulmer i Løndom og dæmper sin stormende Glød.

Min Kjærlighed er som Vulkanen, der bryder sig selv sin Vei,
Og Alt omkring sig fortærer: o fly, du taaler den ei!
</body>
</poem>

<poem id="moellerpl2018011216">
<head>
    <title>Øiet</title>
    <firstline>See mig dog engang i Øiet</firstline>
    <source pages="152-153"/>
    <quality>korrektur1,korrektur2,kilde,side</quality>
</head>
<body>
See mig dog engang i Øiet,
Siig mig, om du læser ei,
At jeg elsker, elsker, elsker?
Hvorfor flyer du da for mig?

Naar du for min Tanke svæver,
Er jeg Paradiset nær,
Naar du for mit Øie træder,
Bæver jeg som Lundens Træer.

Men du flyer mig, vil ei læse
I mit Øies Flammesprog;
Og jeg veed, det kan dog aldrig
Oversættes i en Bog.

Naar jeg river ud mit Øie,
Og indfatter det i Guld,
Siig, o vil du da modtage
Det som Fæstensgave huld?
</body>
</poem>

<poem id="moellerpl2018011217">
<head>
    <title>Frieriet</title>
    <firstline>Hun spurgte mig, hvornaar jeg tog Examen</firstline>
    <source pages="153"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Hun spurgte mig, hvornaar jeg tog Examen,
  Og paa hvad Maade jeg kom ellers frem,
  Om jeg studerte dertil ret med Klem,
  Og af de tre til hvilken Slags Tentamen, -
,,Thi førend den ei Fader siger Amen,'' -
  Jeg svarte: ,,Frøken den Klausul er slem -
  Jeg laver Vers, men som De veed, paa dem
  Der ikke tages Hensyn ved Examen.
De tør maaskee paa dette Levebrød
  Ei tage mig ...., et Hus kan Meget sluge'' -
  ,,Jeg troer det ei - Sult er den bittre Død!'' -
,,Men Elskov sød'' sa' jeg med sværmersk Blik; -
  ,,O Vee! kan De mig da slets inte bruge?''
  ,,Nei Tak'' hun læsped, - hvad gjord' jeg - jeg gik.
</body>
</poem>

<poem id="moellerpl2018011218">
<head>
    <title>Amors Klappejagt</title>
    <firstline>Amor, en barbarisk Greve</firstline>
    <source pages="154"/>
    <quality>korrektur1,korrektur2,kilde,side</quality>
</head>
<body>
Amor, en barbarisk Greve,
Stiv, borneert, i gammel Stil,
Hører kun paa Tidens Fordring
Med et spodsk, hovmodigt Smil.
Trods de liberale Blade
Han sit Gods ei giver fri,
Men de stakkels Folk forrette
Maae et skjændigt Hoveri.

Og hans Jagtret - Vee den Arme,
Som paa Banen kommer ind! -
Markens bedste Sæd uhindret
Hærger Hare, Hjort og Hind.
Klappejagt vel daglig holdes.
Men til naadig Tidsfordriv
Han koldblodig leger kun med
Sine Undergivnes Liv.

Allergrusomst her sig viser
Denne ,,Jorddrots'' Tyranni;
Thi, naar Kredsen tæt er sluttet,
Og fra hver en Busk og Sti
Skjønne, stolte Dyr fremtitte,
Og for herligst Sigte staae -
Er det Vildtet, ak, som skyder,
Jægerne, som falde maae.
</body>
</poem>

</content>
</section>

<poem id="moellerpl2018011219">
<head>
    <title>Vaar-Indbydelse</title>
    <firstline>De dunkle Skyer og de tunge Taager</firstline>
    <source pages="155-156"/>
    <quality>korrektur1,korrektur2,kilde,side</quality>
</head>
<body>
De dunkle Skyer og de tunge Taager
Fra Solens Kind og Jordens Bryst forsvinde.
Fra Kysten svinge sig de lette Maager,
Frit boltre sig de friske Foraarsvinde, -
Men Søstrenes forhadte Speiderblikke
Dig end bevogte, de forsvinde ikke;
Og mere varm og frisk du er, Veninde,
Men ikke nær saa fri, som Vaarens Vinde.

Var det ei nok, at hist i Vinterstuen
Hver Tanke veiet, og hvert Ord beskaaren
Sig listed frygtsomt frem ved Lampeluen?
Skal Tungens Baand ei briste nu med Vaaren?
Den stiger som en Sol af Havet op;
Hver Fugl sin Mage har, hver Blomst og Knop
I salige Henrykkelser kan mødes:
Skal da vor Elskov dræbes før den fødes?

Nei, af den Kreds, som magisk end dig fængsler,
O riv dig løs, lad Vingen kjækt sig hæve,
Lad dem befries, disse unge Længsler,
Som i enhver af dine Aarer bæve!
O lad dem skuffe alle Argusblikke,
Lad frit dem sværme! trods Naturen ikke!
Thi svulmer ei dit Hjerte høit ved Varmen?
Og føler du ei Frihedslyst i Barmen?

O lad os mødes ved det dunkle Vand,
Hvor lysegrønne Knopper Taget bygge,
Hvor Haven slynger sig langs Aaens Rand,
Hvor unge Linde sprede Duft og Skygge!
O vilde did du flygte lønlig, ene,
Og til min Skulder frit din Pande læne,
Og bort som Skyer lade Sløret fare,
Der kvæler dine Tankers Børneskare! -

Da blomstred ingen bedre Blomst i Lunde,
End Tanken, som i vore Øine mødtes,
Og ingen Fugl saa kjækt sig svinge kunde,
Som Ordet, der paa vore Læber fødtes.
Naar de, som dig bevogte, døsig sove,
Du fangne Sangfugl dig af Buret vove!
Der, hvor en Guulspurv flagrer tidt i Træet,
Der sidder jeg og venter dig i Læet.
</body>
</poem>

<poem id="moellerpl2018011220">
<head>
    <title>Et persisk Sagn</title>
    <firstline>En Vaar to Nattergale bygged Rede</firstline>
    <source pages="157-158"/>
    <quality>korrektur1,korrektur2,kilde,side</quality>
</head>
<body>
En Vaar to Nattergale bygged Rede
  I Rosentræets skyggefulde Grene.
  Saamangen Aften stod det tyst og ene,
  Glad ved den Sang, som syntes at udsprede
En Dugg af Toner over Havens Bede;
  Fra hver en Blomst det var som Echos rene,
  Skylette Suk sig monne blidt forene
  Med Sangens Triller som en Perlekjæde.
Men frem af Rosens Hjerte langsom brød
  En lille Knop i Haabets grønne Blade,
  Mens Sjælen higed, fuld af stille Længsel,
Mod Dagens Straale, for ved Himlens Glød
  Sin mørkerøde Kind i Duft at bade,
  Og stige af sin skjulte Skjønheds Fængsel.

Men under Rosenknoppen, længer nede
  Paa samme Kvist, et lille Blad sad ene,
  Bly og beskedent, blandt de store Grene,
  Og titted ind til Nattergalens Rede.
Der laae tre Unger alt, dunsvøbte, spæde,
  Med Øine funklende som Ædelstene;
  De voxte til, stak Næbbet frem, den ene
  Især blev stor og var de Gamles Glæde.
I Sangkunst Faderen dem underviste,
  Og Moderen dem Drikke gav og Mad,
  Mens Rosens Knopper drømte sødt paa Kviste.
Men da den Største saae det lille Blad,
  Som sad saa fromt og vifted dem imøde,
  Ved den det, saa det visnede og døde.

Foraaret svandt, og Sommersolens Hede
  Udfolded paa de knopperige Grene
  Grønklædte Rosers Purpur; kun den ene
  Sad skamfuld hist, berøvet Stilkens Klæde.
Foraaret svandt, Duun blev til Fjær dernede;
  Femstemmigt Chor besang Naturens Scene. -
  Mens Alting sang og smilte, græd alene
  Den nøgne Rose, næst ved Chorets Rede:
Da rørtes Fuglen dybt; for at forsone
  Sin Synd, den vilde lindre Blomstens Smerte
  Med Vingens Skjærm, med Sangens søde Tone.
Men Rosen rysted Hovedet og døde, -
  Da brast og Nattergalens ømme Hjerte,
  Og Jordens Skjød blev deres Elskovs Møde.
</body>
</poem>

<poem id="moellerpl2018011221">
<head>
    <title>De stille Muser</title>
    <firstline>Naar Verdens Larme tie</firstline>
    <source pages="159-160"/>
    <quality>korrektur1,korrektur2,kilde,side</quality>
</head>
<body>
Naar Verdens Larme tie
En kort, en flygtig Stund,
Olympens Døttre vie
Med Haand og med Mund
De Faa blandt Jordens Sønner,
Som søge Fred og Trøst
I det, som Kampen lønner
Med Aandens stille Lyst.

Naar Verdens Sysler hvile
Med deres travle Id,
Naar Stjernerne smile
Ad Jordens Myreflid;
Da hvælve de det Tempel,
Som aldrig Øiet saae.
Og trykke deres Stempel
Usynlig derpaa.

Naar ingen Stemme høres
Undtagen Kildens Kluk,
Naar Drømmelivet røres
I Skovens Aftensuk,
Hos Dyret i Hulen,
Hos Luftens stærke Ørn,
Hos Fisken og Fuglen
Og Rosen paa dens Tjørn:

Naar blidt Naturen bruser
Som et eneste Væld,
Stige de stille Muser
Ned fra Olympens Fjeld;
Da gaae de gjennem Hallen
Til de Udkaarne ind,
Og vække dem med Kalden,
Og kysse deres Kind.

Da tindrer det og flammer
Som tusind Stjerners Skin.
I den Ensommes Kammer
Drager Ideen ind. -
Naar Morgenvinden suser
Ved Dagens Gry,
Atter de stille Muser
Til Himmelen flye.
</body>
</poem>

<poem id="moellerpl2018011222">
<head>
    <title>I Slotskirken</title>
    <firstline>De sidste Orgeltoner blidt henfare</firstline>
    <source pages="161-162"/>
    <quality>korrektur1,korrektur2,kilde,side</quality>
</head>
<body>
,,De sidste Orgeltoner blidt henfare:
  Hvorfor mon alle Folk tilside træde?
  - See hist en sortklædt Mand, med ham en Skare
  Graaklædte Drenge, Haand i Haand, i Kjæde!'' -
  Da bad du mig den Blindes Lod forklare, ....
  Om han kan glædes, lee, om han kan græde? -
  Jo, - i hans Savn, det evige, det haarde,
  Gav ham Naturens Medynk dog en Taare. -

,,See disse melankolske, blege Kinder,
  Og disse brustne Blikkes tause Grave! -
  Hvor dødt og sørgeligt det Liv henrinder,
  Som grumt er røvet Synets søde Gave!''
  Dog denne simple, grove Dragt os minder,
  At den, den dækker, ei er Modens Slave;
  Du sukker - dog, hvo veed, om ei just Livet
  Med større indre Frihed ham blev givet?

I stakkels Smaa, med Øiets lukte Gitter,
  Som frydes nøisomt, med taknemligt Hjerte,
  Ved Blomstens Duft, ved Fuglens glade Kvidder, -
  Ei deres Farveglands at kjende lærte!
  Held jer, I Arme! ingen Daarskabs Flitter,
  Saa meget Ondt ei eders Syn skal smerte;
  - Men og saa meget Skjønt I ei skal skue,
  Ei Vaarens Pragt, ei Sommersolens Lue!

Dog - høiere sig hvælve Tankens Sale,
  Og videre sig aabne Sjælens Haller.
  Om hvad kun anes, Følelsen kan tale,
  Og Haanden let et indre Syn fremkalder.
  Og dybt i eders Aand det <w>ideale</w>
  Livslys som Ords og Toners Guldregn falder, -
  Mon Tanken ei, af Sandsen mindre hildet,
  Staaer her som renere, forklaret Billed? -

Og dog vi dem saa vemodsfuldt beklage,
  Og glæder <i>os</i> som Børn af Lysets Rige. -
  Har Livets Aand da ikke glade Dage
  Selv <i>dem</i> beredt, vi tro'r ulykkelige?
  O, den maaskee har nok af Fryd tilbage
  For disse Smaa, der ei som vi kan hige
  Blandt Verdens, ak af Himlens gyldne Flammer
  Bestraalede, uendelige Jammer! -
</body>
</poem>

<poem id="moellerpl2018011223">
<head>
    <title>Den skjønne Sjæl</title>
    <firstline>Sjæl, som speiler dig i disse</firstline>
    <source pages="163"/>
    <quality>korrektur1,korrektur2,kilde,side</quality>
</head>
<body>
Sjæl, som speiler dig i disse
Skjønne, milde Træk,
Straaler selv fra Fingrens Spidse
Frem saa uskylds-kjæk, -
Synger, skjønt din Læbe tier,
Klart med Øiets Røst
Fromheds Englemelodier,
Sindets hulde Trøst! -

Lad med Varme dig omfatte
Blot en Stund af mig!
Lad mig blandt mit Mindes Skatte
Ogsaa tælle dig !
Lad, som Dands og Toner gynge
Sig i Bølgetakt,
Med min Sjæl dig sammenslynge
I en flygtig Pagt!

Seer min Kind du, hvor den brænder,
Naar du møder mig?
O, hvor bæve mine Hænder,
Naar de røre dig!
Ak, din Elsker nær vi ere - - -
Mærked han min Ild?
Nei, den, <w>du</w> har kjær, maa være
For galant dertil!
</body>
</poem>

<poem id="moellerpl2018011224">
<head>
    <title>Byrons Skygge</title>
    <firstline>Over Bretlands Taagefjelde svæver rastløs, uden Fred</firstline>
    <source pages="164-165"/>
    <keywords>byron</keywords>
    <quality>korrektur1,korrektur2,kilde,side</quality>
</head>
<body>
Over Bretlands Taagefjelde svæver rastløs, uden Fred,
Tidt en Skygge; Stormens Vinger er dens Klædning, er dens Fjed.

Hæftig Armen sig bevæger, som den Tordenkilen holdt;
Og et blegt Apollohoved træder ud af Skyen stolt.

Og der høres stærke Toner som om tusind Strenge sprang,
Som om Havet og Orkanen i en brusten Harpe klang.

Og der hæver sig en Stemme; dæmpet klager, truer den,
Og den som i Drømme taler, bæver gjennem Luften hen:

,,Jeg vil bort, du blonde Kvinde, bort fra dig, fra Nordens Snee
Paa de lange, lange Reiser, aldrig meer du mig skal see.

,,Denne tvungne, lunkne Tale, dette Haandtryk dødt og flapt,
Kan jeg ei udholde længer, jeg for Kulden er ei skabt.

,,Gaa du kolde, kolde Kvinde, du har aldrig Elskov kjendt.
Fjernt mod Syd, mod Varmens Hjemstavn, er min Hu, min Attraa vendt.

,,Hvor jeg saae en Grækerinde med en dunkelbrunet Kind,
Med et Haar som sorte Bølger, med Vulkanens Flammesind,

,,Med en Hals og Barm som Havet, skummende af Glædesild,
Dengang Aphrodite fødtes med det evige Skjønhedssmil;

,,Med et Luevæld af Læber, glødende i Purpurpragt,
Med en Røst, som salig bæver ved de søde Sanges Magt;

,,Med et Hjerte, nei med fyrig Sandseglædes rige Høst,
Hjerte - hvo vel spørger derom under Øieblikkets Lyst? -

,,Og i Hellas' svale Lunde maa hun møde mig i Kvæld,
Eller i en Klippehule offre mig sit Liv, sin Sjæl. - -

,,Naar saa Tiden for os smelter til et eneste Minut,
Da maa Jorden styrte sammen, Klippens Traade vorde brudt.

,,Det var stolt saa brat at ende - i en Ruus af himmelsk Lyst,
Gjennem Glædens Dyb at stige op paa Evighedens Kyst! -

,,Før mig til en Grækerinde med et Blik som Nattens Lys,
Gnistrende fra Mulmets Teppe! - lad mig døe ved hendes Kys!'' -
</body>
</poem>

<poem id="moellerpl2018011225">
<head>
    <title>En Vision</title>
    <firstline>Du har jo seet det stakkels Rør, som staaer foruden Løv</firstline>
    <source pages="166"/>
    <quality>korrektur1,korrektur2,kilde,side</quality>
</head>
<body>
Du har jo seet det stakkels Rør, som staaer foruden Løv,
Som vakler ved den mindste Vind og bøier sig i Skov.

Du kjender Rankens bløde Kvist, som ei kan sætte Knop
Og Frugt, naar ei til Almens Kraft den kjærlig slynges op.

Jeg Røret var: for hver en Vind jeg vakled hid og did.
Jeg Ranken var, og ingen Alm mig styrkede til Strid.

Og udenfor der var det mørkt, og Regnen strømmed ned,
Og i mit Hjerte var der Sorg og Tvivl og ingen Fred.

Da rev et Vindpust Vindvet op og Ruden brast med Støi,
Og indad paa en gylden Sky et lidet Væsen fløi.

Det svæved mod mit Hovedhaar, og mod min Mund og Bryst.
Det sagde: ,,i din største Vee skal jeg dig skjænke Trøst!''

Og i min Haand det trykked fast sig som en trofast Ven:
Da mærked jeg først, at det var ei Andet end - en Pen.
</body>
</poem>

<poem id="moellerpl2018011226">
<head>
    <title>Den Druknes Redning</title>
    <subtitle>Gadescene</subtitle>
    <firstline>Ja see kun paa hans Øine</firstline>
    <source pages="167"/>
    <quality>korrektur1,korrektur2,kilde,side</quality>
</head>
<body>
,,Ja see kun paa hans Øine,
Ganske stive de staae.
Han har den bedste Villie,
Men Staklen kan ikke gaae.
O Vægter, kjære Vægter,
Vær ham en Frelser huld!
Dit Kjenderblik opdager
Jo let, at Manden er fuld.

,,Jeg fandt ham her paa Gaden
Han kvad en Kjærlighedssang, ...
Om Polens Frihed og om den
Blodrøde Danne .... vang.
Han sang om sin Ungdoms Elskte
Og om... den frie Rhin.
Saa trilled han om paa Maven,
Nu seer han ud som et Svin.

,,Kom Vægter, kjære Vægter,
Og tag dig kjærlig af ham.
See kun, hvor classisk han dingler!
Der har du til en Dram.
Nu hurtig et Stød i Piben -
Der har vi din Kammerat.
Tag ham nu kjønt under Armen -
Saa... nu er han reddet, - Godnat!''
</body>
</poem>

<poem id="moellerpl2018011227">
<head>
    <title>Det Dunkle</title>
    <firstline>Hvorfor fængsler mig det Dunkles</firstline>
    <source pages="168"/>
    <quality>korrektur1,korrektur2,kilde,side</quality>
</head>
<body>
Hvorfor fængsler mig det Dunkles
Hemmelighedsfulde Magt?
Hvi fortryller mig de sorte
Øines stolte Flammepragt?

Hvorfor elsker mest jeg runde
Skuldre og et fyldigt Bryst,
Naar et Hav af dunkle Lokker
Bruser mod den hvide Kyst? -

Denne blide, blonde Fromhed
Mig altfor idyllisk er,
Mat som Luftens Middagsklarhed,
Som et lysgraat Taageveir.

Kun i Nattens Stilhed stiger
Havfruen af Søens Bugt,
Og med Strængelegen følger
Nattergalens Toneflugt.

Kun i Nattens Mørke funkler
Stjernen fra sit høie Hjem;
Og kun i det Dunkle gnistre
Sjælens Funker kraftig frem.
</body>
</poem>

<poem id="moellerpl2018011228">
<head>
    <title>Ved en Avisefterretning</title>
    <firstline>Der en flygtig Stund vi mødtes her</firstline>
    <source pages="169-170"/>
    <quality>korrektur1,korrektur2,kilde,side</quality>
</head>
<body>
Der en flygtig Stund vi mødtes her,
En flygtig Stund i Vaarens friske Dage,
Og Livet bar endnu sit Rosenskjær,
Og Tanken fløi ei frem og ei tilbage.
Du var et Barn og jeg var ikke meer -
Mig rørte dybt din Venlighed og Mildhed.
Vi skiltes; og først ved dit kolde Leer
Jeg atter vier dig en Stund i Stilhed.

Nu er det længe siden. Ingen dig.
Du stille Barn, vel ændsed eller kjendte.
Maaskee det var kun derfor, at til mig
Din skyldfri Sjæl et Øieblik sig vendte.
Hin Stund staaer i mit Mindes Blomsterbed,
En Rose lig, hvis Knop skal aldrig brydes;
Thi Verden ødsler ei med Kjærlighed,
Og vee den, som forsmaaer, hvad sjelden bydes!

Den Verden, som en Kvinde i sit Bryst
I Ærbarhed og Kydskhed slutter inde, -
Hvo aner vel dens Omfang? - Til dens Lyst,
Dens tause Smerte, hvo kan Veien finde?
Hvis du fornemmer dette Suk, som jeg
Dig sender medens Vaarens Stjerner tindre,
Saa veed du, at jeg glemte dig dog ei,
Jeg kjendte Skatten, fængslet i dit Indre.

Jeg vil ei ønske Dig at slumre sødt -
Nei! for at vaagne, gik din Sjæl tilhvile,
Og for at kvæges ved det Morgenrødt,
Som bryder frem, naar evige Aander smile:
O, syntes denne Jord dig mørk og tom -
Nu skal det Dunkle klares for din Tanke,
Og du skal eie, hvad du drømte om,
Et Dyb af Kjærlighed foruden Skranke.

O, tvivler Nogen, at der er en Gud,
At efter Tiden følger Evigheden -
Hvor skulde Hjertets Blomst da foldes ud,
Som blev kun halvudviklet Knop herneden?
Og skulde den, det Skjønneste af Alt,
Forglemt forgaae, utilfredsstillet, sløvet?
Og skulde den, naar grumt den her blev kvalt,
Ei som en Fønix svinge sig af Støvet?
</body>
</poem>

<poem id="moellerpl2018011229">
<head>
    <title>Sang</title>
    <subtitle>paa det orthopædiske Institut</subtitle>
    <firstline>Der var en Ungersvend - det gik</firstline>
    <source pages="171"/>
    <quality>korrektur1,korrektur2,kilde,side</quality>
</head>
<body>
Der var en Ungersvend - det gik
Skjævt for ham med Uhrmageriet.
Han tænkte: blot man Verden fik
For alle Skjævheder befriet!
I Hast han tømrer - kun en Seng;
Paa hver uheldig lille Pige,
Og hver i Formen feilfuld Dreng,
Han jævner Alting lige.

Men denne snildt udtænkte Seng
Blev ham til en Aladdins Lampe.
Hans Lykke staaer som Græs i Eng,
Dens Skyer er - Havannadampe.
Og Kjærlighedens Sommersol
Ham huldt et Fredspaulun bereder,
Han har en Krølhaarslænestol,
Og nyder Faderglæder.

Han er en Drot, en Borg hans Hjem,
Hvor Bægret lokker Sang fra Læben.
I Alt han forud er for dem,
Som saae Geniets første Stræben:
Vi bøies under Skjæbnen haard,
Den tidt os slemt i Stampe sætter; -
Langt bedre Sagen <w>han</w> forstaaer,
Thi han paa Verden <w>retter!</w>
</body>
</poem>

<poem id="moellerpl2018011230">
<head>
    <title>Digterundervisning</title>
    <firstline>I sit Pallads i Sevilla</firstline>
    <source pages="172"/>
    <keywords>oehlenschlaeger,heine,winter,byron</keywords>
    <quality>korrektur1,korrektur2,kilde,side</quality>
</head>
<body>
,,I sit Pallads i Sevilla'' -
Hvor det klinger udenlandsk! -
,,Don Alonzo de Cabaños'' -
Nei, det er jo ganske spansk.

,,Hvor Stormen vældig tuder
Hist, høit paa Fjeldet brat''<note>Cf. Oehlenschlägers <xref poem="oehlenschlaeger20030308007"/>.</note> -
Det var af Oehlenschlæger,
Hvad der du skrev, Krabat!

,,Sie saßen und tranken am Theetisch -
Nu lad os høre det Næste!
,,Die Herren sie waren ästhetisch''<note>Cf. Heines <xref poem="heine2001102263"/>.</note> -
Det er jo af Heine, min Bedste!

,,Bag Ellekrattet nede,
Hvor Møllehjulet gaaer''<note>gaaer'']gaaer</note><note>Cf. Winthers <xref poem="winter1999062808"/>.</note> - 
Bevares, Christian Winther
Det ligner paa et Haar!

,,Det er den Tid, da Nattens Magt
I Kamp med Lyset vinder Seiren'' - <!-- TODO: Find Byrons digt -->
Nei, Kjære, det gaaer aldrig an,
Det lugter altfor stærkt af Byron!

Nei, syng i dine egne Former
Alt, hvad Apol dig selv forlener,
Syng egne Tanker, danske Toner! -
,,Aa, jeg veed ikke, hvad De mener!'' <!-- TODO: Hvem citeres her? -->
</body>
</poem>

<poem id="moellerpl2018011231">
<head>
    <title>De Faderløse</title>
    <firstline>De spredtes ad saa vidt om Land</firstline>
    <source pages="173-174"/>
    <quality>korrektur1,korrektur2,kilde,side</quality>
</head>
<body>
De spredtes ad saa vidt om Land,
Som Liliens visne Blade,
Der rives bort fra Stænglens Rand
Ud over Jordens Flade.

De spredtes ad saa vidt paa Jord,
Om Hjem de maatte lede
I Vest og Øst, i Syd og Nord;
Tom stod den gamle Rede.

Ak han, som havde bygget den,
Og dækt dem med sin Vinge,
Var draget bort, var der, hvorhen
Ei deres Røst kan klinge.

De maatte bort fra Hus og Hjem
Og fra den gamle Hytte.
Der var ei En, som trøsted dem,
Og kunde dem beskytte.

De maatte bort fra Arnen, ja
Det var en Nød og Jammer! -
Fra Have, Mark og Træ og fra
Det lille Sovekammer.

De græd Farvel til hvert et Blad
Og hver en Blomst paa Jorden;
Den sidste Stund, de sammen sad,
Det var paa Kirkegaarden.

Og da de bort fra Graven gik
Med Graad og stille Klage,
Til Hyttens Straa saa langt et Blik
De kastede tilbage.

De klynged sig - o sidste Trøst! -
Tæt til den kjære Moder.
De reves bort fra hendes Bryst,
Fra Søster skiltes Broder.

Det var saa kummerfuld en Tid;
De faldt som brudte Grene,
Den Ene hid, den Anden did,
Og Moderen stod ene.

De spredtes ad, de maatte gaae
Langt ud i Verden vide;
De kan ei meer hverandre naae,
Ei sige, hvad de lide.
</body>
</poem>

<poem id="moellerpl2018011232">
<head>
    <title>Perseus</title>
    <firstline>Da mig dit Øie mødte</firstline>
    <source pages="175"/>
    <quality>korrektur1,korrektur2,kilde,side</quality>
</head>
<body>
Da mig dit Øie mødte,
Faldt under salig Smerte
En Guldregn i mit Hjerte,
Som Helten Perseus fødte.
Med Hjelm og vinget Tanke,
Og Sværd og med det blanke
Skjold fløi i Morgenvinde
Han over Fjeldets Tinde,
Til Oceanets Brusen,
Og fældede Medusen.
Og, som i gamle Dage,
Af Blodet, som forblødtes,
Pegasushesten fødtes.
Men da fra bitter Kvide,
Fængslet til Klippens Side,
Andromeda var reddet.
Kom han igjen tilbage.
Og gav, rørt ved min Klage,
Paa Hestens Ryg mig Sædet.
Den laaner mig sin Vinge
Og sine Hovslags Toner,
Saa jeg mig let kan svinge
Til lyse Regioner,
Og mellem Stjerners Klynge,
Min Elskte, dig besynge.
</body>
</poem>

<poem id="moellerpl2018011233">
<head>
    <title>Ved et Bal</title>
    <firstline>Døgnfluen flagrer med guldstænkte Vinger</firstline>
    <source pages="176"/>
    <quality>korrektur1,korrektur2,kilde,side</quality>
</head>
<body>
Døgnfluen flagrer med guldstænkte Vinger
Frem af sit Svøb, og i Dufte sig svinger,
Svælger i Solskin og Livspoesi. -
Nogle Minuter og Kjærlighedsfryden,
Livet, dets Drømme, dets glødende Nyden,
Døer som et glimrende Fyrværkeri.

Saa er et Bal - med de blinkende Kjærter
Funklende Øine og bævende Hjerter,
Himmelhøi Jubel i stormende Slag;
Alt vil hensmelte i Tonernes Strømmen:
Nogle Minuter - og Paradisdrømmen
Døer ved den kolde, prosaiske Dag.

O, men Naturen skal vaagne af Dvalen,
Rosen skal vaagne, og Lærken og Svalen,
Ephemeriden skal hæve sin Røst,
Gjenleve gjenfødt den Tid, som er svunden,
Mindes den Stund, da den sværmed i Lunden
Fængsle sit Jordelivs flygtige Lyst.

Ungdom og Skjønhed! naar fra os I flyer,
Naar I adspredes, og Døgnlivets Skyer
Drage det drømmende Øie forbi,
Skal denne Nat som en Stjerne sig hæve,
Valsenes Hvirvel i Sjælen skal bæve
Mildt som en eneste, reen Harrnoni.
</body>
</poem>

<poem id="moellerpl2018011234">
<head>
    <title>Et Luftkastel</title>
    <firstline>Jeg stod og saae paa Himlen en Dag, det havde regnet</firstline>
    <source pages="177"/>
    <quality>korrektur1,korrektur2,kilde,side</quality>
</head>
<body>
Jeg stod og saae paa Himlen en Dag, det havde regnet,
Hvor mellem Skyer Solen en magisk Verden tegned.
Rheden med sine Skibe laa fast som den var malet,
Og ned igjennem Luften den friske Køling daled.

Da faldt jeg reent i Tanker; der var en Sky, som ligned
Et gyldent Slot, med Haver, med Skov og Vand velsignet;
Der tænkte jeg, vi boed, vi to og vi alene,
Og hvilte os i Skyggen paa hvide Marmorstene.

Der tænkte jeg, vi boed, og der var ingen Skranke
Reist for din Tales Frihed, for Følelse og Tanke.
Den hele Dag vi vandred blandt Statuer og Søiler,
Og red paa raske Heste i Sky med slappe Tøiler.

Hin lyse Plet et Vindve var i vort Sovekammer;
Der saae vi ned som Guder paa Jordens Strid og Jammer.
Og i de stille Nætter jeg slumred ved din Side
Kind imod Kind, mit Hoved laa i din Arm den hvide.

Men før jeg tænkte paa det, gik Solen ned bag Skoven,
Koldt vifted Aftenvinden, og mørkere blev Voven.
Og Vinduet hist sig lukked, og Skyerne blev sorte,
Og du, om hvem jeg drømte, var langt fra mig og borte.
</body>
</poem>

<poem id="moellerpl2018011235">
<head>
    <title>Ghasel</title>
    <firstline>Jeg flyer tilbage til de svundne Dage</firstline>
    <source pages="178"/>
    <quality>korrektur1,korrektur2,kilde,side</quality>
</head>
<body>
Jeg flyer tilbage til de svundne Dage,
Til Fortids søde Fred jeg flyer tilbage.
En Trækfugl var jeg, uden Rast og Hvile,
Til Redens gamle Sted jeg flyer tilbage, -
Til Hjemmet, hvor min Have stod i Blomster,
Og til den grønne Mark jeg flyer tilbage.
En fangen Fugl jeg var, mit Bur var Frihed;
Nu til de snævre Baand jeg flyer tilbage.
Til Kærlighedens solbestraalte Sletter,
Til Uskylds Paradis jeg flyer tilbage.

En Sangfugl er jeg, men min Sang er Klag,
Nu til sin første Klang den flyer tilbage.
En Rovfugl var jeg, efter Blod jeg tørsted,
Jeg drak mit eget Blod, og gøs tilbage.
Høit og i Dybet efter Idealer
Jeg søgte, fandt, og nu jeg flyer tilbage.
Jeg efter fromme, stille Sysler længes,
Og til min Barndoms Tid jeg flyer tilbage.
Hav Tak, du milde Aand, som gav mig Vingen,
Der til mit Udspring bærer mig tilbage!
</body>
</poem>

<poem id="moellerpl2018011236">
<head>
    <title>Sang til Kronprindsessen</title>
    <subtitle>ved Studenternes Taffeltog, den 23. Juni 1841</subtitle>
    <firstline>Vor Bøgelund, som nys Du saae</firstline>
    <dates>
        <performed>1841-06-23</performed>
    </dates>
    <source pages="179"/>
    <quality>korrektur1,korrektur2,kilde,side</quality>
</head>
<body>
Vor Bøgelund, som nys Du saae
For første Gang, Fyrstinde,
Som snart skal Armen om Dig staae
I lune Sommervinde,
Deri drømmer sødt, dens Skygge spaaer
Om glæderige Dage,
Og lover huld Erstatning for,
Hvad hist Du lod tilbage.

O, Du har selv et Smil ved Mund,
Et Blik, som Glæde bringer,
Saa yndigt som vor danske Lund,
Naar Løvet lyst udspringer;
Som siger os, Du vorde vil
En Trøst for Folkets Broder,
Vort Land en Herskerinde mild,
Og Musens Børn en Moder.

Som Vaarens ranke Bøgetræ,
Der hvælver nu sin Throne,
Saa bare Du i Lundens Læ
Engang den gyldne Krone,
Og brede over Danmark ud
En venlig Sommerskygge! -
Velkommen unge Fyrstebrud!
Velkommen, og til Lykke!
</body>
</poem>

<section level="3">
<head>
    <title>Politiske Digte. 1841</title>
</head>
<content>

<poem id="moellerpl2018011237">
<head>
    <title>Bladene</title>
    <toctitle><num>I.</num>Bladene</toctitle>
    <firstline>Maa jeg see det Blad efter Dem</firstline>
    <source pages="180"/>
    <quality>korrektur1,korrektur2,kilde,side</quality>
</head>
<body>
,,Maa jeg see det Blad efter Dem,'' saa talte
Gud Amor paa Restaurationen.
Ved en Cotelet og en Flaske Bourgogne
Han her havde opreist Thronen.

Paa Stolen hvilte hans Kogger, og Buen
Paa Bordet ved Lysestagen.
Som der han sad, han kunde omtrent
Være halvt saa lang som ,,Dagen''.

Han fyldte mit Glas med den røde Drue,
Og mens paa Deserten han vented,
Saa fløi han ind i den anden Stue
Og flere Blade sig hented.

Han læste saa ivrig, han sad saa yndig,
Til Ørene op i Blade.
Hans Haar ned over Aviserne faldt som
En solbestraalt, gylden Kaskade.

Først Dagen, og Berling og Fædrelandet, -
Kjøbenhavnsposten læste han siden.
,,I vor Tid,'' han mumled, ,,man er jo for Pokker
Dog nødt til at følge med Tiden.''
</body>
</poem>

<poem id="moellerpl2018011238">
<head>
    <title>Amor Politicus</title>
    <toctitle><num>II.</num>Amor Politicus</toctitle>
    <firstline>Men da nu hans Dagværk var bragt tilende</firstline>
    <source pages="181"/>
    <quality>korrektur1,korrektur2,kilde,side</quality>
</head>
<body>
Men da nu hans Dagværk var bragt tilende,
Han talte med tindrende Blikke:
,,Hvorfor er De saa stille, min gode Ven?
Paa min Ære, jeg kjender Dem ikke.

,,Det aner mig, De er bestemt forelsket,
Eller og De trænger til Penge.''
Ja, Hr. Amor, De traf det, en Piil har mig saaret,
Jeg troer, jeg gjør det ei længe! -

En forelsket Poet er tilovers for Tiden,
Hans Vers vil Ingen betale.
,,Vil De lyde mit Raad saa studeer Politik!'' - Ja
Hr. Amor, De har at befale.

,,Tag en Time hos Lehman i Liberalismen,
Og forlad helst reent Poesien.
Et Cursus, tro mig, var ei heller af Veien
Hos Bergsøe i Oekonomien.

,,Poesi og Elskov paa Boghandlerbørsen
Er flau; ja ganske forbandet. -
Dog, jeg faaer en Idee! - tag Pennen!'' Derpaa han 
Dicteerte mig Et og Andet.
</body>
</poem>

<poem id="moellerpl2018011239">
<head>
    <title>Materielle Interesser</title>
    <toctitle><num>III.</num>Materielle Interesser</toctitle>
    <firstline>See god Dag, Hr. Filister! De befinder Dem vel?</firstline>
    <source pages="181-183"/>
    <quality>korrektur1,korrektur2,kilde,side</quality>
</head>
<body>
See god Dag, Hr. Filister! De befinder Dem vel?
- ,,Jo saamæn, Gudskelov, jo jeg takker! -
Har lidt travlt, skal just ud og inddrive en Gjeld;
Hvor Morgenstunden er vakker!''

Maa jeg byde min Arm? See hvor Marken er grøn!
Gaaer De med en Tour ud i Skoven?
De finder jo selv, at Morgenen er skjøn, -
O hvor frisk det lufter fra Voven!

Under Løvet i Foraarets nyfødte Hjem,
Der møde vi fortryllende Piger;
Een venter paa mig, der er tyve til Dem, -
Men De hører jo ei, hvad jeg siger.

,,Bedste Ven! jeg maa være paa Børsen Klokken to,
Det betænkeligt seer ud med Krigen.
Der er just for Tiden en farlig Uro
I Papirernes Falden og Stigen.

,,Hvad Luften anbelanger, da studer nu jeg,
Vi har nok af den her i Staden.
Og desuden saa venter min Kone paa mig,
Præcis Klokken tre med Maden.

,,Og betænk - dog det blier Deres egen Sag,
Der gaaer Penge til Vognen og Vinen.
Vil De lyde mit Raad, saa bliv hjemme og tag
En Actie i Spindemaskinen!''

Hr. Filister! De misforstaaer mig bestemt;
Slig en Tour jeg gjør uden Penge,
Jeg har det paa Ære langt mere nemt
Med Skove og smilende Enge.

Naturen og Vaaren, som forgængelig er,
Grønnes evig hos mig i Tanken,
Med rislende Kilder, med kølige Træer,
Og klare Druer paa Ranken.

Jeg skal vise Dem Alt i uvisnelig Glands -
Vend dog ikke saa hastig mig Ryggen!
Jeg skal vise Dem Bøgenes Bladekrands,
Hvor min Elskede hviler i Skyggen, -

Af Drosler besungen, i Fiolernes Duft,
Med den friskeste Blomsterbesætning
Af Roser og Lilier, i den reneste Luft:
Vil De see? - ,,Nei jeg skal i Forretning.''

Men De kommer dog med til vor Maifest iaar,
Og spiser en Frikadelle,
Og drikker paa Stændernes <i>Fremtid</i> en Taar?
,,Nei jeg hylder det mere Reelle!''
</body>
</poem>

<poem id="moellerpl2018011240">
<head>
    <title>Maigildet</title>
    <toctitle><num>IV.</num>Maigildet</toctitle>
    <firstline>Jo vist skal feires, den herlige Fest!</firstline>
    <source pages="183-184"/>
    <quality>korrektur1,korrektur2,kilde,side</quality>
</head>
<body>
Jo vist skal feires, den herlige Fest!
Tak, o duftende Mai, som os byder til Gjæst!
Tak for Fuglesang og Varme og Livspoesi! -
O, min Elskede, kom, lad os ud i det Fri!

Jovist skal den feires, den herlige Fest! -
Er ei Haven udsprungen i den vaarlune Blæst?
Er, min Elskede, Du ikke langt mere skjøn,
Siden Kaaben er kastet? er ei Skoven alt grøn?

Jo vist skal den feires, den herlige Fest!
Hid svæver Naturens parnassiske Hest,
Og dens Vinger er Bøgenes haabgrønne Løv,
Som os bærer i Sky fra Materiens Skov!

Jo vist skal den feires, den herlige Fest!
Og den duftende Maigud skal være vor Præst!
O hvor svulmer dit Bryst, hvor dit Hjerte det slaaer:
Gyd et Kys paa min Mund for den hellige Vaar!
</body>
</poem>

<poem id="moellerpl2018011241">
<head>
    <title>Talefriheden</title>
    <toctitle><num>V.</num>Talefriheden</toctitle>
    <firstline>Talefrihed, Talefrihed ordnes skal i Danmarks Dale</firstline>
    <source pages="184"/>
    <quality>korrektur1,korrektur2,kilde,side</quality>
</head>
<body>
,,Talefrihed, Talefrihed ordnes skal i Danmarks Dale'' -
Hvad betyder det? jeg beer dig, jeg befaler dig at tale!

,,Hulde, skjønne Spørgerinde! varme Blomst i kolde Norden
Du, hvis Tanker helst sig slynge i en himmelsk vild Uorden!

Det betyder ikke Andet, det forsikkrer jeg paa Ære,
End, at naar vi tale sammen, skal vi altid ene være;

Thi, hvis en Angiver hørte dine Taler, Herskerinde,
Politiet for en logisk Ordens Skyld os spærred inde.

Ellers er min Mening: kom der i din Talefrihed Orden,
Blev vor Lykkes Himmerig et Slags Helvede paa Jorden!''
</body>
</poem>

<poem id="moellerpl2018011242">
<head>
    <title>Comiteen</title>
    <toctitle><num>VI.</num>Comiteen</toctitle>
    <firstline>Paa det aftalte Sted. Men hun er der jo ei</firstline>
    <source pages="184-185"/>
    <quality>korrektur1,korrektur2,kilde,side</quality>
</head>
<body>
Paa det aftalte Sted. Men hun er der jo ei:
Hvordan skal jeg dette forklare?
Har hun samlet sit Gods, er hun løbet sin Vei?
Er Danmarks Frihed i Fare?

Har hun nedlagt sin Throne, sit Scepter og Spir
Til Gunst for en Efterfølgerinde?
O svar mig, I Blomsterduft drikkende Bier!
Svar mig, I viftende Vinde!

I Kronhjorte, Daadyr, I Raabukke, og
I Fauner og Nympher blandt Andet,
O lader mig høre et grundtvigsk ,,Frisprog!''
Er min Elskede sprunget i Vandet?

Jeg stævner Jer hid, hvor den mørkgrønnest Gren
Jeg fæster i Stranden ved Voven!
Jeg foreslaaer, der bør nedsættes en
<w>Comitee</w> - til at undersøge Skoven.
</body>
</poem>

<poem id="moellerpl2018011243">
<head>
    <title>Hvor blive de af?</title>
    <toctitle><num>VII.</num>Hvor blive de af?</toctitle>
    <firstline>Men der er hun jo selv! med de vindlette Fjed</firstline>
    <source pages="185"/>
    <quality>korrektur1,korrektur2,kilde,side</quality>
</head>
<body>
Men der er hun jo selv! med de vindlette Fjed,
Med de bølgende Haar, min Diane!
Din Endymion er paa det aftalte Sted,
Min Leda, her er din Svane!

See her denne Høi ved det boblende Hav! -
Men hvad staaer der i ,,Fædrelandet''? <note>,,Fædrelandet''] ,,Fædrelandet</note>
,,Hvor blive de af?'' - ja - ,,hvor blive de af?''
Svarer Echo fra Skoven og Vandet.

Ja hvor blive de af - med den Thee og den Viin,
Jeg bestilte i Skovløberhuset? -
Min Elskede taug, og kradsed med sin
Parasol utaalmodig i Gruset.
</body>
</poem>

<poem id="moellerpl2018011244">
<head>
    <title>Stændernes Forening</title>
    <toctitle><num>VIII.</num>Stændernes Forening</toctitle>
    <firstline>Af ugift Stand, min Elskte og jeg, endnu vi ere</firstline>
    <source pages="185-186"/>
    <quality>korrektur1,korrektur2,kilde,side</quality>
</head>
<body>
Af ugift Stand, min Elskte og jeg, endnu vi ere.
Et Spørgsmaal er, hvorlænge den Lykke vi skal bære.

Forleden hendes Søstre og vor Families Venner
Raadsloge ivrig om at forene vore Stænder.

Ugifte Tanter hørte den Sætning jeg forfægte,
At først vor Stand <w>faaledes</w> fortjener Navn af ,,ægte.''

Tilsidst i Petitioner de med enstemmig Mening
Androg paa vore Stænders snarstmulige Forening.
</body>
</poem>

<poem id="moellerpl2018011245">
<head>
    <title>Bankspørgsmaalet</title>
    <toctitle><num>IX.</num>Bankspørgsmaalet</toctitle>
    <firstline>Foran os brusede Havet; vi vilde sætte os ned</firstline>
    <source pages="186"/>
    <quality>korrektur1,korrektur2,kilde,side</quality>
</head>
<body>
Foran os brusede Havet; vi vilde sætte os ned.
Da reiste der sig en Trætte om Valg af et passende Sted.

Jeg stemte for <w>Banken</w> den grønne med Buske og Blomsterpragt,
Hun sagde: ,,Bænken histoppe, den pletter ikke<!-- Errataen siger underligt nok ikke] ei--> til min Dragt.

,,Den sparer paa vore Finantser; Søen seer man ligesaa rart,
Og tillige paa sin Interesse, og, hvad der er spart, er bevart.

,,Og hvis Du opgiver Banken for Bænken, jeg viste Dig nys,
Saa giver jeg Dig en Vexel paa <w>tolv Millioner</w> Kys.''

Hvad Under, jeg lod mig bestikke? hun ligned den unge Vaar.
Jeg blev Forrader mod <w>Banken</w>, skjøndt <w>Bænken</w> var temmelig haard.
</body>
</poem>

<poem id="moellerpl2018011246">
<head>
    <title>Finantserne</title>
    <toctitle><num>X.</num>Finantserne</toctitle>
    <firstline>Du taler om Finantser, har for Sparsomheden Sands</firstline>
    <source pages="186-187"/>
    <quality>korrektur1,korrektur2,kilde,side</quality>
</head>
<body>
Du taler om Finantser, har for Sparsomheden Sands,
Du, som eier hele Verden, al dens Rigdom, al dens Glands.
Verden har du i dit Hjerte; her i dette hvalte Bryst
Viser Universets Aand mig al sin Skjønhed, al sin Lyst.

- O du dybe Tænkerinde! philosophiske Natur!
Klart Du skuer, skjøndt en Kvinde er som Fuglen i et Bur,
Al i Universet Alt har - selv Ideens Palmelov -
Som <w>Din</w> Skjønhed tvende Sider, en af Aand og en af Støv!
</body>
</poem>

<poem id="moellerpl2018011247">
<head>
    <title>Trykkefriheden</title>
    <toctitle><num>XI.</num>Trykkefriheden</toctitle>
    <firstline>Denne hersens Trykkefrihed - Siig, hvad mener du om den?</firstline>
    <source pages="187"/>
    <quality>korrektur1,korrektur2,kilde,side</quality>
</head>
<body>
,,Denne hersens Trykkefrihed - Siig, hvad mener du om den?
Er den Eet med <w>Pressens Frihed?</w> er du begges varme Ven? <!-- TODO: Manglende ''? -->

- Ja det kan du troe, det er jeg: presses alle Druer bør;
Men jeg mener ei, at Alting i vor Stat man <w>trykke</w> tør.

Straf maa til; dog hvis en Synd jeg uforvarende begik,
Giv mig ei Censur og Mulcter, men høist et unaadigt Blik.

Det Amendement jeg ønsker i Lovgivningen en Plads:
<w>Trykkefrihed</w> paa din Læbe, <w>Pressefrihed</w> i mit Glas!
</body>
</poem>

<poem id="moellerpl2018011248">
<head>
    <title>Fædrelandet</title>
    <toctitle><num>XII.</num>Fædrelandet</toctitle>
    <firstline>Vi talte om Kunst i Farver og den, som virker i Marmor og Gibsen</firstline>
    <source pages="187-188"/>
    <quality>korrektur1,korrektur2,kilde,side</quality>
</head>
<body>
Vi talte om Kunst i Farver og den, som virker i Marmor og Gibsen.
Da sagde jeg: (nys hun havde tiltraadt Blad-Abonnementet hos Ibsen)

O du, som er saa yndig og klog, nu lad os tale om Andet! -
Siig mig engang i Fortrolighed din Mening om ,,Fædrelandet.''

,,Den lille Plet, som fødte mig paa en Slette med straatækt Bolig? -
Ja stundom, naar Sydens Vinde os naae, er Luften her lidt urolig.

,,Men det er i Grunden et skikkeligt Land. Gid det fremdeles florere! -
Og - skulde jeg straffes med Dronningstand, i Danmark jeg vilde regjere!''

Men jeg meente det andet ,,Fædreland'', som fra en indbildt Høide
Saa tidt faldt ned og stiger kun i Grovhedernes Drøide. -

Da veg Begejstringens klare Ild; den skjøneste blandt Munde
Sig bugtede med et ironisk Smil, og atter hun talte saalunde:

,,Ja Lehmann, det veed Gud, den Karl er vistnok ei saa ueffen,
Blot han i gode Hænder kom, og holdt op med al den Bjæffen.

,,Men denne Monrad - er han een, eller skal til to han gjøres? -
Idag docerer han jo det Sprog, som af Despoter føres.

,,Imorgen er han vild Demokrat; hans Tale svulmer schwabisk:
Gud veed om der er rigtig Hold i dette <w>Norsk-Arabisk?</w> -

,,De andre Tre, det synes mig, de er saa kjedelige.
At jeg ved Gud, om disse Tre slet <w>Intet</w> veed at sige.''

Da svarede jeg: Min Elskede, det maa Skam Enhver Dig lade,
At af en Dame du ganske godt studerer dine Blade! -
</body>
</poem>

<poem id="moellerpl2018011249">
<head>
    <title>Det orientalske Spørgsmaal</title>
    <toctitle><num>XIII.</num>Det orientalske Spørgsmaal</toctitle>
    <firstline>Jeg er Sultan, saa hun talte</firstline>
    <source pages="188"/>
    <quality>korrektur1,korrektur2,kilde,side</quality>
</head>
<body>
,,Jeg er Sultan,'' saa hun talte, ,,Abdul Meschid, Mahmuds Søn;
Paa de store Magters Magtbud jeg opfylder hver din Bøn.

,,Troskab, Kjærlighed og Villie med lidt Dumhed smukt i Pagt,
Er de fire store Magter, som min Magt er underlagt.

,,Du er Mehemed, - mit Hjerte'' (vedblev hun med skjelmske Blik)
,,Ja, mit Hjerte er Ægypten, er dit rige Paschalik.

,,Dermed du dig lade nøie! - hold det bare smukt istand! -
Og mit varme Blod er Nilen, som befrugter alt dit Land!

,,Døer du, eller jeg af Landet jager dig, dog ikke du
Din Successor selv udnævne! - nei, jeg gaaer et Skridt endnu:

,,Selv om du gjør Oprør atter, gjemmer Jorden selv dit Leer,
Skal du dog i Riget herske! - hvad kan du vel ønske meer?''
</body>
</poem>

<poem id="moellerpl2018011250">
<head>
    <title>Corps diplomatique</title>
    <toctitle><num>XIV.</num>Corps diplomatique</toctitle>
    <firstline>Der er et Folk, som usynlig den hele Verden regjerer</firstline>
    <source pages="189"/>
    <quality>korrektur1,korrektur2,kilde,side</quality>
</head>
<body>
Der er et Folk, som usynlig den hele Verden regjerer,
Vender op og ned paa Stater, Millioners Blod depenserer.

Vi Danske vort Held kunne prise her med <i>Corps diplomatique</i>:
Her sees det hver Dag paa Gaden, men mærkes forresten slet ikke.

Saaledes er <w>dit</w> Hjerte af fiin diplomatisk Natur.
Skjøndt aldrig det mærkes, regjerer det Alt fra sit lønlige Bur.

Men de sædvanlige Hjerter, som offentlig bæres til Pragt,
Med dem har det ingen Fare: for dem kan man ta' sig i Aag.
</body>
</poem>

<poem id="moellerpl2018011251">
<head>
    <title>Constitutionsspørgsmaalet</title>
    <toctitle><num>XV.</num>Constitutionsspørgsmaalet</toctitle>
    <firstline>Hun spurgte, om man ei sikkrest var</firstline>
    <source pages="189"/>
    <quality>korrektur1,korrektur2,kilde,side</quality>
</head>
<body>
Hun spurgte, om man ei sikkrest var
Imod Amors Chikanerier,
Ved, hvad andre polerede Stater har:
,,Statsretlige Garantier?''

Da svarede jeg som en god Rojalist:
,,Vi maae ikke forhaste os;
Lad Tiden kun gaae; vi kan altid tilsidst
Erfaringen spørge tilraads. -

,,Nei lad ham herske ubunden og fri,
Imens han er frisk og ung! -
Der bliver vel Raad til en Garanti,
Naar Kronen ham bliver for tung.

,,Han takker vel af engang, og hans Bro'er
Med Fakler og Myrthekroner,
Os giver maaskee, før Nogen det troer,
En halv Snes Constitutioner!''
</body>
</poem>

<poem id="moellerpl2018011252">
<head>
    <title>Det russiske System</title>
    <toctitle><num>XVI.</num>Det russiske System</toctitle>
    <firstline>De Russeres Selvhersker, som man paa Kortet kan see</firstline>
    <source pages="190"/>
    <quality>korrektur1,korrektur2,kilde,side</quality>
</head>
<body>
De Russeres Selvhersker, som man paa Kortet kan see,
Et ypperligt Land besidder, med Bjergværker, Iis og Snee.

Hver oprærsk Polak og Andre, som brænder af Friheds Glød,
Forviser han til <w>Siberien</w>, at spæge syndige Kjød:

Du stolte Selvherskerinde! - Jeg flammer af Oprørs Glød:
Forviis mig til <w>dit</w> Siberien, o, men forvold ei min Død! -

Forviis mig kun! - skjænk mig dit Hjertes dybe Guldgruber at see
Gjennem Øinenes - Iiskrystaller og Barmens - evige Snee!
</body>
</poem>

<poem id="moellerpl2018011253">
<head>
    <title>Petitionen</title>
    <toctitle><num>XVII.</num>Petitionen</toctitle>
    <firstline>Min Elskede tog den fine Pen</firstline>
    <source pages="190-191"/>
    <quality>korrektur1,korrektur2,kilde,side</quality>
</head>
<body>
Min Elskede tog den fine Pen
Af Svanens hvide Fjere,
Og sagde, mens med Kniven
    Hun spidsede den,
,,Nu vil jeg dog selv probere.''

Og uvilkaarlig et Digt der blev
Af Skriftens perlende Bølger.
Jeg over Skulderen læste,
    Og saae, hun skrev
Den Petition, som følger:

,,O kom tilbage, vor Konge prud,
Du eneste, uden Lige!
O, kom igjen tilbage
    Med din unge Brud,
Og styr med Ære dit Rige!

,,O kom igjen, og indtag i Fred
Din virakduftende Throne!
Oplad din Røst, og smyk dig,
    Du Salvede, med
Den gyldne Laurbærkrone!''

Men nederst stod: ,,Til den Nattergal
Som byggede før i vor Have.''
Det var en Fest, da den kom igjen
    Paa en Aften sval, -
En kostelig Pindsegave!
</body>
</poem>

<poem id="moellerpl2018011254">
<head>
    <title>Den engelske Throne</title>
    <toctitle><num>XVIII.</num>Den engelske Throne</toctitle>
    <firstline>O, gid jeg var Konge af Engelland!</firstline>
    <source pages="191-192"/>
    <quality>korrektur1,korrektur2,kilde,side</quality>
</head>
<body>
O, gid jeg var Konge af Engelland! -
    Det var en magelig Post.
Og havde jeg nok saa lidt Forstand,
    Jeg fik dog fri Bolig og Kost;

Mange Tusind Pund Sterling, og megen Rang,
    Blot for at skrive mit Navn;
Regjeringen gik sin egen Gang,
    Og jeg - var i sikker Havn.

O herlige Land, hvor Monarken blot
    Oplæser Ministrenes Taler,
Hvor Folket lønner sin Konge godt,
    Men selv forresten befaler.

Der kan, med den bedste Slags Enevoldsmagt,
    Man pleie sin <w>Constitution</w>.
Og - Intet bestille, det var min Agt,
    Og bevilge hver Petition.

Urørt af Folkets urolige Aand,
    Jeg kunde, du søde Sjæl,
Anholde med al Honneur om din Haand,
    Forlægge mine Digte selv.

Vi kjørte ud i en Glaskareet.
    Radikalerne nok lod os være,
Vi gjorde ingen politisk Beet,
    Men spiste vor Beef med Ære.

Dog, hvis du var Dronning af Engelland,
    Og throned i Buckinghamslot,
Og mig befaled at være din Mand, -
    Det var dog vist nok saa godt!

Da først Monarkiets høieste Form
    Blev rettelig realiseret.
Da slumred' jeg rolig i hver en Storm,
    Med Titel af Prinds beæret.

Og ingen drabelig Hædersvagt
    Mig hædred' med Piber og Trommer;
Du musicered og jeg slog Takt,
    Vi leved som Æggeblommer.

Var en Thronarving til Verden bragt,
    Og saa han trivedes brav,
Til Løn mig vel en Parlamentsact
    Et Rejsestipendium gav.

Og, naar jeg atter tilbage fløi,
    Du Elskede! - til min Død
Jeg, fri for Jubel og Oprørsstøi,
    Min skjønne Livrente nød! -
</body>
</poem>

<poem id="moellerpl2018011255">
<head>
    <title>Stutterireductionen</title>
    <toctitle><num>XIX.</num>Stutterireductionen</toctitle>
    <firstline>Hvo er, og hvad bestiller</firstline>
    <source pages="193"/>
    <quality>korrektur1,korrektur2,kilde,side</quality>
</head>
<body>
''Hvo er, og hvad bestiller'' - saa talte hun, den Hulde,
,,Hin Hest, der skraber som han grov Døde op af Mulde?''

O, kjender du ei mere, jeg svarede med Smerte,
<w>Pegasus</w>, paa hvis Ryg jeg erobrede dit Hjerte?

Da det jeg vandt, af mig han kun slet ernæret bliver;
Og derfor han til Kongen en Petition nu skriver.

Smil ikke saa sarkastisk, rynk ikke saa din Næse! -
Nu - hvad den Knægt har skrevet, vi kan dog sagtens læse:

,,Min Herre og min Konge tilgive allernaadigst,
At jeg blandt alle Heste er den, som sluger graadigst.

,,Og derfor, næst lyksaligt Nytaar, og glædelige
Dage for <w>Dem</w> og <w>Deres</w>, for Stænder, Land og Rige,

,,Jeg ønsker, De vil tage det i høiviis Betænkning,
Om ei i mit Velvære der er for stor Indskrænkning; -

''Om ei for mig kan falde - at spørge jeg saa fri er, -
Lidt af ved Reduktionen i <w>Deres</w> Stutterier? -

''I saa Fald Majestæten jeg derom vil paakalde,
At jeg en Friplads faaer i en af de høie Stalde!''
</body>
</poem>

<poem id="moellerpl2018011256">
<head>
    <title>Den chinesiske Krig</title>
    <toctitle><num>XX.</num>Den chinesiske Krig</toctitle>
    <firstline>Ak, jeg var Keiser af China, saa mægtig som nogen Fee</firstline>
    <source pages="193-194"/>
    <quality>korrektur1,korrektur2,kilde,side</quality>
</head>
<body>
Ak, jeg var Keiser af China, saa mægtig som nogen Fee.
Som Drot i det himmelske Rige jeg drak saa freidig min Thee.

Jeg boede uden Betaling i et Slot, hvis Rigdom og Pragt
Blev vogtet af tusind Chinesere, de kaldtes ,,Forstandens Vagt.''

Min høire Haand var Hr. ,,Keschen,'' han var en Vezir saa klog -
(,,Keschen'' betyder ,,Villie '' udi det chinesiske Sprog).

Du vilde mig Opium sælge - jeg bad dig at gaae din Vei;
Da rustede du din Flaade, og bombarderede mig.

Du skød med Blik og med Stemme og med dit bølgende Bryst:
Jeg søgte med mine ,,Dschunker'' at holde dig fra min Kyst.

Ak, mine Skandser en efter den anden i Luften sprang;
Keschen, min stærke Villie, han mistede Liv og Rang.

Og da i den sidste Bataille min Garde flygted, - da var
Du Chinas Beherskerinde: nu jeg kun Titelen har.
</body>
</poem>

<poem id="moellerpl2018011257">
<head>
    <title>Louis Philippe</title>
    <toctitle><num>XXI.</num>Louis Philippe</toctitle>
    <firstline>Hvad jeg egentlig er? den Tanke forvoldte mig længe Besvær</firstline>
    <source pages="194"/>
    <quality>korrektur1,korrektur2,kilde,side</quality>
</head>
<body>
Hvad jeg egentlig er? den Tanke forvoldte mig længe Besvær.
Nu troer jeg at have det fundet; Kong Louis Philippe jeg er.

Som han har jeg været i Norge, og sværmer for Krigen ei.
,,Victoria'' er den Muse, som jevnlig besøger mig.

Mit hellige Hoved har Amor sig kaaret til Tidsfordriv;
I alle mulige Skikkelser han stræber mig efter mit Liv.

Han gjør sine ,,Attentater'' blandt Esplanadens Træer,
Flyer jeg til Østergade eller Skoven, da er han der.

Han skyder med ladte Pistoler og lange Bøsser med Vind.
Dog hidtil det ham ei tyktes at trænge til Hjertet ind.

Ak, Amor, din Skjelm, jeg vædder, tilsidst du lader dig see
Som Knokkelmand, og med Pilen i Skikkelse af en Lee!
</body>
</poem>

</content>
</section>

<poem id="moellerpl2018011258">
<head>
    <title>Amors Fest</title>
    <firstline>I hine Zoner</firstline>
    <source pages="195-197"/>
    <quality>korrektur1,korrektur2,kilde,side</quality>
</head>
<body>
I hine Zoner,
Hvor Venus throner
I høie Sale,
Skinnende, svale,
Saa lyse, skjønne,
Med Tag af grønne
Plataners Toppe, -
Hvor Storm ei hviner,
Men Amoriner
Paa Grene hoppe:
Did blev jeg baaren
Engang i Vaaren, -
Alle Fugle sang,
Alle Kilder sprang,
Straaler frembrøde
Fra Ætheren blaa, -
Der første Gang
Jeg Gud Amor saae.

    Jeg saae ham dandse
Og flette Krandse
Af Rosers røde
Flammende Kroner
Og Anemoner, -
Mens Møer og Koner
I Kreds mon staae.
Først jeg ham skued,
Mens Øiet lued,
Hver Barm, som bued
Sig, og hver Læbe
At efterstræbe. -
Naar han kunde
De svulmende Munde
Med Pilens Spidse
Blidelig ridse
Eller den trykke
I Blomstersmykke,
Gjennem et Belte, -
Eller undertiden
Med dens Almagt smelte
Et iskoldt Hjerte
I Suk og Smerte:
Da lo af Glæde
Med Haand i Siden
Den skjelmske Gud.

    Nu op han dem stilled
Til efter hans Bud
I Dands at træde.
Han førte dem an,
Og selv han spilled,
Den lille Mand.
Fra hans Fiøite de sødeste,
Stærkeste, blødeste
Toner der klang.

    Da skulde man seet,
Hvor alle med Eet
Sig hvirvlende svang
I den blomstrende Kjæde -
Selv den strengeste Dyd
Fik, da Guden det bød,
I Øiet en Glød
Af den høieste Glæde,
Den tauseste Fryd.
Piger og Koner,
Roser, Anemoner
Og Træer da sused,
Henrykt og beruset,
Med flyvende Fjed,
I Dandsen afsted.
Fuglen i Skoven,
Og Fisken i Voven,
De dandsede med.

    Men stærkere og vildere
Blev Gudens Musik,
Og ømmere og mildere
Kvindernes Blik.

    Der dandsed og dandsed
De tusinde Par,
Ei meer de sandsed -
Da Tonerne standsed,
Og - borte han var.
</body>
</poem>

<poem id="moellerpl2018011259">
<head>
    <title>Hunden</title>
    <firstline>Menneskene tale meget om min Troskab og Fornuft</firstline>
    <source pages="198"/>
    <quality>korrektur1,korrektur2,kilde,side</quality>
</head>
<body>
Menneskene tale meget om min Troskab og Fornuft,
At jeg foretrækker Stuevarmen for den friske Luft,
At jeg finder philosophisk mig i mine hundske Kaar,
At jeg fast med Christentaalmod slikker Haanden, som mig slaaer.

Og de kalde mig et nyttigt og et klogt, lærvilligt Dyr,
Som kan prægtig apportere, ved hvis Anskrig Tyven flyer.
Og de troe, jeg kan ei mindes, at og jeg har været fri,
Men heel henrykt er ved Trykket af et grusomt Tyranni.

O, forsøger det, I Herrer, dette Sagn at byde Trods,
O forsøger det, og giver engang fri fra Lænken os!
Lad os ud i Mark og Skove som i svundne Tider flye,
Og I høre skal vor Jubel stige slingrende mod Sky! -

Lad engang os til en Prøve, fjernt fra eders Pidskeslag,
Gjennem Dale, over Bjerge, streife frit i Stormens Brag;
Og I skulle see, hvor freidig vi skal tumle os omkring.
Tumle os med Bjørn og Løve i de lysteligste Spring.
</body>
</poem>

<poem id="moellerpl2018011260">
<head>
    <title>Hængeaften</title>
    <firstline>Nu brister alle Knopper</firstline>
    <source pages="199"/>
    <quality>korrektur1,korrektur2,kilde,side</quality>
</head>
<body>
Nu brister alle Knopper
I Haver og Enge,
Og alle søde Længsler
Nu Lænkerne sprænge.

See Hængeasken bøier
Mod Jord sine Grene,
Og Stammen staaer derinde
Usynlig, alene.

Der sidder hun forborgen
Den kydske Dryade,
Og hvælver sig et Tempel
Af bævende Blade.

Saaledes mine Tanker,
Lig Blade, som skjælve.
Om dig, min Elskte, stedse
Som Løvsal sig hvælve.

De bryde frem saa tætte,
Saa lønlig og stille.
Og du er deres tause,
Usynlige Kilde.
</body>
</poem>

<poem id="moellerpl2018011261">
<head>
    <title>En Kraveknap</title>
    <firstline>Du var engang en Haandfuld Sand, Gud veed, paa hvilken Kyst</firstline>
    <source pages="200"/>
    <quality>korrektur1,korrektur2,kilde,side</quality>
</head>
<body>
Du var engang en Haandfuld Sand, Gud veed, paa hvilken Kyst.
Og Smelteovnen aabnede for dig sit Flammebryst.
Og ud af Luen atter flød du som et farvet Glas,
Blev slebet, fik i en Butik blandt andet Glimmer Plads.

Der kjøbte dig en Ungersvend med friskt og fyrigt Blod,
Som drog paa Verdens Veie ud med frejdigt Ungdomsmod.
Du fulgte med, naar al hans Sjæl gav Glands og himmelsk Klang, -
Naar Elskovsguden om ham slog en Lænke blød og trang.

Du - Vidne til, hvad helligt-høit har flammet i hans Bryst! -
Du hævede dig ved hans Suk og gløded ved hans Lyst.
Du bæved, naar han bygged sig et gyldent, luftigt Slot -
Nu ligger her i Gadens Støv du knust og søndertraadt. -

Saadan skal og maaskee det Bryst, som glad engang dig bar,
I Støv forgaae, foragtet, knust, som du, du skjøre Glar.
Og Hjertet, som du hørte slaae, til Graad og Jubel stemt,
Er maaskee mere snart end du forvittret og forglemt.

Saadan skal og engang forgaae den Haand, som dette skrev,
Det Hjertes Ild, hvor dette Digt af Intet fostret blev, -
Det Bryst, hvor alle Storme høit i Strengene har brust, -
Skal kastes hen og smuldre glemt, nedtraadt og sønderknust.
</body>
</poem>

<section level="2">
<head>
    <title>Sange for Studenterforeningen</title>
</head>
<content>

<poem id="moellerpl2018011262">
<head>
    <title>En Juleaften</title>
    <firstline>I Kirken ringes ind en Fest</firstline>
    <source pages="201-202"/>
    <quality>korrektur1,korrektur2,kilde,side</quality>
</head>
<body>
I Kirken ringes ind en Fest,
Som skal vort Hjertes Vaar beskjærme, -
For Herren, som blev Jordens Gjest,
Og sig som Barn os monne nærme.
Nu tændes Lys i hver en Krog,
Studenten lægger Pen og Bog:
Een Gang om Aaret bør han dog
I sine Barndomsdrømme sværme.

Ei Kirken end sit milde Baand
Omkring os alle fast har slynget.
End ei for Troens Lampeaand
Hver Tvivl vortveg, som os betynged.
En Kirke dog der er, hvori
Vor Tanke mødes klar og fri:
Den glade Barndomstid, da vi
Som Fugl paa Kvist i Livet gynged.

Vor Julestjerne var et Blus
Af Kjærter smaa i Stuen hjemme.
Et Juletræ var det Guds Hus,
Hvor vi vor Andagt lod fornemme.
De Æbler, som paa Grenen hang,
Var Klokkerne, de gav ei Klang: -
Vi ringed selv en Jubelsang
Af fulde Bryst, med freidig Stemme.

Derhjemme, fjernt i Land og By,
Der sidde nu de Frænder kjære,
Og sende mangt et Suk mod Sky
For os, som her forsamlet ere.
Men for at mildne vore Savn,
Vi drog til vor Forenings Havn;
For Barnets Fryd, for Frændefavn,
Den skal et Surrogat os være.

Lig den, der tyer til Hjemmets Læ
Fra Livets Storm, i barnlig Anger,
Vi reiste os et Juletræ;
Bladguldet end fra Grenen pranger.
Vi tændte de smaa Kjærters Ild,
Men Skjæbnens Lune drev sit Spil,
O Mange maatte blot see til,
Imens de Andre fik Presenter.

Er vi da Børn? - er barnligt Sind
Ei banlyst her fra disse Sale?
Maaskee lidt furet er vor Kind,
Og lidt alvorlig er vor Tale.
Men - kan just ei en Pebernød
End tænde vor Begeistrings Glød,
Kan dog den varme Julegrød
Ved Mindet Hjerterne husvale!
</body>
</poem>

<poem id="moellerpl2018011263">
<head>
    <title>Den himmelske Fastelavn</title>
    <subtitle>(Apokalyptisk Ode)</subtitle>
    <firstline>Risets store Dag vil komme</firstline>
    <source pages="202-204"/>
    <quality>korrektur1,korrektur2,kilde,side</quality>
</head>
<body>
Risets store Dag vil komme
Efter Dødens Vinterfavn,
Skjøndt der hist - saa mene Somme -
Holdes ingen Fastelavn.
Jo, den komme vil, den store,
Frygtelige Dommedag;
Da vil Guderne sig more:
Vee da hver en feilfuld Bag!

Lunets Gud i Himmelsalen
Taler saa fra Thronens Top:
,,Kald paa Generalfiskalen,
Siig ham, der skal pidskes op.''
Og den store Klager smiler,
Tager sig en vældig Pris,
Saa til Gravene han iler,
Og han svinger høit sit Ris.

Stige da med meget store
Tanker frem af Jordens Favn
De, som ei en Dumhed gjorde,
Som løb aldrig Fastelavn,
Aldrig Katten slog af Tønden,
Aldrig støtted til en Glut,
Aldrig nippede til Synden, -

De vil være reent caput.
Den, som i moralske Tanker
Her i Livet gik og frøs,
Som i Stilhed var en Dranker
Og slap aldrig Gjækken løs,
Den, som aldrig gjørde Løier,
Og som derfor ei blev viis,
Den, som ruged over Bøger,
Han skal have slemme Ris.

Og Mephisto Riset tumler,
Saa det er en Gru at see;
Hver en altfor nedrig Skumler,
De, som aldrig turde lee,
Som kun aad og sov og dreve,
Hver en vranten, muggen Gris, -
De Poeter, som ei skreve,
O, hvor de faae mange Ris!

Hvad prophetist jeg forkynder
Her, det kan I lide paa;
Dog, - hver angergiven Synder
Kan i Aften Aflad faae.
Slaaer da Katten rast af Tønden:
Katten, det er jo vor Skjemt,
Og vort eget Bryst er Tønden.
Hvor den miauer høist beklemt.

Lad et Pokkers Hus os holde,
For at faae for Fanden Fred!
Lad os lave ham en Bolle
Af vor gamle Lystighed! -
Gjøre alle Slags Spektakler,
At vi hist i Paradis,
Ei skal være blandt de Stakler,
Som faaer altfor mange Ris!
</body>
</poem>

<poem id="moellerpl2018011264">
<head>
    <title>Til Oehlenschläger</title>
    <subtitle>(Efter Opførelsen af Dina)</subtitle>
    <firstline>Dengang Du hævede Din Røst</firstline>
    <source pages="205-206"/>
    <keywords>oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
Dengang Du hævede Din Røst
Til Strengens Toner klare,
Fremsteg paa Danmarks lave Kyst
En evig Aandeskare.
Dybt runged i Din Harpes Spil
De gamle Guders Smerte.
Den klang som Staal, den klang som Ild
Af Heltelivets Hjerte.

Den reiste Fjæld og Ridderborg,
Og Guldpaladser dyre;
Al Verdens Fryd og al dens Sorg
Var gjemt i denne Lyre.
Der sprang af den et Straalevæld,
Et himmelsk, i hvis Luer
De Mænd har luttret deres Sjæl,
Hvis Sønner her Du skuer.

Din Lyre var vort Moderbryst,
Dens Klang vor bedste Øie.
Hvert Mismod, hver dæmonisk Røst
Den bragte til at tie.
Og nys den i Din Alders Høst,
Alt under Vintrens Hjerte,
Har fyldt os med en hellig Lyst,
Der dulmer hver en Smerte.

Hos os ei Laurbærtræet groer
I klare Vinternætter;
Og Egens skjønne Bladeflor
Den kolde Vind udsletter.
Et saligt gjennembævet Bryst,
Et Kvad af Hjerter glade,
Et Haandtryk, en bevæget Røst,
Er Nordens Laurbærblade.

Det Jubelraab, den Folkerøst,
Du hist i Templet hørte,
Sit Echo har i hvert et Bryst,
Som Øine Lyn berørte.
Din Krands kun i vort Hjerte groer,
Og, mens vi Glasset hæve,
Den sagte vifter til vort Chor:
,,Vor Oehlenschläger leve!''
</body>
</poem>

<poem id="moellerpl2018011265">
<head>
    <title>Nytaarsaften</title>
    <subtitle>(1842-43)</subtitle>
    <firstline>Havet foragter den Feige, den Sløve</firstline>
    <source pages="206-207"/>
    <quality>korrektur1,korrektur2,kilde,side</quality>
</head>
<body>
Havet foragter den Feige, den Sløve,
Som over Dybet ei Strømmen kan kløve,
Sænker ham koldt i sin uhyre Grav.
Den, som tør freidig i Bølgerne springe,
Og som de brusende Magter kan tvinge,
Stiger forynget og styrket deraf.

Aaret er Havet, hvis svulmende Bølger
Døden og Livets Fornyelse dølger
Dybt i sit evig omskiftende Væld.
Styrt dig derud kun og vrist fra Minuttet
Hvad i sit Skjød det har lønlig indsluttet;
Da skal du høste det sødeste Held.

Aaret er Møen, som brænder og savner:
Kun, naar du mandig og kjækt hende favner,
Bøier hun sig for dit Hjertes Begjær.
Men hvis du bæver og vakler og frygter,
Som en Gazel for din Attraa hun flygter,
Indtil for evig forsvunden hun er.

Aaret en Gud er fra Hedenoldstiden:
Stor er hans Magt, men hans Retfærd er liden,
Lunefuld deler han Gaverne ud.
Lad da, før vi os i Bølgerne kaste,
Før til den ventende Ungmø vi haste,
Bægret forsone den mægtige Gud!
</body>
</poem>

<poem id="moellerpl2018011266">
<head>
    <title>Ved Brødrene Boyes Jordefærd</title>
    <subtitle>(Juli 1842)</subtitle>
    <firstline>Den hule Eeg, der faldt i Lunden</firstline>
    <source pages="207-208"/>
    <quality>korrektur1,korrektur2,kilde,side</quality>
</head>
<body>
Den hule Eeg, der faldt i Lunden,
Som gjennem Sekler var dens Hjem,
Et Stjerneskud, saa flygtig svunden.
Saa sporløst, som det gnistred frem,
En falmet Blomst paa høstlig Eng, -
Det stemmer ikke Klagens Streng.

Men Huset, som et Jordskjælv sluger,
Med Mand og Viv og spæde Smaa, -
Det unge Bryst, en Dæmon knuger
Dybt i en Afgrunds dunkle Vraa,
Det har paa Støvets Smerte Krav;
Der rinder Graad paa slig en Grav.

Ak, disse To, hvis Liv bortsvæved,
De stod som Rosens unge Knop,
Her Livets Hulde Straaler bæved
Lig Morgenglands paa Fjeldets Top.
<w>Det</w> har os klædt i Sorgens Dragt,
Dens Sprog paa vore Læber lagt.

---

I Bølgens Bryst boer ingen Varme,
Der glimter kun en troløs Glød.
Hun lokker os med bløde Arme
Til Døden i sit kolde Skjød.
Der er en Magt, det er vor Trøst,
Som haver Dødens Trolddom løst.

En Fremtids skjønne Haab vi jorde,
Det sluktes i en Sommerkveld.
Hvad her I var og skulde vorde,
Omfattes af eet Ord: Farvel! -
Det lever her kun præget ind
I Venners vemodsfulde Sind.
</body>
</poem>

<poem id="moellerpl2018011267">
<head>
    <title>Til Ole Bull</title>
    <firstline>Før over Fjorden</firstline>
    <source pages="208-210"/>
    <quality>korrektur1,korrektur2,kilde,side</quality>
</head>
<body>
    Før over Fjorden
Med fraadbedækt Hoved
Stormene stille
Fra Dybet steg op.
Dybt har de sukket,
Sørget og raset.
Kom dog ei frem over
Fjældvæggens Top.

    Lønlig, hvor Laxen
Leger i Elvdyb,
Nøkken var manet
Ved Munkens Choral.
Frygtsomt i Natten
Fløi fra hans Langleg
Sukket igjennem
Den slumrende Dal.

    Tyst under Klippens
Kvælende Tyngde
Huldren var sænkt
Med det snehvide Bryst.
Faureste Huldre,
Blaaøiet, guldhaaret,
Hvo skal befrie
Din bristende Røst?

    Salvet i Fossens
Styrkende Aande,
Fremstod af Skoven
En Kæmpe saa fast;
Rørte med Buen
Bølgen og Fjældet,
Rørte, saa alle
Baandene brast.

    Stormen da bruste
Brat over Jorden,
Nøkken slog Harpen,
Huldren var fri, -
Aanded sin ømme
Elskov i Buen:
Bjergtroldens Harme
Blev Humor deri.

    Tak for til Frihed
Du Aanderne frelste!
Tak for Din Hilsen
Fra Sigtunagaard!
Spænd kun Din Bue,
Slyng Dine Pile!
Brystet ei bløder
Ved blidere Saar.
</body>
</poem>

<poem id="moellerpl2018011268" lang="de">
<head>
    <title>Ved de Greifswalder Studenters Besøg</title>
    <subtitle>(1844)</subtitle>
    <firstline>Es wird in alten Mahren</firstline>
    <source pages="210-211"/>
    <quality>korrektur1,korrektur2,kilde,side</quality>
</head>
<body>
Es wird in alten Mähren
Viel Schreckliches erzählt
Von wilden Nordlandsbären,
Auswendig ganz gestählt.
Die schlugen an Südens Auen
Sich gar nicht angenehm,
Und nahmen Güter und Frauen,
Und machten sich's recht beqvem.

Jetzt lieben wir Lustbarkeiten
Und schlachten nur dummes Vieh.
Wir singen und spielen aus Saiten,
Und haben ein Tivoli;
Haben Cultur bekommen,
Und trinken Caffé und Thee.
Auch sind wir mitgeschwommen
Wohl über des Geistes See.

Wir haben Kantianer,
Vermoderte obendrein;
Und vielerley andre ,,Aner'',
Wir kennen ,,das reine Sein''.
Wir sprechen ganz unbefangen
Von Hegel und von Strauß.
Etliche sind gegangen
Schön über beide hinaus.

(S'ist eine schöne Sache
Mit dieser Philosophie:
Doch unsre alte Sprache
Vergehen wir darum nie.
Wir danken Euch immer, Brüder,
Für Bücher, Gesang und Wein;
Doch unsre ,,Sönderjyder''
Die wollen nicht Deutsche sein).

Gesang und Wein vom Rheine,
Und deutsche Wissenschaft,
Haben uns in Vereine
Gemildert die rohe Kraft.
Wir haben gar Verse gedichtet
Von Liebe und Rebensaft:
Solches hat ausgerichtet
Die gute Nachbarschaft.

Drum sind wir hier versammett
In gutem Convivium.
Drum wird hier Deutsch gestammelt,
Drum schenken wir ein, und drum:
Ein Hoch den wackern Gästen
Vom Lande, wo spät und früh
Es blüht an allen Aesten
Musik, Wein, Philosophie!
</body>
</poem>

</content>
</section>

<poem id="moellerpl2018011269">
<head>
    <title>Ulykkelig Kjærlighed</title>
    <firstline>Jeg skal engang til Alles Skræk, Advarsel og Belæring</firstline>
    <source pages="212"/>
    <quality>korrektur1,korrektur2,kilde,side</quality>
</head>
<body>
Jeg skal engang til Alles Skræk, Advarsel og Belæring,
Fortælle Grunden til min Kval og al min Livsbesværing,
Til at saa tidt jeg ,,Skjæbningen'' af Hjertet har forbandet,
Til at jeg end er Pebersvend, og aldrig bliver Andet.

Den første Gang mig Amors Piil forgifted Hjerteblodet,
Jeg holdt mig i for stor Distants og fattedes kun Modet.
Og Følgen blev, en gammel Karl, som Eier var af Stedet,
Fik Godhed for mit Ideal, og giftede sig med det.

Den anden Gang, just som jeg vil mit Indre ret udfolde,
En Regn bedærved Føret saa, at op hun maatte holde:
Ved at frabede sig min Arm, hun Strømperne holdt rene,
Men jeg, som før var meget varm, frøs ved at gaae alene.

Engang var af Indledningen tilbagelagt en Strikning,
Da kom min Elsktes Fatter til, og tilbød sin Bedækning.
Og jeg, som var i Færd med mig ømt at expectorere,
Blev ærgerlig og gik min Vei, der kom jeg ikke mere.

Den sidste Gang, jeg var forlibt, gik Alt galant; den Søde
(Hun Lotte hed) saa punktlig kom til hvert et Stævnemøde;
Engang jeg vilde til at frie, da - raabte Vægteren otte; -
Vi var just ved den Smaas Logis, og den, der gik - var Lotte.
</body>
</poem>

<poem id="moellerpl2018011270">
<head>
    <title>Hetærerne</title>
    <firstline>Xerxes, Perserkongen, løfted harmopfyldt det brede Sværd</firstline>
    <source pages="213-214"/>
    <quality>korrektur1,korrektur2,kilde,side</quality>
</head>
<body>
Xerxes, Perserkongen, løfted harmopfyldt det brede Sværd,
Satte over Hellesponten med en talløs Krigerhær.
Og han sagde: Jeg vil tugte, knuse dette stolte Land.
Og hans tætte Myriader dækkede den græske Strand.

Som en vild Orkan det Budskab over Bjerg og Dale drog,
At det skjønne frie Hellas truedes med Slaveaag.
I Athenen og i Sparta samledes de ungs Mænd,
Kasted Buen over Skuldren, Sværdet om den stærke Lænd.

Men Cytheres By, Korinthos, dyrkede Gudinden trygt.
Og da Rygtet kom, betoges Alt af en umandig Frygt.
Kun Hetærerne, de skjønne, slog ei ned det kjække Blik,
Og til dem med Bøn om Frelse Stadens Senatorer gik.

Strax de herlige Hetærer ilede med Vingefjed
Op til Aphrodites Tempel, knælte der i Bønnen ned.
Og de reiste sig begejstret, stammende af hellig Glød,
Og til Folkets bange Skare deres klare Stemmer lød.

Høit de for Gudindens Ansigt svor ved hendes Helligdom,
At hver Ungling, som mod Fjenden drog, og hjem med Seiren kom,
Maa i deres Arme finde Glædens aabne, søde Havn,
Guder lig, og nyde mangen salig Nat i deres Favn.

Mægtig Bifaldsjublen tordned. Fyrige, med Løvefjed,
Frem af Folkets tætte Skare stolte Ungersvende stred.
Og de sloge Sværd mod Skjolde, tog de tunge Landser frem,
Og de drog i Kamp at værne om det skjønne, rige Hjem.

Mykale, Platæas Sletter, Hellas, saae dit Heltemod,
Og saa mangen herlig Yngling offred der sit Hjerteblod.
Og de persiske Legioner faldt og Resten Flugten tog.
Men en stærk formindsket Skare hjemad til Korinthen drog.

Hvor de skjalv af Fryd, da Folket jubled fra den høie Klint!
Smykt med Laurbærkrandse steg de stolt op til Akrokorinth.
Til udødelige Guder offred de med Sang og Bøn:
Men i Nattens Mulm de høsted Kampens altfor søde Løn.
</body>
</poem>

<poem id="moellerpl2018011271">
<head>
    <title>Paaske-Cantate</title>
    <firstline>Solen stiger af Jordan op</firstline>
    <source pages="215-217"/>
    <quality>korrektur1,korrektur2,kilde,side</quality>
</head>
<body>
<nonum><center>Chor af de galilæiske Kvinder.</center></nonum>

Solen stiger af Jordan op;
Snart den staaer over Zions Top,
Sabbathshvilen er nu forbi;
Ud til Graven, ad duggede Sti:
Søstre, ville vi
Drage, -
Did, hvor han er til Hvile stædt.
Urter og Salver vi have beredt,
Tusinde Taarer have i grædt,
Ak, dem ville vi
Græde Nætter og Dage!


<nonum><center>Romance.</center></nonum>

Han var en viis, en hellig Mand,
Og mægtig fremfor Jordens Sønner.
Værkbrudnes Smerter endte han.
Og lærte os de milde Bønner.
Hans Haand var som et himmelsk Lyn,
Der gav de Blinde deres Syn.

Hans Røst var som en Foraarsvind,
Hans Ord var som den søde Manna.
Som Konge drog han blandt os ind,
Og Folket jubled Hosianna;
Og med et Kys han blev forraadt,
Og led Forsmædelser og Spot.

Fra Korset lød hans sidste Raab.
Hans Blod randt af femfoldig Vunde.
Og Israel, dit Frihedshaab
Udslettedes som Blomst i Lunde.
Din Konge, mægtig, høi og reen,
Omslutter nu den kolde Steen!


<nonum><center>Recitativ. (Simon Peder.)</center></nonum>

Her Graven er! - men lader først os knæle,
Og luttre Sindet med andægtig Bøn!
Forklarede, lad os din Aand besjæle,
Mens klagende vi dvæle
Ved dine hellige Levninger i Løn!
Bereder Krukkerne med Virakduften,
I Kvinder, lad i Morgenluften
Den som en Offerild med Østens Straaler sig blande,
At Fuglen i sin Sky,
Og Taagerne, som flye,
Vor Smerte bringe maae til fjerne Lande!

Hvad seer jeg! - Stenen er bortvæltet!
Har Jorden rystet? Hvo er vandret denne Vei,
Mens Bønnen vore Sandser sammensmælted?
Den Herre Jesu-Legem er der ei -
Jeg skuer kun Gravlinets hvide Flig, -
Hvo røvet har det dyrebare Lig?
O vee!
Men stille, see!
To Skikkelser jeg skuer
I Klæder, skinnende som klare Luer!


<nonum><center>Englenes Sang.</center></nonum>

Hvorfor søger I blandt Døde
Den, som aldrig Jer forlader? -
Han som bar al Verdens Synder,
Lever evig hos sin Fader.

Har I glemt, hvad han forkyndte
Hist ved Galilæas Strande,
At det burde ham korsfæstes,
Og paa tredie Dag opstande? -

Han, som for sit Rige blødte
Med en Tornekrands om Panden,
Han, I søge, svage Daarer,
Er ei her, han er opstanden!


<nonum><center>Chor.</center></nonum>

Solen staaer over Zions Top!
Herren er steget af Graven op!
Dødens Rædsel er nu forbi,
Jorden er for dens Lænker fri;
Hjemad ville vi
Drage!
For de Taarer, vi have grædt,
Er os en evig Glæde beredt!
Han er opstanden, forkynder det,
Mennesketunger fjernt og nær!
Himmelens Fugle, Blomster og Træer!
Herren vor Herre opstanden er;
Aldrig ville vi
Aldrig, aldrig forsage!
</body>
</poem>

<poem id="moellerpl2018011272">
<head>
    <title>† Peter Oluf Brøndsted</title>
    <indextitle>Peter Oluf Brøndsted</indextitle>
    <linktitle>Peter Oluf Brøndsted</linktitle>
    <subtitle>1842</subtitle>
    <firstline>Han, som trygt blandt Klephter og Barbarer</firstline>
    <notes>
        <note>Se også Christian Winthers <xref poem="winther2017100268"/>.</note>
    </notes>
    <source pages="218-219"/>
    <quality>korrektur1,korrektur2,kilde,side</quality>
</head>
<body>
Han, som trygt blandt Klephter og Barbarer
Gik ved en usynlig Muses Haand,
Gik, fra Hjemmet fjernt, i tusind Farer,
Med en modig, en begejstret Aand;
Han, som steg, indviet i Kastale,
Ad Olympens Klippesti med Smil, -
I de fredelige, danske Dale
Ramte ham den dødelige Piil.

Han bar tolket os med hellig Lue
Hellasfolkets classiske Bedrift.
Lært os Aandens Parthenon at skue,
Reist med Søiler stolt i Steen og Skrift.
Lad os troe, hans Sind er salig trøstet,
Lad os troe det, at han hisset seer
Dem, som inderligst ham her forlysted:
Æschylos, Sophokles og Homer!

Var han gammel? Nei, en Ynglings Varme
Havde han, et mandigt Sind og Mod.
Var han svag? - der ulmed i hans Arme
Sundheds Marv, lig Ilden i hans Blod.
Var han taus? o, vi har hørt hans Tale
I Johannes Hages Sørgehus;
Seet ham, nys i danske Musers Dvale
Vække Søvn til kraftigt Ungdomsblus.

Danmark! han dit Navn har ladet runge
Vidt, som Adamsharpen, over Strand.
Han har talt i mangen fremmed Tunge
Til din Ære, danske Fædreland!
O, du havde Faa som <w>han</w> at miste;
Derfor hviler nu dit Egeløv,
Tungt af vore Taarer, som det sidste
Hædersoffer, paa det ædle Støv.
</body>
</poem>

<poem id="moellerpl2018011273">
<head>
    <title>En slumrende Genius</title>
    <firstline>Den Daad, hvortil en klar og hellig Evne</firstline>
    <source pages="220-221"/>
    <quality>korrektur1,korrektur2,kilde,side</quality>
</head>
<body>
Den Daad, hvortil en klar og hellig Evne
Faldt fra en Stjerne paa din Vugges Rand,
Som Barmens Stemmer skjælvende kun nævne,
Før du dens hele Fylde gribe kan, -
Det er din Aands det sande Fædreland,
Det er en Magt, som vil hvert Frafald hævne,
Den kan du ikke svigte uden Brøde,
Selv om den fordred', at for den du døde.

Seer du de Tusinder af Dødelige,
Som færdes tankeløst til deres Grav,
Mens aldrig udad længselsfuldt de hige
Derfra, hvor Skjæbnen dem en Arne gav?
Men een af dem har faaet i Arv et Rige,
Hvori han hersker med Geniets Stav,
Hvor Taget hvælver sig med Laurbærgrene, -
Det maa han offre sig, til det alene!

Den unge Ørn vil strax mod Æthren trænge,
Om sine Vingers Kraft den tvivler ei.
Og Svanen stirrer ei paa Bølgen længe,
Den freidig hen ad Floden skyder sig.
Og Hjorten dandser gjennem Skov og Enge
Til Rosens Hjerte Bien finder Vei; -
Kun Mennesket staaer spørgende og vakler,
Og venter paa, at der skal skee Mirakler.

Og hvis du troer, saa skeer der et Mirakel,
Du Salige, hvis du forsager ei:
Din egen Villie er den klare Fakkel,
Som kan til Helligdommen vise Vei.
Som aabner i dit Bryst et Tabernakel
Med Pagtens Ark i rosenfarvet Mai,
Hvor Cherubim og Seraphim dig bringer
Indvielsen med gudbestraalte Vinger.

Men vent ei paa, at Livet skal dig bære
Med stærke Arme til dit høie Maal.
Selv skal du Gnisten i dit Indre nære
Med heed Begejstring og med stille Taal.
Da vil den blusse frem i Glands og Ære
For Folket som et helligt Alterbaal:
Og Krandsen skal sig om din Isse vinde,
Og du skal leve i et evigt Minde.

Du veed ei, at den korte Kamp og Møie
En evig Vaar bereder, klar og mild.
Du veed ei, at der tindrer i dit Øie
Ufødte Aanders yndefulde Ild, -
Ei, at den Magt, som hæver Barmens Høie,
Er hulde Genier, som befries vil, -
At den Natur, der paa din Læbe spiller,
Er Kunstens ubevidste Lærketriller.

O væk dem dristig, naar du det kun mindes:
En Genius er Tidens Alchymist,
Uendelig er Skatten som skal vindes;
Vær kjæk og tro, da finder du den vist.
Lad ei af Tvivl dit lyse Blik forblindes,
Seer du ei Kronen alt, som skinner hist?
Vær trofast kun og freidig! - snart den røde
Guldblomst skal herlig funkle dig imøde.
</body>
</poem>

<poem id="moellerpl2018011274">
<head>
    <title>Ved Weyses Død</title>
    <subtitle>(October 1842)</subtitle>
    <firstline>Var det en Konge, som gik til Gud?</firstline>
    <source pages="222-224"/>
    <keywords>weyse</keywords>
    <quality>korrektur1,korrektur2,kilde,side</quality>
</head>
<body>
Var det en Konge, som gik til Gud?
En Drot med straalende Guld om Pande,
For hvem det ilsomme Sørgebud
Nu gaaer saa vide om Lande? -
En Konge var han med Kongesprog,
Og mægtig var han tilvisse.
Saae man ei Kronen, den var der dog -
Af Laurbær snoet om hans Isse.

Hans Hjerte var en Guldharpe dyr,
Hans Tanke blomstred som Evighedsvaaren.
Han var af gammel, af ædel Byrd:
Af Guddommen var han baaren.
Og derfor ikke til fremmed Land
Den store Mester er vandret;
End slaaer han Strengen paa hjemlig Strand,
Kun Tonernes Art er forandret.

Han skrider freidig mod Lyset frem,
Og naar han skuer de Saliges Hytter,
Og med en Hymne han hilser dem,
Staaer Engleskaren og lytter.
Den flokker sig om den sjeldne Mand,
Som har de mægtige Toner,
Naar paa det himmelske Orgel han
Lovpriser Verdens Forsoner.

Hvergang for os paa det hellige Sted
Han Orgelets tause Læber berørte,
Steg Himlen i vore Hjerter ned
Og Guddomsrøster vi hørte.
Hvergang det svage, jordiske Sind
Han i sin Tone lod klinge,
Steg Menneskesjælen forsonet ind
I Himlen med vældig Vinge.

Men af hans drømmende Phantasi
En talløs Hob under Kirkens Bue
Fødtes af flygtige Alfer, og i
Hans Hjems indviede Stue.
Og om al Verden sin Magt opbød,
Dem fængsler aldrig en Fremmed;
Nu, han er borte, hvis Bud de lød,
Nu maae de flygte fra Hjemmet.

De drage bort i Naturens Skjød,
Og synke stumme af Sorg i Dvale;
Dog skal de stundom af denne Død
Vaagne med Sang og med Tale, -
Vaagne som susende Svaner til Vaar,
Som tusind Fugle paa Kviste,
Som Kilden, naar den Sølvharpen slaaer,
Saa alle Knopper maae briste.

Nu falder Løvet, nu er der tyst
I Bøgens Top i de danske Dale;
Over Naturens blødende Bryst
Kun Stormen holder sin Tale.
Naar ,,Skoven bruser'' en Foraarsdag,
Da vækkes det lette Orchester,
Og Bølgens Rythmer og Droslens Slag
Skal prise den herlige Mester.

Men ak, et dybt, et vemodigt Suk
Da lyder trindt om de danske Strande.
I Nattergalens og Lærkens Kluk
Skal Mollakkorder sig blande.
Og denne klagende Symfoni,
Af <w>Weyses</w> Toner oprunden.
Den skal vi høre, saatidt som vi
Allene vandre i Lunden.
</body>
</poem>

<section level="3">
<head>
    <title>Sange til Melodier</title>
</head>
<content>

<poem id="moellerpl2018011275">
<head>
    <title>Til Vaaren</title>
    <toctitle><num>1.</num>Til Vaaren</toctitle>
    <firstline>Vær hilset paa vore Strande</firstline>
    <source pages="225"/>
    <quality>korrektur1,korrektur2,kilde,side</quality>
</head>
<body>
Vær hilset paa vore Strande,
Hellige Vaar!
Med spirende Løv om Pande
Blandt os du staaer!
Velkommen med Fredens Oliegren!
Dit Blik er en Himmel klar og reen.
Af Æthrens dybe Vande
Er Perlerne i dit Haar!

O du, som i Støvet tænder
Guddommens Ild,
Og dulmer Harmen, som brænder
Bitter og vild!
Naar bort jeg kaldes fra Livets Pragt,
Og Vinteren har sig om Hjertet lagt,
Lad dine milde Hænder
Da trykke mit Øie til!
</body>
</poem>

<poem id="moellerpl2018011276">
<head>
    <title>Sover sødt</title>
    <toctitle><num>2.</num>Sover sødt</toctitle>
    <firstline>Sover sødt, I Arme</firstline>
    <source pages="226"/>
    <quality>korrektur1,korrektur2,kilde,side</quality>
</head>
<body>
Sover sødt, I Arme,
  I, som savne Fred!
  I med Graad i Øiet,
  I med Sorg, som Ingen veed!
  Rosen, som i Solens Varme
  Falmed, visnede i Løn,
  Blev i Nattens Hvile
  Atter kraftig, frisk og skjøn.
      Sover sødt!

Sover sødt, I Arme!
  O, en Moder mild
  Er Naturen. Ingen
  Hendes Hjerte svigte vil.
  Som ved Moderbrystets Varme
  Barnet finder Liv og Trøst,
  Saa skal eders Taarer
  Tørres bort i Drømmens Lyst.
      Sover sødt!

Sover sødt, I Alle,
  Sover sødt i Fred!
  Alle, i hvis Bolig
  Gode Aander stege, ned! -
  Naar Guds Stjerner lade falde
  Deres Slør i Natten ud,
  Sende de til eder
  Styrkens, Trøstens tause Bud.
      Sover sødt!
</body>
</poem>

<poem id="moellerpl2018011277">
<head>
    <title>Barcarole</title>
    <toctitle><num>3.</num>Barcarole</toctitle>
    <subtitle>(Til Ole Bulls ,,Siciliano'')</subtitle>
    <firstline>Som Nattens klare Stjerner</firstline>
    <notes>
        <note>Ole Bull (1810-1880), norsk violinist og komponist.</note>
    </notes>
    <source pages="227"/>
    <quality>korrektur1,korrektur2,kilde,side</quality>
</head>
<body>
Som Nattens klare Stjerner
Var dine Øines Lys.
Som friske Mandelkærner
Var dine Læbers Kys.
Og Nattergalen hæved
Sin elskovsfulde Røst:
Det brændte og det hæved
Som Lava i mit Bryst.
  Da du mig fast omslynged,
  Det var som om jeg gynged
  Paa Havet, og dets dybe Skjød
  Mig gav en listig Død.

Nu sidder du alene
Og seer i Natten ud.
Og bryder Blad og Grene
Af Myrthens tætte Skud.
Hør! stærkere fra Vignen
Alt Nattergalen slaaer -
Ved Vinduet bag Pinien
Hvor Fiskergarnet staaer,
  Der finde vi hinanden - -
  Og Lyset hist paa Stranden,
  Ja Lyset hos min søde Brud,
  Det - slukkes hastig ud!
</body>
</poem>

</content>
</section>

<poem id="moellerpl2018011278">
<head>
    <title>Dedication</title>
    <subtitle>(til en Dame)</subtitle>
    <firstline>Fordi De har et venligt Hjem</firstline>
    <source pages="228"/>
    <quality>korrektur1,korrektur2,kilde,side</quality>
</head>
<body>
Fordi De har et venligt Hjem,
En gjæstmild, huslig Arne,
Hvor der er ogsaa Plads til dem.
Som ei saa vel er farne, -

Fordi med Folk De drage vil
Ud under Skovens Grene,
Som ellers havde Udsigt til
At maatte gaae alene, -

Fordi De er saa rar og mild
Og angenem af Lader,
Fordi De, som jeg haabe vil,
Ei egentlig mig hader, -

Fordi De spille kan saa smukt.
Og Poesi kan lide.
Og bringe Tiden i sin Flugt
Til ubemærkt at glide, -

Fordi hos Dem ei afmaalt Sprog
Forjager Skjemt og Latteren, -
Forsmaa ei denne lille Bog
Hengivenst fra
                Forfatteren.
</body>
</poem>

<poem id="moellerpl2018011279">
<head>
    <title>Et russisk Sagn</title>
    <firstline>Der staaer en Urt forborgen</firstline>
    <source pages="229"/>
    <quality>korrektur1,korrektur2,kilde,side</quality>
</head>
<body>
Der staaer en Urt forborgen
I Skovens dunkle Hjem
Hvert Aar, den første Mainat,
Da spirer den frem.

Den grønnes ei, den visner ei,
Og ikke den groer,
Men blomsterløs og kraftløs
Den sidder i kolden Jord.

Ei Himlens Dug den kvæger,
Ei Stormen kan den naae.
Regnen og Solens Straaler
Den spæde Urt forsmaae.

Men kommer en Sommermorgen
En skyldfri Mø derhen.
Og fæster Øiet paa Planten,
Og bøier sig ned mod den;

Og lader, mens Elskovssmerte
Martrer det unge Bryst,
En Taare paa Spiren falde,
Brændende og tyst:

Da grønnes den og skyder
Frem i den milde Luft,
Aabner sin Knop og fylder
Skoven med liflig Duft.
</body>
</poem>

<poem id="moellerpl2018011280">
<head>
    <title>† Harriet Hyllested</title>
    <subtitle>1845</subtitle>
    <indextitle>Harriet Hyllested</indextitle>
    <linktitle>Harriet Hyllested</linktitle>
    <firstline>Ung og smuk - og elskelig som Vaaren</firstline>
    <source pages="230"/>
    <quality>korrektur1,korrektur2,kilde,side</quality>
</head>
<body>
Ung og smuk - og elskelig som Vaaren,
Nylig stegen frem af Himlens Skjød,
Blev hun til det kolde Leje baaren,
Offret til den gaadefulde Død.

Hendes Liv var som den rene Kilde,
Der forfrisker Alting paa sin Vei.
Hendes Tanker var som morgenmilde
Vindes Leg med Blomsterne i Mai.

Klart og frygtløst som Gazellens Øie
Hendes Blik ei aned Dødens Piil,
Og som skjønne Straaler fra det Høie
Funkled <w>der</w> et ædelt Hjertes Ild

Ung og smuk - som Rosens første Rødme,
Blomstred hun en Foraarsdag som den,
Aanded ud sit Hjertes hele Sødme,
Bøied Hovedet, og visned hen.
</body>
</poem>

<poem id="moellerpl2018011281">
<head>
    <title>Bøn til Bacchus</title>
    <firstline>Fader Bacchus, lei en kyndig Skipper</firstline>
    <source pages="231-232"/>
    <quality>korrektur1,korrektur2,kilde,side</quality>
</head>
<body>
Fader Bacchus, lei en kyndig Skipper,
Som forstaaer at undgaae Skjær og Klipper,
Lad ham gjøre Skibet godt istand!
Og lad Medbør krumme Seilets Flade,
At vi snarest mulig kan forlade
Denne golde, taagefulde Strand!

Hist, hvor Tafelbjerget over Havet,
Med sin Skulder dybt i Skyer begravet,
Stirrer ned mod Sydens fjerne Pol, -
Derhen, derhen flyve mine Tanker,
Hvor i Løvet af Constantias Ranker,
Druen glimrer som en Sommersol.

Ingen Stjerne, som fra Himlen blinker,
Ingen Kvinde, som til Elskov vinker,
Har en Ild saa fristende og sød;
Ingen Blomst fra Syden og til Norden
Sender slig en Virak over Jorden,
Som hin Drues gyldenklare Glød.

Alt jeg offrer glad, naar den mig gjæster,
Guld og Ære, Skjønheds rige Fester,
Hver en Muses tonefulde Røst.
Naar hin Drue mine Læber væder,
Har jeg alle Paradisets Glæder,
Hver en Draabe gjemmer himmelsk Lyst.

Fader Bacchus, hellig i dit Rige
Er den Jordbund, som udaander slige
Strømme af et evigt Guddomsvæld!
Lad mig did paa dybe Bølger vugges,
For at skue, for mit Øie lukkes,
Dette ubetalelige Fjæld!

Dog, - hvis gjerne Fragten du vil spare,
Hør da: naar jeg til hint Land skal fare,
Som maaskee er ikke Druens Hjem,
Naar jeg føler Livets sidste Lue: -
Fyld mig Bægret med Constantias Drue,
Men - fra Attenhundrede og fem!
</body>
</poem>

<poem id="moellerpl2018011282">
<head>
    <title>Solstraalerne</title>
    <firstline>Syv Solstraaler mødte engang en Morgenvind</firstline>
    <source pages="233"/>
    <quality>korrektur1,korrektur2,kilde,side</quality>
</head>
<body>
Syv Solstraaler mødte engang en Morgenvind.
,,Hvor kommer I fra?'' den sagde, mens den varmede sin Kind.

,,Jeg var hos Lærken,'' svared den første, ,,strax den svang
,,Sig af Reden høit i Luften med en jublende Sang.''

,,Jeg var hos den lille Hare,'' sa'e En, ,,af Skoven frem
,,Den sprang, og hented Blade til Frokost til sit Hjem.''

,,Jeg var i Hønsehuset,'' en tredie sa'e, ,,strax Hanen
,,Sin Røst oplod, saa Hønsene i Hast fløi ned af Ranen.''

,,Jeg var ved Dueslaget,'' den fjerde svarte, ,,der
,,Bag lukte Gitter kurred hver for sin Hjertenskjær.

,,Men dengang der blev aabnet, med Vingerne de slog,
,,Og ud til Ertemarken i lystig Flugt de drog.''

,,Jeg kom,'' den femte svarte, ,,først til en Rosenknop;
,,Den dufted stærkt, og sagte den slog sit Øie op.''

En sa'e, ,,jeg var hos Bien; ,,den krøb med megen Støi
,,Af Kuben, og ud i Haven til Blomsterne den fløi.''

,,End du?'' sa'e Morgenvinden, ,,hvorfor saa taus? siig, kom
,,Du ene da til Intet, som er værd at tale om?'' -

,,Fra Mennesket jeg kommer,'' den sidste gav til Svar;
,,Han snorked, saa jeg troed først, det Rørdrummen var.

,,Jeg titted gjennem Nøglehullet ind ad hans Dør:
,,Da vendte han sig paa Leiet, og snorkede som før.''
</body>
</poem>

<poem id="moellerpl2018011283">
<head>
    <title>Vandlilien</title>
    <firstline>O underfulde Blomme</firstline>
    <source pages="234"/>
    <quality>korrektur1,korrektur2,kilde,side</quality>
</head>
<body>
O underfulde Blomme,
  Saa ensom og saa stor!
  Hvad Dæmon lod dig komme
  Fra fjerne Syd til Nord?
  Lod dig af Dybet dykke,
  Og ei beboe den trygge,
  Trofaste, lyse Jord? -

Er du ei Lotosblomsten,
  Som hid til os foer vild.
  Som venter Atterkomsten
  Af Muspels stærke Ild? -
  Hin Indiens hellige gamle
  Urt, hvor Livsgaader samle
  Sig i et mystisk Spil? -

Er du en af dens Grene,
  Som trindt om Jorden naae?
  Og lever du alene
  Endnu som Tegnet paa,
  At Asers dunkle Stamme
  Jordlysets første Flamme
  Ved Gangesfloden saae? -

Hæver ei af dit Bæger
  En Fee sit Hoved frem,
  Som Bladene bevæger,
  Og bygger mellem dem?
  En Fee, saa selsom fager,
  Som lokker og som drager
  Os til vort fjerne Hjem? -
</body>
</poem>

<poem id="moellerpl2018011284">
<head>
    <title>Mandeltræet</title>
    <firstline>Under Mandeltræets milde Skygger</firstline>
    <source pages="235"/>
    <quality>korrektur1,korrektur2,kilde,side</quality>
</head>
<body>
Under Mandeltræets milde Skygger -
Lønligt Hjem for Bitterhed og Sødme,
Elskov sine Rosentempler bygger,
Bitter-sød, selv i sin første Rødme.

Skjønne Spanierinder dandse, fulde
Af den underlige, hede Flamme,
Mens i Vaaren dufte stærkt de hulde
Mandelblomster ned fra Gren og Stamme.

Men naar sig en kælen Høstvind bugter
Om Orangerne, der gyldent gløde,
Bringer ogsaa Mandeltræet Frugter, -
Elskov lig, dels bittre og dels søde.

Som et Mandeltræ er Ungdomsdage,
Blomsterne de Haab, som yndig smile;
Mandlerne de Indtryk, som tilbage
Blev af Nydelsen og Skæbnens Pile.
</body>
</poem>

<poem id="moellerpl2018011285">
<head>
    <title>Erindring</title>
    <firstline>Erindrings Vaar! hvor yndig smiler</firstline>
    <source pages="236"/>
    <quality>korrektur1,korrektur2,kilde,side</quality>
</head>
<body>
Erindrings Vaar! hvor yndig smiler
Du fra din svundne Verdens Grav!
Hvor mild og klar og rolig hviler
Du, som det stille, blanke Hav!

Du Sum af, hvad jeg skjønt har skuet
Paa Ungdoms lykkelige Øer,
Du Liv, som fødtes vel i Nuet,
O, men som aldrig, aldrig døer!

Du Rigdom, som jeg har tilbage,
Min eneste, men store Skat!
Du var min Sol i kolde Dage,
Min Maane gjennem Tidens Nat:

Saa vist, som aldrig fra mig svæver
Mit Hjertes Foraar lysegrønt -
I Guds Erindring evig lever,
Hvad der har følt og levet skjønt.

Og var end Skjønhed kun tilstede
Som Drøm hos et bevæget Sind,
Kan denne dunkle Magt dog lede
Til Evighedens Klarhed ind.
</body>
</poem>

<section>
<head>
    <title>Poetiske Oversættelser</title>
</head>
<content>

<section level="3">
<head>
    <title>Krigssange af Tyrtæus</title>
</head>
<content>

<poem id="moellerpl2018011286">
<head>
    <title>Er I Herakles' driftige Sønner</title>
    <subtitle>Mel. Allons enfans de la patrie.</subtitle>
    <toctitle><num>I.</num>Er I Herakles' driftige Sønner</toctitle>
    <firstline>Er I Herakles' driftige Sønner</firstline>
    <source pages="237-238"/>
    <quality>korrektur1,korrektur2,kilde,side</quality>
</head>
<body>
Er I Herakles' driftige Sønner,
Hans den aldrig beseirede Slægt? -
Fatter Mod, snart Zeus jer belønner,
:,: Hæver Modgangens blytunge Vægt! :,:
Frygter ei Fjendernes truende Arme,
Griber til Skjoldet, strid forrest i Hær!
Hader Livet, Død jer være kjær
Meer end Solgudens straalende Varme!
I kjende Krigens Færd,
Saa sving da Spyd og Sværd!
Vee den, som flygter! Vel den Mand,
Som modig holder Stand!

I har seet Flugtens bævende Sønner,
Seet, hvor Alting den Tappre staaer bi.
Liv og Seier og Ære ham lønner -
:,: For den Flygtende Alt er forbi! :,:
Navnløs er Skjændslen, der evig ham følger,
Henslængt han ligger med Spydet i Ryg;
Men Helten staaer som Fjældet tryg,
Bider Læben og Smerten fordølger:
Han med sit brede Skjold
Leer stolt ad Fjendens Vold,
Ja Vee den Feige! vel den Mand,
Som modig holder Stand!

Og naar han svinger sin vældige Landse,
Ryster frygtelig Hjelmbuskens Fjær.
Ikke Fjendernes Pile ham standse,
:,: Stedse nærmere lyner hans Sværd. :,:
Naar da med Brag eders Skjolde sig møde,
Baner med Landser og Sværd eder Vei!
Forglemmer Fjenden ei,
Lad for Sværdhug og Spydstik ham bløde!
See, det er Krigens Færd:
Saa sving da Spyd og Sværd!
Vee den, som flygter! vel den Mand,
Som modig holder Stand!
</body>
</poem>

<poem id="moellerpl20180112186">
<head>
    <title>Hvor skjønt er det i Slagets Damp</title>
    <subtitle>Mel. Hvi sove Frankrigs Helte hen.</subtitle>
    <toctitle><num>II.</num>Hvor skjønt er det i Slagets Damp</toctitle>
    <firstline>Hvor skjønt er det i Slagets Damp</firstline>
    <source pages="238-239"/>
    <quality>korrektur1,korrektur2,kilde,side</quality>
</head>
<body>
Hvor skjønt er det i Slagets Damp
At døe for Fædrelandets Ære,
Og hævde den i blodig Kamp! -
Men sørgeligst af Alt maa være
At gaae fra Hjem, og Armod bære
Til fremmed Land
Som Flygtningsmand,
:,: Med Hustru, Børn og Fader :,:
Tifold ussel er den Mand,
Som sin Fødestavn forlader!

Alle forhadt er Armods Søn,
Foragt er Bettelstavens Følge,
Og evig Skam er Mandens Løn,
Som ei i Hjem sin Trang kan dølge,
Men skamløs drikker fremmed Bølge -
Nei, lad os staae
Som Een, og slaae,
:,: Naar Fjendens Spyd os kalde! :,:
Livet ei vi spare paa,
For vor Arne vil vi falde!

Saalidt som Frygt vi kjende Flugt,
Med freidig, kjæk Foragt for Døden,
Fædrene, som har Sværdet brugt,
Beskjærme vi mod Mandsletsnøden.
Skjændig er snehvid Oldings Bløden
For Fjendehaand,
I Støv og Baand!
:,: Nei, Ungdomsblod vi gyde! :,:
Hver en Ungling offre sin Aand,
Før skjæggraa Oldings Blod skal flyde!

Fjern være os den Skjændselspligt,
En Oldings nøgne Lig at dække!
At bløde - den kun sømmer Sligt,
Som blomstrer i de Unges Række!
Men den, hvem ikke Død kan skrække,
Beundres her,
Er Alle kjær;
:,: Hans Minde tidt skal feires! :,:
Træd da til, staaer fast Enhver!
Bider Læben! nu skal der seires!
</body>
</poem>

</content>
</section>

<section level="3">
<head>
    <title>Efter Petrarca</title>
</head>
<content>

<poem id="moellerpl2018011287">
<head>
    <title>Den 68de Sonet</title>
    <firstline>For Vinden spredt de gyldne Lokker vare</firstline>
    <!-- TODO: Find originalen -->
    <source pages="240"/>
    <keywords>sonnet,petrarca</keywords>
    <quality>korrektur1,korrektur2,kilde,side</quality>
</head>
<body>
For Vinden spredt de gyldne Lokker vare;
  I tusind søde Knuder de sig føied;
  Lysbølger uden Tal sig flød fra Øiet,
  Som nu saa grumt paa Lyset monne spare.

Selv Medynk Blikket syntes aabenbare:
  Og saae jeg ret, hvad eller har det løiet? -
  Jeg veed kun, Pilen mod mit Bryst sig bøied;
  Hvad Under, strax det stod i Luer klare?

Ei vandred hun som andre Dødelige,
  Men med en Engels Svæven; Toner glede
  Fra Læben - Klang, som ei fra Jorden stammed.

En himmelsk Aand, en Sol med Liv, som flammed,
  Jeg saae: - men selv om hendes Ynder vige,
  De mindre dybe Saar dog ei helbrede.
</body>
</poem>

<poem id="moellerpl2018011288">
<head>
    <title>Den 128de Sonet</title>
    <firstline>Salige, glade Blomster, I, som bare</firstline>
    <!-- TODO: Find originalen -->
    <source pages="240-241"/>
    <keywords>sonnet,petrarca</keywords>
    <quality>korrektur1,korrektur2,kilde,side</quality>
</head>
<body>
Salige, glade Blomster, I, som bare
  Madonna sænkt i Tanker, - bløde Troner!
  I Høie, som har hørt de søde Toner,
  Og Spor af hendes skjønne Fod bevare!

I ranke Træer, med Løvets grønne Skare!
  Elskværdige Fioler, Anemoner!
  Du dunkle Skov, hvis høie, stolte Kroner
  Kneise besprængt af Solens Straaler klare!

Venligt Landskab! - Flod, din rene Vove,
  Som bader hendes Kind den morgenrøde,
  Og fanger Liv og Lys af Blikkets Stjerner!

Jeg jer misunder, Blomster, Bølger, Skove! -
  Hos jer er ei en Sten, den jo maa gløde
  Af Ild, som den, der ei fra mig sig fjerner.
</body>
</poem>

<poem id="moellerpl2018011289">
<head>
    <title>Den 73de Sonet</title>
    <firstline>O, kunde jeg i Sang saa godt fremføre</firstline>
    <notes>
        <note>Gendigtning af Petrarcas <xref type="translation" poem="petrarca2018011402"/>.</note>
    </notes>
    <source pages="241"/>
    <keywords>sonnet,petrarca</keywords>
    <quality>korrektur1,korrektur2,kilde,side</quality>
</head>
<body>
O, kunde jeg i Sang saa godt fremføre
  Min Sorg, som den mit Hjerte slutter inde,
  Saa haardt et Sind paa Jord var ingensinde,
  At jo til Medynk jeg det maatte røre.

Salige Blik, mod hvem - hvad skal jeg gjøre? -
  Dybt saaret, jeg kan Hjelm og Skjold ei finde! -
  For eder mine Tankers Slør maa svinde,
  - (Skjøndt Andre selv af Ord min Kval ei høre)

Alt fra den Stund, i <w>mig</w> Lysvæld af eder,
  Som Solens Straaler gjennem Glasset, bølger,
  Saa at mit Savn behøver ei at tale. -

Ak, ei Maria<note>* Maria Magdalene, som af Jesus fik Tilgivelse for sin Synd og siden ligesom Peder, fulgte ham med den stærkeste Tro.</note> skaded, - ei Sankt-Peder
  Hin Tro, som mig alene grumt forfølger:
  Jeg veed, I ene mig forstaae blandt Alle!
</body>
</poem>

<poem id="moellerpl2018011290">
<head>
    <title>Den 268de Sonet</title>
    <subtitle>(Efter Madonna Lauras Død)</subtitle>
    <firstline>Hid Zefyr svæver, Skjønheds Tid han bringer</firstline>
    <notes>
        <note>Gendigtning af Petrarcas <xref type="translation" poem="petrarca2018011401"/>.</note>
    </notes>
    <source pages="241-242"/>
    <keywords>sonnet,petrarca</keywords>
    <quality>korrektur1,korrektur2,kilde,side</quality>
</head>
<body>
Hid Zefyr svæver, Skjønheds Tid han bringer,
  Med Græs og Blomster, sine søde Spæde,
  Og Svaler sladre, Nattergale græde,
  I Hvidt og Rødt den unge Vaar udspringer.

Og Engen leer; krystalklar Luften klinger,
  Zevs ved sin Datter<note>* Stjernen Venus, som om Foraaret viser sig i Vest, ligeoverfor Jupiter.</note> høit sig monne glæde:
  Luft, Jord og Vand Kærlighedssange kvæde,
  Og Elskovs Flamme hvert et Liv betvinger.

For mig, ak! blomstrer kun den dybe, stille
  Sorg, som af Hjertets Dyb <w>hun</w> lader stige,
  Som tog dets Nøgler med sig op til Himlen.

Fuglenes Sang, Guds Mark med Blomstervrimlen,
  Ærbare, skjønne Damer, ynderige,
  Er mig som Ørkner, - Rovdyr, grumme, vilde.
</body>
</poem>

<poem id="moellerpl2018011291">
<head>
    <title>Ballate 3</title>
    <firstline>Sin Elsker ei Diana meer fortrylled</firstline>
    <source pages="242"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
Sin Elsker ei Diana meer fortrylled,
  Da Skæbnens Gunst ham tillod hende skue
  Heel nøgen, af et køligt Væld omskyllet, -
  End mig Hyrdinden, der paa Bølgens Bue
  Vugged det lette Slør, som nys tilhylled
  Madonna Lauras blonde Lokkers Lue:
  Saa at, trods Himmellysets Glød den varme,
  En Elskovsbæven gjennemfoer mig Arme.
</body>
</poem>

<poem id="moellerpl2018011292">
<head>
    <title>Ballate 8</title>
    <firstline>En ukjendt Engel saae jeg vinget ile</firstline>
    <source pages="242"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
En ukjendt Engel saae jeg vinget ile
  Fra Luften ned til Kildens friske Bølge,
  Hvorhen min Skjæbne førte mig alene;
Og Englen, da den saae mig ensom hvile.
  En Silkesnare listig monne dølge
  I Græsset dybt, bag Buskens tætte Grene.
Da blev jeg fangen, - og jeg klager ikke, -
Saa sødt var Flammens Skjær i Englens Blikke.
</body>
</poem>

<poem id="moellerpl2018011293">
<head>
    <title>Den 1ste Sestine</title>
    <firstline>For alle Væsner, som har Hjem paa Jorden</firstline>
    <notes>
        <note>Gendigtning af Petrarcas <xref type="translation" poem="petrarca2018011403"/>.</note>
    </notes>
    <source pages="242-244"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
For alle Væsner, som har Hjem paa Jorden,
  Undtagen faa, som netop hade Solen,
  Er travl og virksom Færdsels Tid om Dagen;
  Men alt som Himlen tænder sine Stjerner,
  Man søger Husly, eller Skjul i Skove,
  Og fanger Hvilen blid til næste Morgen.

Men <w>jeg</w> - saa snarr den gry'r, den skjønne Morgen,
  Og rundtom jager Skyggerne fra Jorden,
  Og vækker Søvnens Børn i alle Skove, -
  Med Suk jeg følger uden Ophør Solen.
  Og naar jeg tindre seer de klare Stjerner,
  Med Graad jeg atter længes efter Dagen.

Naar Aftenskumring brat forjager Dagen,
  Og Mulmet <w>her</w> til <w>Andre</w> bringer Morgen,
  Jeg skuer tankefuld de grumme Stjerner,
  Som mig kun altfor blød har skabt for Jorden.
  Den Dag jeg hader, da jeg først saae Solen,
  Som gjør mig lig en Mand opfødt i Skove.

Jeg troer, der aander ei i mørke Skove
  Saa grusomt Vildt, om Natten eller Dagen,
  Som <w>hun</w> - min Kval i Mulm, i Glands af Solen,
  Fra første Søvn indtil den lyse Morgen;
  Thi <w>mig</w>, det skrøbelige Støv af Jorden,
  En mægtig Længsel gave hine Stjerner.

Før jeg til eder drager, lyse Stjerner,
  Og før jeg dybt i de forelskte Skove
  Forlader Livet, blier til Støv i Jorden,
  Gid Medynk blot I viste mig! - o Dagen
  Opveied Smertens Aar, - slig Glædes Morgen
  Mig gjorde rig, til for mig daler Solen. -

O, var jeg nær hos hende der, hvor Solen
  Gaaer ned, og kun vi saaes af Himlens Stjerner,
  Ak blot en Nat! - og aldrig det blev Morgen!
  Og ei forvandlet til et Træ i Skove
  Hun blev, og ikke flygted som paa Dagen,
  Da hun forfulgt blev af Apol<note>* Laura - Daphne - Laurbærtræ.</note> paa Jorden!-

I <w>Jorden</w> vil jeg hvile, dybt i <w>Skove;</w> -
  Om <w>Dagen</w> skal man see de mindste <w>Stjerner</w>,
  Før slig en <w>Morgen</w> lyses frem af <w>Solen!</w> -
</body>
</poem>

<poem id="moellerpl2018011294">
<head>
    <title>Den 3die Sestine</title>
    <firstline>En Jomfru saae jeg hos den dunkle Laure</firstline>
    <notes>
        <note>Gendigtning af Petrarcas <xref type="translation" poem="petrarca2018011404"/>.</note>
    </notes>
    <source pages="244-245"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
En Jomfru saae jeg hos den dunkle Laure
  At vandre, - kold og skinnende lig Sneen,
  Som Sol ei har berørt i lange Tider,
  Og hendes faure Aasyn, Stemme, Lokker,
  Mig henrev saa, at hun for mine Øine
  Staaer hvor jeg gaaer, paa Høi, ved Bølgebredden.

Først da vil mine ønsker naae til Bredden,
  Naar Blad ei længer findes paa en Laure; -
  Før dette Bryst faaer Fred, Glands disse Øine,
  Vil Ilden fryse, gløde Vintersneen.
  Saa mange Haar er ei i mine Lokker,
  Som Aar jeg vente kan paa Glædens Tider!

Dog Livet svinder brat og Aarets Tider;
  Et Nu - os Døden naaer, vi staae ved Bredden,
  Ak Een med brune, Een med hvide Lokker; -
  Jeg følger Skyggen af den faure Laure
  Igjennem Solens Ild og Vintersneen,
  Til Dages Ende lukker disse Øine. -

Aldrig saae Nogen dog saa skjønne Øine,
  Ei Samtids Slægt, ei de forgangne Tider,
  Som dem, der smelte mig, som Solen Sneen. -
  Amor en Taarebæk fra Kildebredden
  Til Foden leder af den tause Laure
  Med diamantne Grene - gyldne Lokker.

Vist bleges vil min Kind og mine Lokker,
  Før Gunst mig skjænkes ret af hine Øine,
  De Helgner, jeg tilbeder i en Laure;
  Thi, hvis jeg mindes ret, i syv Aars Tider
  Fløi mine Suk fra Høi til Bølgebredden
  Med Nat, med Dag, med Somrens Ild, med Sneen. -

Forinden Ild, foruden kold som Sneen,
  Med samme Ønsker, men med dunkle Lokker,
  Vil taareblændt jeg stedse gaae ved Bredden,
  Og lokke Medynksgraad i Manges Øine
  Maaskee selv sent i fjerne, fjerne Tider,
  Om Sorg faaer langt Liv som en plejet Laure. -

En <w>Laure</w>, - Soltopasens Guld paa <w>Sneen</w>,
  I fage <w>Tider</w>, klædt i blonde <w>Lokker</w>
  Og havblaa <w>Øine</w>, fører mig til <w>Bredden.</w>
</body>
</poem>

<poem id="moellerpl2018011295">
<head>
    <title>Den 7de Sestine</title>
    <firstline>Saa mange Liv ei gjemme Havets Bølger</firstline>
    <notes>
        <note>Gendigtning af Petrarcas <xref type="translation" poem="petrarca2018011405"/>.</note>
    </notes>
    <source pages="245-246"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
Saa mange Liv ei gjemme Havets Bølger,
  Saa mange Stjerneglimt høit over Maanen
  Seer Jorden ei i klare Sommernætter,
  Saa mange Fugle bygger ei i Lunde,
  Saa mange Straa groer ei paa lave Steder,
  Som Tanker flokkes i mit Bryst hver Aften.

Hver Stund jeg haaber paa den sidste Aften,
  Som skiller dette Støv fra Taarebølger,
  Og Søvn mig skjænker dybt paa dunkle Steder;
  Thi Kval som jeg udholdt her under Maanen
  Dog intet Menneske; det veed I, Lunde,
  Som hused mig i Dage og i Nætter.

Ak aldrig Søvnens Fred I gav mig, Nætter!
  Suk holdt mig vaagen Morgen, vaagen Aften,
  Fra den Tid Amor Borgerskab i Lunde
  Mig gav. - For jeg faaer Ro, vil Havets Bølger
  Udtørres; før faaer Sol sin Glands fra Maanen,
  Før hendøe Vaarens Blommer alle Steder. -

Sygnende vanker jeg fra Sted til Steder,
  Om Dagen taus; Sorg eier mine Nætter,
  Mit Sind er svagt og vexler om lig Maanen.
  Saasnart jeg seer, det skumrer imod Aften,
  Sukker mit Bryst, fra Øiet strømme Bølger,
  Som bade Græsset, bæve gjennem Lunde.

Forhadt er Byer mig; kun Skov og Lunde
  Forstaae den Smerte, jeg paa disse Steder,
  Fra høien Bred ved Skvulp af Kildens Bølger,
  Udaander i de lange, stille Nætter, -
  Saa jeg om Dagen længes efter Aften,
  Naar Solens Dalen giver Plads for Maanen.

O gid som han, der elsket var af Maanen,
  Jeg slumred ind i Ly af grønne Lunde,
  Og hun, som mig for Tiden bringer Aften,
  Med Maanens Lys besøgte disse Steder,
  Og blev hos mig en af de lange Nætter,
  Og aldrig Sol steg op af sine Bølger!

Sang, født hos <w>Bølger</w>, under Glands af <w>Maanen</w>,
  I Taare<w>nætter</w>, - fattigt Barn i <w>Lunde</w>,
  Du rige <w>Steder</w><note>D. e. Avignon, rig ved Besiddelsen af Madonna Laura</note> seer imorgen <w>Aften!</w>
</body>
</poem>

<poem id="moellerpl2018011296">
<head>
    <title>Den 9de (Dobbelt-) Sestine</title>
    <subtitle>(Efter Madonna Lauras Død)</subtitle>
    <firstline>Min fordums Lykke, al min Ungdoms Glæde</firstline>
    <notes>
        <note>Gendigtning af Petrarcas <xref type="translation" poem="petrarca2018011406"/>.</note>
    </notes>
    <source pages="246-248"/>
    <keywords>petrarca</keywords>
    <quality>korrektur1,korrektur2,kilde,side</quality>
</head>
<body>
Min fordums Lykke, al min Ungdoms Glæde,
  De klare Dage og de stille Nætter,
  De sagte Sukke og de søde Toner,
  Som forhen lød i mine Rim og Sange,
  Med eet forandret, ak, til Sorg og Taarer,
  Gjør Liv forhadt og kjær for mig kun Døden.

Grusom og haard, ubøielig, har Døden
  For evig mig berøvet Fryd og Glæde;
  Mit hele Liv hendrages skal med Taarer:
  I mørke Dage, kummerfulde Nætter,
  De tunge Suk ei smelte hen i Sange; -
  Til Smertens Dyb jeg eier ingen Toner.

Hvad er der blevet af min Elskovs Toner?
  En bitter Klang, som taler kun om Døden. -
  Hvor er de Vers, hvor klinge nu de Sange,
  Den Ædle lytted til med sindrig Glæde?
  Hvor Elskovs kælne Sprog i lyse Nætter? -
  Nu er mit Ord, min Tankes Form kun Taarer.

Før fandt jeg Sødhed i min Længsels Taarer,
  Som krydrede med Ynde Savnets Toner,
  Og holdt mig vaagen hele lange Nætter;
  Nu er min Klage mere bedsk, end Døden,
  Da slukt er Øiets Smil, dets kydste Glæde -
  Hint rige Stof til mine simple Sange.

Et glandsfuldt Maal gav Amor mine Sange
  I hendes faure Blik: nu er det Taarer
  Ved Sorgs Erindring af forsvunden Glæde;
  Derfor maa jeg med Tanker skifte Toner,
  Bønfaldende den blege Hjelper, Døden,
  For mig at ende mine Smertensnætter.

Mig flyer Søvnen i de tunge Nætter
  Og gammel Vellyd flyer fra mine Sange,
  Som klinge nu om Intet, uden Døden:
  Hver Strengens Lyst forvandlet er til Taarer.
  Ei kjender Amors Rige slige Toner,
  Saa bittre nu, som lette før af Glade.

Ei leved Nogen meer end jeg i Glæde,
  Og Ingen sørger meer nu, Dage, Nætter;
  Med Smertens Magt forstærkes og dens Toner,
  Fra Hjertet løses taarekvalte Sange.
  Ved Haab jeg leved før; nu kun ved Taarer;
  Mod Død jeg har ei andet Haab end Døden.

Ved hendes Død jeg døer; og kun i Døden
  Det Aasyn atter skuer jeg, hvis Glæde
  Før skabte Fryd af mine Suk og Taarer,
  Og Lyst af Storm og Regnens mørke Nætter,
  Naar Tankers Guld jeg flætted ind i Sange,
  Mens Amor Kraft gav mine svage Toner.

Ak, eied jeg saa bønlig-søde Toner,
  At Laura de tilbagedrog fra Døden,
  Som <w>Orpheus</w> Eurydike uden <w>Sange;</w><note>Tristemque rogum sine carmine flevit.<br/>    Statius (Silv. 5.)</note>
  O, hvilket Liv i ny og himmelsk Glæde!
  Men skeer det ei, gid en af disse Nætter
  Maa lukke Kilderne til mine Taarer! -

Amor, hvem jeg i mange Aar med Taarer
  Min Sorg betroed i smertefulde Toner!
  Af dig jeg haaber ingen blide Nætter;
  Derfor jeg beder kun om Frelse Døden,
  At den mig tager bort til herlig Glæde
  Hos den, for hvem jeg sukked mine Sange. -

Gaaer Lyden did af mine matte Sange
  Til hende, som ei kjender Harpe og Taarer,
  Men bringer ved sin Skjønhed Himlen Glæde, -
  Forandring vil hun kjende paa de Toner,
  Som hun maaskee fandt smukke, førend Døden
  Gav <w>hende</w> Daglys klart, <w>mig</w> skumle Nætter.

Og I, som sukker efter stille Nætter,
  Hvis Elskov taus er, eller føder Sange, -
  O beder, at jeg snart maa vinde Døden,
  Min Jammers Havn, som standser alle Taarer -
  At jeg maa hilses med de Klokketoner,
  Som Andre bringe Sorg, men mig kun Glæde!

O <w>Glæde</w> kom blot een - blot nogle <w>Nætter!</w>
  Hør hæse <w>Toners</w> Bøn i Vemods <w>Sange;</w>
  Gid <w>Døden</w> dog vil ende mine <w>Taarer!</w> -
</body>
</poem>

</content>
</section>

<section level="3">
<head>
    <title>Polske Folkesange</title>
</head>
<content>

<poem id="moellerpl2018011297">
<head>
    <title>Lærketræet</title>
    <toctitle><num>I.</num>Lærketræet</toctitle>
    <firstline>Lærke, Lærketræ, din Planters</firstline>
    <notes>
        <note>* Smlgn. Hauchs Digt ,,Pilen'' i Romanen ,,En polsk Familie''.</note>
        <note>Digtet »Pilen« fra <i>En polsk Familie</i> (1839) findes som <xref poem="hauch2018011201"/> i Hauchs <i> Lyriske Digte</i> (1842).</note>
    </notes>
    <source pages="250"/>
    <quality>korrektur1,korrektur2,kilde,side</quality>
</head>
<body>
,,Lærke, Lærketræ, din Planters
  Navn du hviske mig i Øre! -
Var det Fuglen? var det Vaarens
  Vind, som hid dig monne føre? -
Eller lod, som Elskov, egen
  Kraft sig Livet i dig røre?''

- Ikke Fugl og Vind, ei selv som
  Elskov jeg mit Liv mon række.
Længst af hvide Jomfruhænder
  Lod jeg mig i Jorden lægge,
Her paa Graven, som den elskte
  Broder gjemmer inden Vægge. -

Naar for Dagen Morgnen aabned
  Glad sin Rosenport den røde,
Kom hun, græd hun, ak saa bittert,
  For sin Broder; Taarer fløde:
Det var Regnens milde Strømme,
  Som mig næred, gav mig Grøde.

Mig beaanded hendes Smertes
  Klagesang som blide Vinde;
Hendes Sukke mig som Solen
  Ild og Varme gav herinde,
Og som Maane lod det taare–
  blændte Blik <w>hun</w> paa mig skinne! -
</body>
</poem>

<poem id="moellerpl2018011298">
<head>
    <title>Birketræet</title>
    <toctitle><num>II.</num>Birketræet</toctitle>
    <firstline>Birk, o hulde Birk, hvo gav dig disse Blik saa sorrigfulde?</firstline>
    <source pages="251"/>
    <quality>korrektur1,korrektur2,kilde,side</quality>
</head>
<body>
Birk, o hulde Birk, hvo gav dig disse Blik saa sorrigfulde? -
Stivned dine Safters Kilde under Vinterisens Kulde?
Aanded fjendtlig Ild imod dig, eller tæred lumske Bække
Bort den Jord, som dine Rødders Traadeflætning skulde dække?

Birken kvad: ,,ei Frost forstened, Søster Olga, Saftens Kilde.
Intet Bølgeskyl fra Roden næringssvangre Jord lod trille; -
Men fra fjerne, fjerne Lande kom Tartaren: Flammer suste,
Grene brød han, og hans Fodtrin Græsset trindtom sønderknuste.

,,Og hvor <w>han</w> sin Fakkel svinger, spirer Græs ei meer paa Vænge; -
Hvor <w>han</w> rider over Sæden, sukker højtklædt Mark og Enge.
Hvor hans Hest gaaer gjennem Bækken, Dyrets Tørst ei mere slukkes;
Hvor hans skarpe Pile ramme, Vunden først med Graven lukkes.

Hist fra Østen Gud i Vreden os Forbandelserne sender, -
Sender Vinden Høskræksværme, kommer Nød, som aldrig ender;
Ogsaa Pesten, den blodgjerrige, histfra sine Flammer svinger:
Skade kun, at og fra Østen stige Solens gyldne Vinger! -
</body>
</poem>

</content>
</section>

<section level="3">
<head>
    <title>Nygræske Folkesange</title>
</head>
<content>

<poem id="moellerpl2018011299">
<head>
    <title>Længsel</title>
    <toctitle><num>I.</num>Længsel</toctitle>
    <firstline>O gid jeg var en lille Fugl</firstline>
    <source pages="251-252"/>
    <quality>korrektur1,korrektur2,kilde,side</quality>
</head>
<body>
O gid jeg var en lille Fugl
  Og fløi mig i høien Luft,
  Og havde Himlens Sky til Skjul,
  Og leved af Blomsterduft! -

Til Ithaka, langt mod Vesten hen
  Min Flugt da skulde staae,
  Der, hvor han boer, mit Hjertes Ven,
  Den skjønneste Mand, jeg saae.

Og var han ei paa Ithakas Land,
  Da fløi jeg uden Rist
  Til alle Øer i Verdens Vand,
  Til jeg ham fandt tilsidst.

Og var han hverken paa Land eller Hav,
  Men draget fra Livets Ø,
  En Rede jeg bygged mig paa hans Grav,
  Og lagde mig til at døe. -
</body>
</poem>

<poem id="moellerpl20180112100">
<head>
    <title>Døden og Pigen</title>
    <toctitle><num>II.</num>Døden og Pigen</toctitle>
    <firstline>Der stod saa faur en Rose i driftigt Ungdomsmod</firstline>
    <source pages="252-253"/>
    <quality>korrektur1,korrektur2,kilde,side</quality>
</head>
<body>
Der stod saa faur en Rose i driftigt Ungdomsmod;
Hun trodsed hver en Skæbne, hun haant om Døden lod.
Hun havde Brødre syv; hendes Beiler stolt og gild,
Hun eied saa skjønne Haver og Slotte tre dertil.

            Det mærked Døden
            I dunkle Dale;
    Ham lysted Fryd at vende brat til Smerte:
            Som sorten Svale
            Han kom og skjød den
    Dræbende Pil dybt ind i Rosens Hjerte.

Men Moderen, stakkels Moder, hun græd saa bitterlig,
Hun græd saa modige Taarer alt ved sin Datters Lig:
,,O Død, saa grumt du ramte mig ved mit ene Barn,
Min eneste Datter kjære, mit søde, smukke Barn!''

    Og see, ad Bjerget ned med sine Svende
    Drog Brudgommen, drog hendes Konstantin
    Fra Krigen hjem: Trehundrede ham fulgte,
    Og Hundrede med Sang og klingende Spil,
    Som skingred vidt omkring i Luftens Hal.

,,O tier stil, I Spillemænd, I kjære Sangere, hør:
Et Kors staaer sort og skummelt for min Svigermoders Dør;
Død er den gamle Moder, eller den brave Svigerfar,
Hvad eller en af Brødrene, de syv, som hjemme var.'' -

    Saa sporer han Gangeren til det raskeste Trav
        Henad Kirken til
        Og holder blandt Gravene stil; -
    Men Graverkarlen staaer i den friske, nye Grav.

,,O siig, for Guds Skyld siig mig, du gode Graver kjær,
Hvis er den Grav, hvem sænke de ned i Jorden her?''

,,Den Grav er til Pigen, som guldspundne Lokker bar,
Den blonde, blonde Pige, med det sorte Øinepar.
Hun havde Brødre syv, hendes Beiler stolt og gild
Han eied saa skjønne Haver og Slotte tre dertil!'' -

    ,,O Graver, kjære Graver, gjør Graven mere bred,
    Kun lidet, lidet bredere, at To kan hviles ved!''

Saa stødte han den gyldenskafted Dolk i sit Bryst;
I Graven dybt de hvile nu begge taust og tyst,
I samme Grav forenede de hvile taust og tyst. -
</body>
</poem>

</content>
</section>

<poem id="moellerpl20180112101">
<head>
    <title>Efter Robert Burns</title>
    <firstline>Hvem er det, som banker der?</firstline>
    <notes>
        <note>Gendigtning af Robert Burns: <xref type="translation" poem="burns2001052503"/>.</note>
    </notes>
    <source pages="253-254"/>
    <keywords>burns</keywords>
    <quality>korrektur1,korrektur2,kilde,side</quality>
</head>
<body>
Hvem er det, som banker der? -
  - Mig, min Skat! sa' Findlay.
- Pak dig hjem! hvad vil du her?
  - Kun alt Godt! sa' Findlay.
- Du som Røver komme tør!
  - Ja, paa Rov! sa' Findlay.
- Vist Fortræd før Dag du gjør?
  - Ganske vist, sa' Findlay.

Stod jeg op, og indlod dig ...
  - Aa luk op! sa' Findlay.
Søvn i Øie fik jeg ei!
  - Muligt nok, sa' Findlay.
- Var du først herinde hos mig.
  - Hvem der var! sa' Findlay,
- Gik før Daggry du vist ei;
  Vistnok ei, sa' Findlay.

Hvis i Nat du bliver - Ja,
  Det gjør jeg, sa' Findlay;
- Vogt dig, naar du gaaer herfra!
  - Frygt kun ei, sa' Findlay.
- Men, hvad der i Kammeret her ...
  - Ogsaa skeer, sa' Findlay;
- Tand for Tunge, taus du er!
  Paa min Tro, sa' Findlay.
</body>
</poem>

<section level="3">
<head>
    <title>Efter Schiller</title>
</head>
<content>

<poem id="moellerpl20180112102">
<head>
    <title>Til Vennerne</title>
    <toctitle><num>I.</num>Til Vennerne</toctitle>
    <firstline>Kjære Venner! skjønnere der Tider</firstline>
    <notes>
        <note>Gendigtning af Schillers <xref type="translation" poem="schiller2017011001"/>.</note>
    </notes>
    <source pages="254-255"/>
    <keywords>schiller</keywords>
    <quality>korrektur1,korrektur2,kilde,side</quality>
</head>
<body>
Kjære Venner! skjønnere der Tider
Var, end vore - Ingen det bestrider,
Og en ædel Slægt forlængst er død.
Kunde Saga selv derom ei melde,
Skulde tusind Stene det fortælle,
Som man graver ud af Jordens Skjød.
  Dog det er forbi, til Hvile stikket
  Denne høit begunstigede Æt.
  Vi, vi <i>leve</i>, vort er Øieblikket,
  Og den Levende har Ret!

Venner! mere lykkelige Lande
Er der, end hvor Skæbnen os lod strande,
Vidtbereiste Vandrer siger saa.
Men har end <w>Naturen</w> lidt os skjænket,
Kunsten dog sig venlig til os sænked,
Ved <w>dens</w> Ild vort Hjerte varmt kan slaae.
  Vil end Laurbartræet her ei trives,
  Synker Myrthen ved vor Frost i Støv.
  Dog til Krands om Tindingen os gives
  Rankens grønne, muntre Løv.

Vel med større Larmen Livet bruser,
Naar paa Verdens Torv, hvor Themsen suser,
Fire Verdners Skatte vexles ud.
Tusind Skibe ankre og bortgynges,
Alt det Kosteligste der opdynges,
Og der hersker Guldet, Jordens Gud.
  Men ei mellem Dynd og skumle Vægge,
  Klamme Taager, uophørlig Regn,
  Kun i Speilet af de klare Bække
  Seer du Solens lyse Tegn.

Mere pragtfuldt, end vi her i Norden,
Betleren boer hist paa Tiberjorden,
Thi han skuer Rom, den evige By.
Ham omringer Skjønheds Straalevrimmel;
Som et Under, som en anden Himmel,
Peterskuplen hæver sig mod Sky.
  Dog er Rom i al sin Glands kun Graven,
  Hvor en svunden Storhed gik til Ro; -
  Livet, Livet, dufter kun i Haven,
  Hvor de friske Planter groe.

Større Daad vel øves andre Steder,
Her os Live: Smaahed kun bereder,
Nyt - har ingensinde Solen seet:
Paa de Brædder, som betyde Verden,
Skue vi dag <i>alle</i> Tiders Færden,
Og hvad Stort og Herligt der er skeet.
    Alt gjentages evig her i Livet -
    Phantasien kun forynger sig;
    Hvad sig ingensinde har begivet,
    <w>Det</w> alene ældes ei!
</body>
</poem>

<poem id="moellerpl20180112103">
<head>
    <title>Den ideale Frihed</title>
    <toctitle><num>II.</num>Den ideale Frihed</toctitle>
    <firstline>Seer du paa Livet ud, dig tvende Veie sig aabne</firstline>
    <notes>
        <note>Gendigtning af Schillers <xref type="translation" poem="schiller2018011501"/>.</note>
    </notes>
    <source pages="256"/>
    <keywords>schiller></keywords>
    <quality>korrektur1,korrektur2,kilde,side</quality>
</head>
<body>
Seer du paa Livet ud, dig tvende Veie sig aabne:
Til <w>Idealet</w> dig een fører, den anden til Død.
See, mens endnu du er fri, at <w>hin</w> i Tide du vælger,
Førend Parcen<note>Romersk skæbnegudinde.</note> med Magt kaster paa denne dig hen!
</body>
</poem>

</content>
</section>

<section level="3">
<head>
    <title>Efter Goethe</title>
</head>
<content>

<poem id="moellerpl20180112104">
<head>
    <title>Den skjønne Nat</title>
    <toctitle><num>I.</num>Den skjønne Nat</toctitle>
    <firstline>Jeg forlader denne Hytte</firstline>
    <notes>
        <note>Gendigtning af Goethes <xref type="translation" poem="goethe2018011001"/>.</note>
    </notes>
    <source pages="256"/>
    <keywords>goethe</keywords>
    <quality>korrektur1,korrektur2,kilde,side</quality>
</head>
<body>
Jeg forlader denne Hytte,
  Ak! min Elskovs Opholdssted;
Maa med Nat min Flugt beskytte
  Og med Skovens Dunkelhed.
Luna gjennem Busken bryder,
  Zefyr melder hende, let og blød.
Nikkende for hende gyder
  Birken ud sin Virak sød.

Hvor den kvæger, hvor den køler,
  Denne skjønne Sommernat! -
O hvor stille Sjælen føler
  Her af Salighed en Skat!
Glæden knuser Tankens Lænker -
  Dog jeg dig, o Himmel, blank og reen!
Tusind slige Nætter skjænker,
  Gav min Pige mig blot <w>een!</w> -
</body>
</poem>

<poem id="moellerpl20180112105">
<head>
    <title>Maisang</title>
    <toctitle><num>II.</num>Maisang</toctitle>
    <firstline>Hvor lys og herlig Naturen jeg seer!</firstline>
    <notes>
        <note>Gendigtning af Goethes <xref type="translation" poem="goethe2002073102"/>.</note>
    </notes>
    <source pages="257"/>
    <keywords>goethe</keywords>
    <quality>korrektur1,korrektur2,kilde,side</quality>
</head>
<body>
Hvor lys og herlig Naturen jeg seer!
Hvor Solen glimrer, hvor Marken leer!

Frem bryde Blomster af Gren og Kvist,
Og tusinde Stemmer fra Skoven hist.

Og Fryd og Vellyst af hvert et Bryst -
O Jord! o Solskin! o Lykke og Lyst! -

O Elskov, Elskov, din gyldne Gnist,
Lig Morgenskyen fra Høien hist,

Velsigner herlig den friske Vaar, -
Din Blomsterduft over Jorden gaaer!

O Pige, Pige, hvor elsker jeg dig! -
Hvor funkler dit Øie, hvor elsker du mig!

Saa elsker Lærken sin Sang og sin Luft,
Og Morgenblomsterne Himlens Duft.

Saadan jeg dig elsker med brændende Blod,
Du, som giver mig Ungdom, Glæde og Mod

Til Dands og Sange, - gid Lykke og Fred
Dig evig lønne din Kjærlighed!
</body>
</poem>

</content>
</section>

<section level="3">
<head>
    <title>Efter Rückert</title>
</head>
<content>

<poem id="moellerpl20180112106">
<head>
    <title>Husker du, min søde Due</title>
    <toctitle><num>I.</num>Af ,,Liebesfrühling''</toctitle>
    <subtitle>Af ,,Liebesfrühling''</subtitle>
    <firstline>Husker du, min søde Due</firstline>
    <source pages="257-258"/>
    <keywords>rueckert</keywords>
    <quality>korrektur1,korrektur2,kilde,side</quality>
</head>
<body>
,,Husker du, min søde Due,
  Hvad jeg tidt dig har fortalt,
  At du med en Kniplingsbue
  Mig behager fremfor alt?

,,Lad mig kun, o lad mig snappe,
  Hulde! Hat og Slør fra dig.
  Viis dig med en Kniplingskappe,
  Naar du vil behage mig!

,,Haabets søde Duft, min Due,
  Fylder mig med stille Lyst,
  Naar du smykt med Kniplingshue
  Leger Skjul her ved mit Bryst.''

,,Men naar engang Myrtens Bue
  Om dit Haar har hvælvet sig, -
  Da maa du med Kniplingshue
  <w>Altid</w>, altid staae hos mig!''
</body>
</poem>

<poem id="moellerpl20180112107">
<head>
    <title>Alfarabi fra Faràb</title>
    <toctitle><num>II.</num>Af ,,Morgenlandische Sagen und Geschichten.''</toctitle>
    <firstline>Alfarabi fra Faràb</firstline>
    <notes>
        <note>Gendigtning af Rückerts <xref type="translation" poem="rueckert2018011501"/>.</note>
    </notes>
    <source pages="258-259"/>
    <keywords>rueckert</keywords>
    <quality>korrektur1,korrektur2,kilde,side</quality>
</head>
<body>
Alfarabi fra Faráb,
Meget nær ved Turkestan,
Fra Faráb, hvorom det ei
Afgjørt er, om rettest Land,
Eller Stad, det kaldes bør, -
(En Dagreise langt det er,
En Dagreise er det bredt;
I det Rum, saa vidtstrakt, der
Ei blot findes Stad og Park,
Men og Skov og Agermark,) -
Alfarabi fra Faráb
Var vel Tyrk af Fødselen,
Dog den største Philosoph
Den Tid i Arabien.
Ikke blot hver Videnskab,
Som udfordrer Kløgt og Mod,
Kjendte han, endog hver Kunst
Som en Mester han forstod.
Paa Guitarren spilte han
Saa forskjellige Toner tre,
At han ved den ene strax
Publikum fik til at lee,
Med den anden dernæst han
Alle til at græde fik;
Ved den tredie derimod
Søvn tillukked hvert et Blik.
Underfulde Philosoph,
Hvor han kjendte Mennesket! -
Lee og græde, deraf træt
At indslumre, - er ei det
Menneske, dit Levnetsstof? -
</body>
</poem>

<poem id="moellerpl20180112108">
<head>
    <title>En Professor, meget lærd</title>
    <toctitle><num>III.</num>En Professor, meget lærd</toctitle>
    <firstline>En Professor, meget lærd</firstline>
    <source pages="259-260"/>
    <keywords>rueckert</keywords>
    <quality>korrektur1,korrektur2,kilde,side</quality>
</head>
<body>
En Professor, meget lærd,
Med et Skjæg, saa langt og svært,
Sad en Aften ved sin Bog,
Og saa fandt han dette Sprog:
,,Langt Skjæg tidt man finde kan
Hos en Nar og Dumrian!''
Længe tænkte efter han, -
Da udbrød den lærde Mand:
For hin Sandhed ret at kjende,
Vil jeg halvt mit Skjæg afbrænde,
Paa mig selv jeg prøve kan
Da, om jeg faaer meer Forstand.
Strax en Fyrrespaan han tændte,
Og sit Skjæg fra neden brændte;
Men af Skjægget, fyldt med Salve,
Brændte ikke blot det Halve,
Nei, det Hele Flammen sved,
Og en Stump af Hagen med.
Da indsaae han, at det Sprog,
Som han lærte af sin Bog,
,,Langt Skjæg ofte Narren har,''
At det meget rigtigt var;
Thi skjøndt Skjægget fløiten gik,
Var ei mere klart hans Blik,
Skjøndt hans Hage nu var bar,
Derfor lige dum han var,
Lige klog og høilærd, som
Før der Ild i Skjægget kom.
</body>
</poem>

<poem id="moellerpl20180112109">
<head>
    <title>For din Skyld elsker jeg Alt, hvad dig ligner</title>
    <toctitle><num>IV.</num>For din Skyld elsker jeg Alt, hvad dig ligner</toctitle>
    <subtitle>(Arabisk; af ,,Erbauliches und Deschauliches''.)</subtitle>
    <firstline>For din Skyld elsker jeg Alt, hvad dig ligner</firstline>
    <source pages="260"/>
    <keywords>rueckert</keywords>
    <quality>korrektur1,korrektur2,kilde,side</quality>
</head>
<body>
For din Skyld elsker jeg Alt, hvad dig ligner,
Forelsker mig i Sol og Maaneskjær;
Den haarde Sten jeg gaaer forbi og - kysser, -
Fordi <w>dit</w> Hjerte haardt som Stenen er!
</body>
</poem>

</content>
</section>

<poem id="moellerpl20180112110">
<head>
    <title>Efter Nedschati</title>
    <subtitle>Af Hammer-Purgstalls ,,Osmanische Dichtkunst.''</subtitle>
    <firstline>Mennesker uden Kummer leved der aldrig</firstline>
    <notes>
        <note>İsa Necati (død 1509), digter fra det ottomanske rige. <!-- https://en.wikipedia.org/wiki/İsa_Necati --></note>
    </notes>
    <source pages="260"/>
    <quality>korrektur1,korrektur2,kilde,side</quality>
</head>
<body>
Mennesker uden Kummer leved der aldrig,
Mennesker uden Sorger gaves der aldrig;
Thi, hvis ei Taarer dybt fra Hjerterne rinde,
Kjerligheds Eng, den deilige, grønnes aldrig.
Hvis ei den Skjønne haardt som Stenen har Hjertet,
Kærligheds stolte Bygning grundfæstes aldrig. -
- ,,Spar du kun dine Læbers rødmende Knopper,
,,Dig at favne dog ei aflader jeg, aldrig!
,,Lig en Cypres jeg rank er opvoxet, hurtig,
,,Foran din Dør, og Modet taber jeg aldrig;
,,Og for din Andagts Ro, <w>Nedschati</w>, at spotte
,,Synger en Nattergal, - forstummer den aldrig!''
</body>
</poem>

<poem id="moellerpl20180112111">
<head>
    <title>Efter Em. Geibel</title>
    <firstline>Den, som i vort gode Tydskland Skjald og Taler være vil</firstline>
    <source pages="260-261"/>
    <quality>korrektur1,korrektur2,kilde,side</quality>
</head>
<body>
<!-- TODO: Find Emanuel Geibels original -->

Den, som i vort gode Tydskland Skjald og Taler være vil,
Han maa være fiin og artig, maadeholden, tam og mild.
Han med Gaaseurt og Roser gjerne sig bekrandse maa,
Muntre Spurveviser kviddre, Lærketriller maa han slaae.
Men, naar fra den gyldne Bue, som af Gud han fik, med Smil
Han et modigt Ord udsender som en ildrød Flammepiil,
Naar som vilden Falk hans Sange svinge sig mod Himlens Bryst,
Saa at Vingens Brusen klinger lig Propheters stærke Røst,
See, da mener man, til Intet nytter saadan Sangerflugt,
Og den store Sax sig nærmer, stækker Vingerne ham smukt.
Saadan Lod erfoer den Digter, som for Eder træder frem;
Af hans Træ de bedste Grene skar man i hans tydske Hjem.
Sangene han gjerne mister, dog Eet græmmer ham endnu,
At man stempler som forbrydersk, hvad der kom af trofast Hu.

Derfor, Læsere, nu banker sagte han paa Eders Dør,
At for det, som han har mistet, I maae trøste ham som før.
Tag ham mildt i Eders Midte, skjænk ham villig Eders Gunst,
Hvis I fandt hans Ord begejstret, fandt hos ham en Sangers Kunst.
- - - - - - - - - - - -

Mangen sød og herlig Sangfugl har hin Sax til Taushed bragt;
Dog i Hjertets stille Dybder boer hel underfuld en Magt:
Aldrig under den mig Hvile, og i Elskov, Lyst og Harm,
Ja i Smertens Angst den former Sangens stærke Sølverarm.
Og jeg føler, hvo som mandig tør i Dødens Kamp ei gaae,
Han vil aldrig vorde værdig til det Høieste at naae.

Frisk da ud i Kampens Hede! lad den unge Kraft staae til!
Som en driftig Argonaut jeg Haabets Seil udspænde vil -
Hen mod hine Underkyster, som har tryllet længst mit Sind,
Og din Kjærlighed, mit tydske Folk, den er mit gyldne Skind.
Lyser gunstig da, I Stjerner, jævn dig, kampopfyldte Sø,
Bær paa dunkle Purpurbølger stolt min Snekke under Ø!
Vifter mildt, I Vinde, svangred' af sødt-duftende Jasmin,
Glad om Roret du dig boltre, lykkevarslende Delphin!

O, men du, azurblaa Himmel, vidtudstrakte Frihedshegn,
Lad paa mine Læber dryppe gyldne Melodiers Regn,
Saa min Sang som Vaabenklirren bruser snart i Chor af Mænd,
Snart som Fløitetoner smelter mildt i Pigehjerter hen!
Lad min Daad erobre Maalet, hvor det staaer i evig Glands;
Thi det Høieste, en Digter ønsker sig, er Ærens Krands!
</body>
</poem>

<poem id="moellerpl20180112112">
<head>
    <title>Efter Alfred de Musset</title>
    <subtitle>Madrid</subtitle>
    <firstline>Madrid, du Prindsesse i Spanien</firstline>
    <notes>
        <note>Gendigtning af Alfred de Musset: <xref type="translation" poem="musset2018011001"/>.</note>
    </notes>
    <source pages="262-263"/>
    <keywords>musset</keywords>
    <quality>korrektur1,korrektur2,kilde,side</quality>
</head>
<body>
Madrid, du Prindsesse i Spanien,
I dine Haver, trindt i Campagnen,
Lyne tusind Øine, sorte og blaa!
Du hvide By, Hjemmet for Serenader!
I dine hundrede Promenader
Tusind smaa Fødder hver Aften gaae!

O Madrid, naar dine Tyre bløde,
Tusind hvide Hænder klappe, og røde
Shawler flyve for Vinden derved!
I dine Nætter, de stjernefulde,
Liste sig, tættilslørede, hulde
Sennoraer ad dine Trapper ned.

Dog, o Madrid, dine Damers de slanke
Former jeg uden en længselfuld Tanke
Spottende vandrer forbi paa min Vei.
Thi een i Verden, o een kun jeg eier;
Men alle Brune og Blonde opveier
Hendes yderste Fingerspids ei!

Een jeg veed - o! Duegnen<note><i>Duenna</i>, spansk anstandsdame.</note>, som fletter
Hendes Haar og bevogter hendes Nætter,
Aabner for mig kun Vinduets Hvælv;
Den, som et Nederlag ønsker at kjende,
Skal kun ved Messen nærme sig hende,
Var det saa Bispen, ja Kongen selv.

Det er en andalusisk Kvinde,
Min forelskte, jaloux Elskerinde,
Med de lange Lokker i Nettets Skjul!
Af Engel og Dæmon hun er en Melange,
Hun er brunlig som en Orange,
Hun er levende som en Fugl!

Naar jeg til mine tilbedende Læber
Trykker den søde Galning, som stræber
Imod, til hun daaner i Kampens Glød,
Da skulde man see den fyldige, fine
Skabning sig bugte og snoe sig af mine
Arme, som en Slange saa væver og blød.

Ønsker Nogen forresten at kjende,
For hvilken Pris jeg erobrede denne
Juvel, - det var ved min vælige Hest,
En artig Bemarkning om hendes Mantille,
Dernæst ved lidt Bonbon med Vanille,
En Aften paa en Carnevalsfest.
</body>
</poem>

<poem id="moellerpl20180112113">
<head>
    <title>Efter Mad. Désbordes-Valmore</title>
    <subtitle>Skoledrengen</subtitle>
    <firstline>En lille bitte Pusling i Skole skulde gaae</firstline>
    <source pages="263-265"/>
    <quality>korrektur1,korrektur2,kilde,side</quality>
</head>
<body>
<!-- TODO: Find originalen -->

En lille bitte Pusling i Skole skulde gaae;
Men Bogen var saa tung, han stod og græd. Da saae
Han en Bi, som kom flyvende, og skulde samme Vei.
,,Bi,'' sa'e han, ,,kom og sæt dig, og snak lidt med mig! -
,,Jeg skal nu lære at læse i Bogen, her du seer;
,,Men Læreren er saa ækel, han slaaer saasnart man leer. -
,,O, lær mig, Bi, at flyve langt gjennem Luften bort!''
,,Nei,'' svared Bien, ,,dertil min Tid er altfor kort.
,,Alt dufte tusind Blomster, jeg passe maa mit Kald;
,,Min Honningkage færdig til Middag være skal.
,,En Bi hver Dag maa virke og slide for sit Brød,
,,For at man ei den næste skal lide Sult og Nød.''

Med blomstrende Syrener leged en Morgenvind.
Fra Muren fløi en Svale, og streifed den Lilles Kind.
Den sang saa glad og freidig, at Echoet, som sov,
Strax vaagned af sin Slummer hist i den grønne Skov.
,,Goddag Svale!'' sa'e Drengen, ,,Goddag! - hvor skal du hen?
,,Ifjor i Høst jeg saae dig, jeg kjender dig godt igjen!
,,Du bragte Lykke til Huset, bring ogsaa mig lidt Held, -
,,Kom, leg med mig; thi ellers jeg kjeder mig ihjel.''

,,Det vilde jeg grumme gjerne,,,gav Svalen ham til Svar;
,,Men undskyld, nu for Tiden Forretninger jeg har.
,,Jeg hilse maa paa alle mine Venner, som naar
,,De ikke see mig, tænke, det ei endnu er Vaar.
,,Som Budskab jeg dem bringer lidt Mos. - Desuden maa
,,Man nu, (dog det er Noget, du ei forstaaer dig paa)
,,Tænke paa at forlove sig, og samle til et Hus, -
,,Det, som ifjor jeg bygged, er sunket rent i Grus.
,,Der flyve mine Damer, farvel, jeg maa derhen;
,,Livet snart faaer Ende, det maa bruges, min Ven!''

Drengen faldt i Tanker, derpaa saa græd han lidt.
For at fordrive Tiden, han talte sine Skridt.
Da traadte ud af Huset den værdige Pasop.
Sin Ølbas lod han høre, og sprang paa Gjærdet op.
Dog, da han saae den Lille, saa blev han from og tam,
Og syntes at føle Medlidenhed med ham.

,,Min gode Moppe,'' sagde den grædende Dreng,
,,Kom ned, og lad os lege lidt paa den grønne Eng!
,,Jeg skulde gaae i Skole, - du sagtens ikke veed,
,,Hvor man af denne Læsning kan blive led og kjed;
,,Der faaer jeg Skjænd og Anmærkning, ,,Maadelig'' og ,,Slet,''
,,Men, naar jeg blot maa lege, saa bliver jeg aldrig træt,
,,O, hvem der var saa lykkelig, og havde det som du,
,,Og ingen Ting bestilte, - den Bog, det er min Gru!''

,,Jeg hedder ikke Moppe, Pasop, det er mit Navn;
,,Du troer, jeg Intet bestiller, jo jeg gjør meget Gavn.''
Saa talte Hunden, - ,,seer du den Bonde hist, som saaer,
,,Det er min Herre; jeg tjener som Portner paa hans Gaard.
,,Han passer paa om Dagen, og jeg, naar det er Nat.
,,Han gi'er mig Hus og Føde, jeg Tyvene ta'er fat.
,,Jeg vækker Oxen, som pløier, beskytter Høns og Faar, -
,,Det er for dig det Bedste, du i din Skole gaaer.
,,Vi Hunde kan ei læse, vi derfor bøde maae
,,Med Slaveri, og ofte i korte Lænker staae.
,,Du som faaer Lov at studere, du er just lykkelig,
,,Du bliver Mand, og Hundene, de skulle tjene dig!''

Med andre Tanker Drengen nu saae paa sin Bog.
Han kyssed Pasop paa Munden, og strax han Afsked tog.
Ved Hundens vise Tale han kom til sin Forstand,
Og smilede ved Tanken engang at blive Mand.

Han kom forseent til Skolen, men Pokker sad i den Knegt:
Da Æblerne blev modne, da læste han perfekt.
</body>
</poem>

<poem id="moellerpl20180112114">
<head>
    <title>Efter Arnault</title>
    <subtitle>Bladet</subtitle>
    <firstline>Stakkels Blad, som gult og vissent</firstline>
    <source pages="265"/>
    <quality>korrektur1,korrektur2,kilde,side</quality>
</head>
<body>
Stakkels Blad, som gult og vissent,
Løsnet fra din Stilk, omflagrer,
Siig hvorhen? - ,,Jeg veed det ikke:
Stormen grumt har knækket Egen,
Som alene var min Støtte.
Med ustadig, ublid Aande,
Zephyr eller Nordenvinden
Siden denne Dag mig hvirvler
Om fra Skov og Krat til Sletten,
Snart paa Bjerge, snart i Dale,
Hvorhen Vinden vil, jeg vandrer,
Uden Trods og uden Klage, -
Gaaer den Vei, som Alt maa vandre,
Samme Vei, som Rosens Blade,
Og den grønne Laurbærkrands.''
</body>
</poem>

<section level="3">
<head>
    <title>,,Fangen i Kaukasus'' - efter Alexander Puschkin</title>
</head>
<content>

<poem id="moellerpl20180112115">
<head>
    <title>Første Sang</title>
    <firstline>I Aulen staaer der Telt ved Telt</firstline>
    <notes>
        <note>* Nærværende Digt er bearbeidet efter en tydsk Oversættelse (af Lippert), der bærer Prag af med megen Troskab at gjengive Digterens Ejendommeligheder.</note>
    </notes>
    <source pages="266-274"/>
    <quality>korrektur1,korrektur2,kilde,side</quality>
</head>
<body>
I Aulen<note>* Navnet paa Tscherkessernes Teltebyer.</note> staaer der Telt ved Telt, -
Tscherkesserskaren ledig sidder,
Og sladdrer, mens mod Kvæld det lider,
Om Kamp og dristig Daad i Felt,
Om stolte Heste, Landets Lyst,
Om Hvilen efter blodig Dyst, -
Hvorlunde de i gamle Dage
I Kampen aldrig veg tilbage, -
Om Høvdinger i Krigslist øved',
Hvor flinkt de Sablen svang, og kløved
Med Pilen Flammen af et Lys; -
De haarde Krigerhjerter glæder
Tanken om ødelagte Stæder,
- Sortøiede Slavinders Kys ....

Slig Tale gjennem Leiren lød,
Paa Taageskyer Maanen flød,
Da bruste det: en Rytter som
En Stormvind hid til Kredsen kom.
Han slæber Fjenden, han betvang,
I Slyngens Rem, som tæt sig snører;
Høit gjennem hele Aulen klang
Hans Raab: ,,den Russer mig tilhører!'' -
Om Fangen Sværmen stormer tæt
Alt standset er hans Aandedræt,
Hans Hoved bløder og hans Bryst
For deres Spot er følesløst.
Han hører ei de vilde Stemmer,
Dødssøvn sank paa hans Øie ned,
Og vifter alt som Gravens Fred
Iskold omkring de stive Lemmer ....

Saa laa han længe hen som død,
Sin Dvaledrik ham Søvnen rakte, -
Dog Middagssolens hede Glød
Ham af de dunkle Drømme vakte.
De vaagnende Livsaander lød
Som fjerne Toner i hans Hjerte,
Det Glimt, som varmende frembrød
Af Mulmet, dæmper alt hans Smerte.
Dog ak, lig Stikket af en Dolk -
Han seer et Fjeld, høit, flyomskygget,
Hin Vold, Naturen selv har bygget
For det fribaarne Røverfolk.
Som Drømmesyner foresvæver
Ham Fangenskabets tunge Kaar,
Da rasler det - af Gru han bæver -
Thi Lænkers Larm hans Øre slaaer.
Den Rædselslyd ham Alt har sagt -
Farvel, o Friheds Himmel blaa!
Farvel, al Livets Tryllepragt! -
Han - er en Slave ....

                Hin Yngling laa
Alene - ingen, fjendtlig Vagt
Sig viser paa den vide Steppe, -
Kun som et tomt, grøntvirket Teppe
Den ligger for hans Blik udstrakt.
Hist Tinderne af det fjerne Fjeld
Sig tabte mellem Stjerners Chor,
Men gjennem Fangens knuste Sjæl
De mørke Tankers Stormvind foer:
- Hinsides hine Bjerges Rand
Gaaer Veien til hans Fødeland,
Hvor sorgløst sig hans unge Hjerte
For Livets Herlighed oplod,
Hvor han den første Fryd forstod,
Og grebes af den første Smerte. -
Hvad var af al hans Ungdomslyst
Og Haab tilbage? - Nag og Klage.
Dog Mindet om de glade Dage
Han gjemte i sit visnede Bryst.

Han havde Verden lært at kjende,
Og Livets hykleriske Værd,
At Venskab som Bedrag skal ende,
At Elskov Drømmetant kun er.
Han spotted Skjæbnen, stolt hans Aand
Vilde bryde alle usle Baand, -
Som Friheds Ven, som Verdens Fjende,
Han til Naturen vilde sig vende.
Og nu - nu er han vaagnet brat
Af Haabets drømmefulde Nat,
Som nys hans tunge Hoved vugged -
Han <w>Slaveriets</w> Lod har trukket! ....

- Træt var hans Hoved sunket ned
Imod det haarde Hvilested,
Hans Livskraft atter i Dødens Gys
Udslukkedes som Dagens Lys.
Alt Solens sidste Afskedsgnist
Forgylder hine grønne Høie,
Med Sang og Larm i Aulen hist
Høstfolket høres lystig støie.
Tusmørkets Dæmrelys maa flye
For Blussene, som tændes trindt,
Og Nattens tause, dunkle Sky
Steg over Leirens Labyrinth.
Kaukasus har sit Hoveds Pragt
Til Søvn i sølvgraa Taager lagt;
Vildt skummende fra Fjeldets Skjød
En Bjergstrøm fjernt sin Bane brød.

Tys! - var det ikke som der lød
I Nattens Stilhed sagte Fjed? -
En Pige skjult bag Slørets Dække
Sig til den Fangne bøier ned,
Og kalder høit, for ham at vække.
Han hæver kun det stive Blik
Mod Pigen - intet Svar hun fik:
- Var det en yndig Drøm, som kun
Ham gjækked i den sidste Stund?
Drev Tankernes udbrændte Ild
Med ham et flygtigt Gjøglespil? - -

- Paa Knæ Jomfruen sunket er,
Og let belyst af Maanens Skjær,
Med milde, medynksfulde Blik
Hun byder ham en kølig Drik.
Og alt som hendes Tryllebæger
Ham sødt og selsomt vederkvæger,
Ny Kraft opvaagner i hans Bryst;
Han glemmer al sin Kval og Jammer,
Og suger hurtig andre Flammer
Af hendes Øiekast og Røst.
Vel ikke han forstaaer det Sprog,
Den hulde Stemme taler; - dog
Af Stilling og af Minespil
Han fatter, at hun ham reise vil.
Den milde Sol ham giver Kraft,
De matte Lemmer den besjæler,
Saa han den Tørst, som fast ham kvæler,
Kan lædske med den kølige Saft.
Da sank hans Hoved - mens hun fik
Et Svar kun af hans matte Blik -
Ned mod den haarde Klippegrund:
Krampagtig bæver hendes Mund -
Hun tale vil - hun kan det ei, ...
Angstfuld mod ham hun bøier sig,
Dybt sukker hun, - fra Øiets Glød
En Strøm af klare Taarer flød ...

Saa svandt for Fangen mangen Dag -
Mod Heden skjærmer Hulens Tag,
Den haarde Sten hans Bolster er,
Mens Hjorderne han vogter her.
Men naar af Maanens Sølverhorn
Bestraales de sorte Høies Rand,
Gaaer gjennem Markens tætte Torn
En Kvinde til den fangne Mand.

Med Brød og Honning hid hun iler,
Med Vinens søde Flammedrik,
Og paa den fremmede Kriger hviler
Med Ømhed hendes klare Blik.
Snart af hans Øie hun forstaaer
Hans Sprogs den ubekjendte Klang,
Og hurtig fatted han hendes, naar
Hun Grusiens Viser for ham sang.
Hun bærer Elskovs første Glød
I sit jomfruelige Hjerte - -
Hos ham, hos ham den længst er død,
Hint Foraars frydefulde Smerte,
I Nydelsernes golde Skjød ...
Af hine Glimt fra Guders Hjem,
Hin Drøm om paradisisk Lykke,
Nu kun et Spøgelse, en Skygge,
Hans sløve Hjerte maned frem.

- Ei brat med Ungdomsgløden svinder
Hin Saligheds Begejstring hen;
Endnu engang vi smage den -
Dog I, den første Elskovs Minder,
I, bittersøde Hjerteveer,
I - vindes ei tilbage meer!

- Snart syntes Unglingen at drage
Haabløs paa Slavelivets Vagt;
Taus dølger han sin Harm og Klage,
Men ei er Hjertets Vunde lægt.
Naar Morgentaagen vifter koldt
Fra Høiene, som mod Dybet hælde,
Han stirrer hen mod de fjerne Fjelde,
Som bærer Stjernekuplen stolt, -
De evig snebekrandste Throner
Med Skyens lysblaa Himmelhvælv,
Hvor Elbrus med krystalne Kroner
I Dalen slynger Elv paa Elv. -

Høit over Aulen sad han gjerne,
Hvor Stormen sin Torden høre lod,
Og Støvet steg fra Stepper fjerne,
Og Skyer rullede for hans Fod.
Dybtnede saae han Hjorten springe
I Skjul bag kratbevoxte Høi,
Og her en Ørn med susende Vinge
Hæstskrigende fra Reden fløi.

Naar Lynet knittred og Tordenskyen
Fra Fjeldets Sider sig løsrev,
Og drønende ned over Byen
Og Hestehjorderne den drev,
Naar Stormens Hylen overstemte
Selv Brændingen fra dybe Strand, -
Da stod han ene her, og glemte
Fast, at han var en fangen Mand.

- Tidt steg han ned for at erfare
Hint Bjergfolks Leveviis og Færd,
Og leirer sig ved deres Skare
Paa Sletten under høie Træer.
Han fryder sig ved Vaabendandsen
Med Sværdegny og Landsestik, -
Han blegner fast ved Seiersglandsen,
Som lyner fra de Tappres Blik.
Med Undren dvæler hans Tanke ved
Den høie Kradt og Frihedslysten,
Hver Stund til blodig Dyst bered,
Og saa - hin hellige Arv fra Østen,
Nomadens ædle Gæstfrihed ....
Hvor zirlig sig Tscherkessen svinger
I Sadlen, og hvor let han tvinger
Sin Hest - hans Rigdom og hans Ven,
Og farer som paa Stormens Vinger
Vildt over Bjerg og Steppe hen! - -

Naar skjult i Sumpens høie Græs
En Røver sit Uvæsen driver,
Sin Stridshingst sadler en Tscherkes, -
Dens Hovslag mægtig Gjenklang giver.
Han lurer, til han seer sin Mand,
Og med et Slyngekast ham fanger, -
I Strømmens sortoprørte Vand
Han svømmer paa sin stærke Ganger,
Og slæber Skjelmen død i Land ...

- Naar Maanen Himlen har forladt,
Og Intet klarer op den Nat,
Der hviler over Høi og Krat,
Da lister sig Tscherkessen tyst
Didhen, hvor Egen staaer paa Kyst: -
Der gjemmer han de tunge Vaaben,
Skjold, Hjelm og Burka (Pelsekaaben),
Og styrter sig i Bølgen ned,
Og svømmer til den anden Bred,
Og speider snildt og uforsagt,
For et Erindringstegn at sende
Sin Stammes evige Arvefjende -
Kosakken, som staaer her paa Vagt ...
- Kosak! siig frem, hvad drømmer du?
Siig, tænker du paa Slagets Gru?
Paa Leirens Lystighed? - paa Bytte? -
Paa Krigssang? - paa din Fædrehytte? - -
Staaer til din Ungdomsbrud din Hu? -
Forbi! - en Drøm dig gjækked kun:
Din stille Flod, de donske Kvinder -
Siig kun Farvel til disse Minder!
Ei meer i Kamp du Bytte vinder,
Betræder ei din Hjemstavns Grund! -
Din Fjende sigter! - Strengen klinger! -
Tilbage han i Floden springer, - -
Men Pilen traf - ved Høiens Fod
Kosakken synker i sit Blod!

Naar Stormen Bjergets Stammer knækker,
Og Regn i Strømme styrter ned,
Alt efter bolde Fædres Sæd
Tscherkessen sig ved Arnen strækker.
Da træder stundom Fangen ind,
Naar han med Hjorderne foer vild,
Og søger Ly mod Nattens Vind,
Og varmer sig ved Arnens Ild.
Naar han sit Maaltid har fortært,
Og tømt et Bæger med sin Vært,
Han slumrer under det gjæstfri Tag,
Til Solen gryer den næste Dag. -

Hvis Folkets Sæder Du vil kjende,
Da kom, naar Bairam<note>* Mohamedanernes Carneval.</note> stunder til;
Da Bjergenes de unge Svende
Forlyste sig med Leg og Spil.
De skyde snart med sikkert Øie
Den stolte Ørn fra Skyen ned,
Snart springe de fra steile Høie
Med Gemsens lette Dristighed. -
Dog ikke mægter Fredens Lyst
At mætte det kampbaarne Bryst;
Den muntre Fest, og Pibens Røg
Afbrydes tidt af blodig Spøg.
Tidt under Maaltidslagets Bulder
Blinker et Damascenersværd -
Vee da den Slave, som staaer nær!
Hans Hoved henad Gulvet ruller ...
Da flokkes alle Børn i Hob
Med Bifaldsklap og Fryderaab.

- Hin Russer har med roligt Bryst
Tidt skuet Kamp og blodig Dyst;
Kjækt, da hans Ungdoms Blomster døde,
Han Døden styrted sig imøde.
Som Ærens Træl tidt i sit Hjem
Han stilled i Duel sig frem
For Terzerolens kolde Bly,
Og vented Døden uden Sky ...
Dog, naar hin høie Frihedsaand
Han skued uden Tvang og Baand
I disse Dale sig bevæge,
Ei blot i Kamp og vilde Lege,
Men og blandt Børn og Kvinder boe
I fredelige Syslers Ro, -
Da tænkte han paa de forliste
Timer i muntre Venners Lag,
Hvor Vinen flød, og Sangen priste
Champagnens Ild, - og Favnetag
Og Kys af Moskvas unge Kvinder ...
Dybt martred ham de gamle Minder,
Hans Ungdoms Haab, hans bittre Tab.
En Glød, en mægtig Lidenskab
Tidt lønlig rased i hans Hjerte,
Men intet Blus af Fryd og Smerte
Sig tegned paa hans stolte Kind,
Ei Miners Spil hans Fjender lærte
At ane Stormen i hans Sind. ...

- De vilde Mænd ham skye betragte,
Beundre Fangens kjække Færd,
Og hviske til hverandre sagte:
Sligt Bytte vel er Prisen værd!
</body>
</poem>

<poem id="moellerpl20180112116">
<head>
    <title>Anden Sang</title>
    <firstline>Dit Hjertes Knop, o Bjergets Mø</firstline>
    <source pages="275-284"/>
    <quality>korrektur1,korrektur2,kilde,side</quality>
</head>
<body>
Dit Hjertes Knop, o Bjergets Mø,
Sprang ud, du drak af Livets Kilde!
Og i dit Ildbliks rene Sø
Nyfødte Glædesstraaler spille!
Naar i den tause Nat din Ven
Dig favner, kysser din Purpurmund,
Du glemmer hele Verden for den,
Som flygtig Sandseruus søger kun! -
Hvad Sprog, hvad Sang, hvad Farve maler
Din Kind, dit Blik, hint Tonevæld
Af din uskyldige unge Sjæl,
Naar til den Elskede du taler:

,,Ræk, skjønne Slave, mig din Haand!
,,Glem ved mit Bryst i bløde Baand
,,Din Frihed, dine Fædres Lande!
,,Jag Taagen fra din høie Pande,
,,Opklar dit smertefulde Blik!
,,Med dig jeg glad i Ørknen gik, -
,,Hvis eengang du tilhvisked mig -
,,O blot de Ord: jeg elsker dig! -
,,Min Sjæls Sultan, mit Hjertes Gud,
,,Viid, ingen Mand har ført mig som Brud
,,Til Leiet, Ingen min Læbe kyst,
,,Og Ingen jeg trykket har til mit Bryst,
,,For dig - mit Liv, min eneste Lyst! ...
,,Tidt i de stille Sommernætter
,,Har Bjergenes sortøiede Søn
,,Mig fulgt i Dal og over Sletter -
,,Og aldrig har jeg hørt hans Bøn.

,,Den Ubønhørlige man mig kalder, - -
,,Og dog - hvad gavner mit Rygte mig!
,,En grusom Skjæbne nærmer sig, -
,,Snart Skjændsel paa mit Hoved falder.
,,Du kjender ikke min bittre Kval:
,,Snart sendes jeg til - ukjendt Strand,
,,For Penge solgt til - fremmed Mand,
,,Hvem som Slavinde jeg tjene skal.
,,Endnu engang omfavne jeg vil
,,Min Faders Knæ med Bøn og Graad ...
,,Men før jeg Livet vil sætte til,
,,End friste denne forhadte Lod!
,,En mægtig Trolddom mig fængsler til dig,
,,Du skjønne Slave, i Liv og Død;
,,Min brændende Sjæl har suget sig
,,Til dine Øines dunkle Glød!''

Af Undren greben, af Smerte rørt,
Han paa den heftige Pige har hørt.
Ved hendes Tales flammende Strøm
Han synker i en tungsindig Drøm.
Kan hun udslette hin Erindring
Og svundne Dages høie Lyst?
Kan hendes Ild ham bringe Lindring,
Og sprænge Malmet om hans Bryst?
Har hun fra Sorgen ham forløst,
Fra Savnet, som hans Sind udhuler? ...
Nedad hans Kind en Taare flød -
Og den betyngede Pande skjuler
Han i det bløde Jomfruskjød:

,,O ædle, kongelige Pige,
,,Forød ei Elskovs Blomster brat!
,,Lad for en bedre Mand de rige
,,Perler af Sjælens Dybder stige, -
,,O, vogt din Kjærligheds dyre Skat!
,,Fly! - glem den Utaknemmelige,
,,Hvis Hjerte er en stjerneløs Nat! ...
- ,,I en uskyldig Elskers Favn
,,Du bør udaande dine Savn;
,,Husvale hos ham din hede Sjæl
,,I Talens underfulde Væld,
,,I Flammekys og ømme Blikke! . . .
,,Men i <w>mit</w> vildtbevægede Bryst
,,Ulmer kun den forbudne Lyst!
- ,,O fly! - hos mig fremspirer ikke
,,Dit unge, skjønne Hjertes Trøst ...
,,En gammel Smerte blev min Arv,
,,Den nager paa min Ungdoms Marv;
,,En gammel Elskovs Saar jeg bærer,
,,Til Livets Flamme sig selv fortærer! ...

- ,,O, at dit hulde Billed jeg
,,I mine Drømme havde skuet,
,,Dengang jeg stod i Livets Mai,
,,Da fuldt af Haab mit Hjerte lued! -
,,Nu ruger Nattens Taage sort
,,Paa Hjertets Vaar! - Det er forsilde,
,,Ak! lukt er Paradisets Port,
,,Og frossen Følelsernes Kilde;
,,Og dine Kjærtegns friske Ild
,,Gjengjælder kun et stivnet Smil.
- ,,O Pige, mens for mig din Sjæl
,,Udgyder Elskovs reneste Væld,
,,Mens Tiden iler for dig og tyst
,,Du smelter hen i salig Lyst,
,,Og drømmer om elysisk Held -
,,Da næres Ormen i mit Bryst,
,,Da nager mig dens martrende Braad,
,,Da kvæler jeg en frembrydende Graad,
,,Da maner min Tanke dæmonisk frem
,,Den skjønne Park ved mit fjerne Hjem,
,,De lyse Marker, den stille Sø,
,,Og - Billedet af en deilig Mø ...
,,Jeg troer at eie da, hvad jeg savner,
,,Min Ungdoms Elskte jeg troer at see, -
,,Da troer jeg, at min Arm omfavner
,,Den, som har voldt mit Hjertes Vee! . .

,,See! jeg har aabnet dig min Sjæl, -
,,Du kan ei Frelsen mig forlene;
,,O, lad mig bære Tanken ene.
,,Dschanuma! her ei længer dvæl! -
,,Gjør ikke Afskedssmerten lang,
,,Ræk mig din Haand endnu engang! -
- ,,Og lad mit Billed i dit Bryst
,,Udslettes af ny Elskovslyst!''

- En Stund hun sad (ei Taare gød
Sin Køling over Smertens Glød)
Med aaben Mund - dog ei hun talte -
Hun sukked kun i Nattens Vind:
En mild Bebreidelse sig malte
I Øiet. Bleg var hendes Kind.
Da greb hun - som en forklaret Aand -
Kold, bævende, den Elsktes Haand:
,,O Fremmede!'' begyndte hun,
,,Hvi saae jeg dig, hvi offred jeg
,,Mit unge Liv - usalige Stund! -
,,I Tid og Evighed til dig? -
,,Hvi glemte jeg i himmelsk Lyst
,,Den hele Verden ved dit Bryst?
,,Saa salige, frydberuste Nætter
,,Mig Skjæbnen aldrig meer forjætter;
,,I denne Verden tænder sig
,,Ei Lykkens Stjerne meer for mig ...
,,Du kunde skaansom have gjemt
,,Det Ord, som mine Drømme dræber;
,,Jeg havde sødt bedaaret glemt,
,,At Smiger boer paa Mandens Læber;
,,Jeg vilde fulgt ethvert dit Fjed,
,,Og hver en Time dig forsødet,
,,Og naar du sov, dit Hvilested
,,Bevogtet, - naar din Pande gløded,
,,Sød Køling til den viftet ned.
,,Men du, du følte kun bittert Savn,
,,Naar jeg mest brændende gav mig hen -
,,O Mand! du elsker - elskes igjen -
,,Nævn mig den Lykkeligstes Navn,
,,Som til dit Hjertes Lys du kaarer! ...
,,Jeg kjender ogsaa Længsels Kval,
,,Og ubønhørt jeg lide skal ...
,,Tilgiv, - slig, du tilgiver ... tal! -
,,O, driv ei Spot med mine Taarer!''

Hun taug, mens Sukkets stumme Røst
Høit hæved hendes skjønne Bryst.
I Natten Hjertet hørtes banke, -
Da sank - paa Knæe - hun for ham hen;
En stammende, ei udtalt Tanke
Paa hendes Læbe bæved end.
Han reiste blidt den unge Kvinde, -
Hans Røst var skjælvende og øm:
,,Drag bort og stands din Klages Strøm
,,Lad Taarens Væld ei længer rinde! -
,,Viid, samme Skjæbne mig har rammet:
,,Den Kvinde, som jeg elsker, ei
,,Min stærke Lidenskab opflammed
,,Blot til Medlidenhed med mig.
,,Lig Ild, som sig paa Steppen tænder
,,Og voxer til en vældig Brand,
,,Den Ingen seer og Ingen kjender -
,,Den slukkes kun af Ørknens Sand:
,,Saa døer jeg fjernt fra Fædrelandet,
,,Min Kiste Steppen være skal
,,I Graven følger mig ei Andet,
,,End Lænkens rustende Metal!'' ...

Nathimlens matte Straaler blegned,
Alt Dagens Stjerne purpurrød
Snefjeldenes fjerne Tinder tegned
I klare Omrids med sin Glød.
Med sænket Hoved, sænket Blik,
De Tvende fra hinanden gik,
Med tause Haandtryk skiltes de ....
Skal de hinanden atter see? -

Fra den Tid Fangen sorgfuld, mørk,
Om mellem Teltene sig sneg.
Hans Liv var meer end for en Ørk,
Hvor Solen for ham sank og steg
Mekanisk langsomt. Aldrig veg
Den kvælende Tomhed fra hans Indre.
Hvert Haab om Frihed svinder hen,
Dschanuma seer han ei igjen,
Og kan kun som en Drøm erindre.
- Hver Nat, naar Antilop og Hind
De tætte Buskes Løv bevæger,
Et flygtigt Haab ham lønlig kvæger -
Da blusser en Rødme paa hans Kind,
Da lytter han til hver vestlig Vind,
Om ingen kjæk Kosak fandt Vei
Hid til hans fjerne Fangeskjul ....
Han troer at høre Raab, - dog nei,
Kun Drøn af Havets Stemme huul ...
Han kalder, - Vildtet strammes op,
Og flygter bort med raske Hop; -
Han skuffet blev, - - o falske Lyst! -
Kun Lænken rasler, - ingen Trøst,
Og ingen Frelsers Himmelrøst! -

En Dag forsamledes i Dalen
Den hele Hær af Bjergets Folk;
I Solen blinked Flint og Dolk,
Vildt vifted Gangerne med Halen, -
De fnyste, stamped, - Bidslerne klang,
Pandsrede Mænd i Sadlen sig svang,
Og ud paa blodigt Streifetog
Langs op ad Kubans Bred de drog ...

- Nu er det stille. - Nu Kat og Hund
Sig magelig bader i Solens Skin;
Og i den brændende Middagsstund
Nøgne Børn lege med Rosenkind.
De Gamle samle sig i en Kreds
Med lange Piber, saa veltilfreds;
Mens tæt sig hvirvler den blaalige Røg,
De stirre med Smil paa Børnenes Spøg
Og lytte tause til Pigernes Sang,
Som lød hen over den stille Vang:

<nonum><center>Tscherkessisk Sang</center></nonum>
    ,,I Dybet ruller den stærke Strøm,
    Om Høiene suser den natlige Vind.
    Men Bjergkosakken i dyben Drøm,
    Paa Landsen slettet, er slumret ind.
    Kosak, tag dig for Søvnen i Agt -
    Tschetschineren holder Nattevagt!

    ,,Paa Floden svømmer Kosakkens Baad,
    Hvor blinker hans Garn paa den klare Grund!
    Pas paa Kosak! - husk, Bølgen er vaad,
    Og let man synker ned paa dens Bund -
    O, vogt Dig, vogt Dig for Strømmens Magt!
    Tschetschineren holder Nattevagt! -

    ,,Ved Floden mod Nord, hvor din Stamme boer,
    Gaaer Dandsen lystig til Strengenes Klang.
    Dine Brødre sig hvirvle i Pigernes Chor -
    I Piger! hold inde med Dands og Sang! -
    I Sangerinder! o, tag Jer i Agt ...
    Tschetschineren holder Nattevagt!''

Forbi er Sangen - - I Aftnens Ro
Hin Russer sysler med Frihedens Drøm. -
Flugt? - deri hindrer ham Lænken jo.
Foran ham bruser den dybe Strøm.
Alt slumrer Dalen - Natten er nær -
Bjergene svinde hen i det Dunkle,
Paa Teltenes Tag med dæmrende Skjær
De blege Maanestraaler funkle.
Ørnen skriger ei meer til Strid,
Hjorten sover i stille Skove,
Fjernt kun fra Bjergene trænger sig hid
Lyden af Hestehjordernes Hove.

Han lytter - Nogen sig nærmer? - hør!
- I Mulmet flagrer et snehvidt Slør,
Med Graad i Øie, med lette Fjed,
En Kvinde søger hans Hvilested ...
Hun selv, - Bjergpigen, for ham staaer.
Om Skuldren bølger det mørke Haar,
Og Panden Kummerens Mærke bar -
Hun er en Skygge af, hvad hun var.
Ei tale kan hun, - et tvungent Smil
Kun bæver om den skjønne Mund,
Og see! i Haanden holder hun -
En Dolk, en sleben Dolk, og en Fiil.
Hvad vil hun? - har Hevnfurien ind
Sig sneget i det unge Sind? -

Dschanuma længe stille stod,
Sit Blik paa Fangen hun hvile lod;
Da talte hun: ,,Fly hurtig, fly!
,,Ingen Tscherkes dig vil forfølge -
,,Snart svinder Nattens sikkre Ly ...
,,Tag denne Dolk, husk paa mit Ord:
,,I Mørket over Fjeld og Bølge
,,Vil Ingen finde dine Spor!'' -
Da bøier hun sig ned mod Jord
Med Filen i den fine Haand,
- Beundring har ham overmandet -
Klirrende brister Fangens Baand,
Og Lænken - rasler hen i Sandet.
,,Nu er du fri! - fly hurtig, fly!''
- Vildt lyned over Jomfrukinden
Et Elskovsblus; - lig natlig Sky
Flød hendes lange Slør for Vinden.

,,O nu'' - brød han begeistret ud -
,,Lad vore Hjerter sig forene!
,,Lad mig ei drage bort alene!
,,Min Frelsens Engel, sendt af Gud,
,,Følg mig, vær min - høitelskte Brud!''

,,Nei, Fremmede!'' hun sagde, ,,Nei! -
,,Jeg Livets Fryd har lært at kjende,
,,Jeg kan ei meer i Attraa brænde,
,,Mig større Lykke venter ei! ...
,,Du elsker jo - il da til hende!
,,Lad hendes Sol husvale dig! -
,,- Hvi vil jeg længer martre mig? ...
,,Farvel, nu til dit Hjem du fare!
,,Tag min Velsignelse! - min Aand
,,Dit Billed evig skal bevare ...
,,Ræk mig for sidste Gang din Haand!''

Brat hendes Ord hans Tunge lamme,
Han breder Armene taust og tyst, -
Med bitter, vemodblandet Lyst,
I Afskedskyssets Dobbeltflamme
De lange hvile Bryst ved Bryst.
Fangen, som nys var vorden fri,
Kan selv ei bryde det sidste Baand ...

- Natten var rolig. Ad Bjergets Sti
Steg Smertensparret Haand i Haand
Ned til den klippefulde Flod -
Der vækker Faren Mandens Mod ...
Snart kæmper han med Bølgens Styrke,
Han bryder gjennem Strømmens Mørke,
Alt naaer han den modsatte Strand,
Han griber efter Klippens Rand ...
Da ... bruser fjernt en selsom Larm,
Et Skrig, et Fald hans Øre naaer,
Alt svinder Kraften i hans Arm,
Men - frelst paa Hjemmets Bred han staaer.
I Mørket lyser Bølgens Skum,
Angstfuld han sig tilbage seer,
Men i det vidtudstrakie Rum
Han øiner ei Dschanuma meer ...
- Runtom er stille - Strømmen syder
Mod Kysten mindre heftig her;
Nu gjennem Skyen Maanen bryder -
I Floden viser ham dens Skjær, ...
Hvad aldrig ham af Minde gik -
Et Syn, der om hans Hjerte gyder
Kval som af giftigst Slangestik! - - -

Da sendte han sit Afskedsblik
Til Aulen hist, som han forlod,
Til Vangen, hvor saa mangen Dag
Som Hyrde under Himlens Tag
Han laa med Lænken om sin Fod,
- Til Grotten i hin Klippedal,
Hvor først han følte Fangens Kval,
Til Bækken, ved hvis kølige Bred
Han laa i Middagssolen hed,
Mens en Tscherkessisk Frihedssang
Fra Bjergene ned til ham klang.

- Nu Mørket svandt. Af Nattens Skjød
Alt over Fjeld og Flod og Bugt
Frem Morgenrødens Rose brød, -
Snart Solen paa sin Himmelflugt
Et Lyshav over Jorden gød ...
Nu fremad, rask! - Tys, var det ei
Et russisk Feldtraab? - viste sig
Bag Høien ei en vaiende Fjær? -
Fremad, fremad! see Taagen letter! -
Hvad glimrer hist i Solens Skjær?
- Det er - hans Landsmænds Bajonetter!
</body>
</poem>

</content>
</section>
</content>
</section>

</workbody>
</kalliopework>

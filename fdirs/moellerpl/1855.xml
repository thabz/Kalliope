<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1855" author="moellerpl" status="complete" type="poetry">
<workhead>
   <title>Løvfald</title>
   <year>1855</year>
   <notes>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
      <note>Noter med en foranstillet asterisk er Møllers egne.</note>
   </notes>
   <pictures>
       <picture type="titlepage" src="1855-p1.jpg">Titelbladet til <i>Løvfald</i> (1855) har lyder: ,,Løvfald. / Digte af Otto Sommer, / udgivne af H. P. Holst. // Kjøbenhavn. / Bernhard Bendix' Forlag. / Salig (?) B. Salomons Tryk. / 1855.''</picture>
   </pictures>
</workhead>
<workbody>

<poem id="moellerpl2018010301">
<head>
    <title>Til Oehlenschlägers Minde</title>
    <firstline>I Digterlunden</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 1-6.</note>
    </notes>
    <keywords>oehlenschlaeger</keywords>
    <quality>korrektur1,korrektur2,kilde,side</quality>
</head>
<body>
I Digterlunden
Staaer Thronen tom,
Og Sneen dækker
De Blomster, som
Til ringe Tak for,
Hvad han os gav,
Fem Somre dufted
Paa Skjaldens Grav.

Ei i ,,Alleen''
Vi meer ham see,
Med Rosens Friskhed
I Vintersnee.
Men klar og ensom
I evig Vaar,
Paa Sprogets Himmel
Hans Stjerne spaaer!

Før ham, hvor fattig
Var Sangens Skat,
Og Tankens Klædning
Hvor farvemat! -
Men Tonemalmet
Var i <w>hans</w> Bryst;
Der Folket hented
Sig Kraft og Trøst.

Ak, da for evig
Hans Læbe taug,
Saa dyb var Smerten
Ved denne Grav,
At blandt de Mange,
Som det formaae,
Faa havde Mod til
Harpen at slaae.

Af Sorgen stumme
De savned Ord;
For svagt sig følte
Fast hele Nord,
At synge værdigt
Hiin Sangens Helt,
Som qvad om <w>Vahl</w> og
Om <w>Wiedewelt</w>.

Dog — hvad vi elske
Af Yngres Sang,
Hvad Sjælen rører
Med hjemligst Klang,
Er uvilkaarlig,
Som dette Blad,
Om <w>Oehlenschläger </w>
Et Mindeqvad.

Hver Sang, der former
Sig i vort Maal,
Som taaler Prøven
Af Tidens Baal, —
Hvis Varme smelter
Hjerternes Iis,
Er jo en Hymne
Kun til hans Priis.

Og, hvad v i skabe
Med Pen og Bog,
Med Skrift og Digt i
Det danske Sprog,
Er kun en Tak for,
Hvad han os gav —
En Blomst, der lægges
Paa Adams Grav.

<nonum><right><small>Den 20de Januar 1855.</small></right></nonum>
</body>
</poem>

<poem id="moellerpl2018010302">
<head>
    <title>Arthur</title>
    <subtitle>Et angelsachsisk Sagn</subtitle>
    <firstline>Edgar regjerede i Fred</firstline>
    <notes>
        <note>* Med Hensyn til Slutningen er det maaskee ikke ufornødent at bemærke, at nærværende Digt oprindelig var bestemt til at danne første Afsnit af en større Digtning, der skulde omfatte de interessanteste Momenter af den berømte Sagncyklus, hvori Kong <w>Arthurs</w> mystiske Personlighed er Midtpunctet.</note>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 9-63.</note>
    </notes>
    <quality>korrektur1,korrektur2,kilde,side</quality>
</head>
<body>
I.

Edgar regjerede i Fred
Det angelsachsiske Rige.
Som Egbert gjorde til eet af syv,
Ved Snildhed og ved Krige.

En Morgen vækkes han i sin Borg -
Trompeten og Hornet lyder.
Det er de vilde Skotters Hær,
Som ind over Sletten bryder.

Han tager sin svære Rustning ned,
Og gjorder Sværdet om Lænden.
Sin Krigerskare forsamler han,
Og fører den ud mod Fjenden.

Landfolket flygter fra Huus og Hjem,
Nedtraadt er Agerens Grøde.
Flokke af hylende Qvinder og Børn,
Som raabe om Hævn, ham møde.


II.

Ottomark, Skotterkongen grum,
Han lader ei paa sig vente.
Anglerne drage som Løver frem,
Men Skotterne hugge som Glente.

Edgar sig værgede drabelig,
Dog maa han bukke under:
Hans Skjold er knækket, hans Sværd er brudt,
Han bløder af flere Vunder.

Da brød en Sachser som Lynet frem
I det tætte Haandgemænge;
Han bøder Slaget, som trued hans Drot,
Og Fjenden monne han sprænge.

Da Kampen sig ændred, snart Dalen gjenlød
Af Anglernes Seierssange.
Skotterne flygted den Vei, de kom;
Deres Konge blev gjort til Fange.


III.

Nu Edgar taler: ,,Tag af din Hjelm,
Dit Navn, din Slægt du os sige!
Træd frem, at vi kan takke den.
Der redded os Land og Rige!''

— Jeg er en Sachser af ædel Byrd,
Ham svarer den Ubekjendte.
— <w>Arthur</w> jeg kalder mig, Alfreds Søn,
Som tro dine Fædre tjente.

Kongen huldt ham tager i Favn,
Sit eget Sværd han ham skjænker.
Skotterkongen for meget Guld
Løskjøbes af sine Lænker.

Men Arthur som Ven hos Kongen blev
Og nød hans Yndest længe.
Der fandtes ei Yngling saa skjøn og gjæv
Fra Lundon til Stonehenge.


IV.

Edgar nu atter hersked i Fred;
Da følte den unge Konning
Den Drift at skjænke sit Hjertes Trang
En Trøst, og sit Land en Dronning.

I Walesbjergene stod der en Borg,
Vel hundred Mile fra Lundon,
Grev Arnold der bød over Skov og Sø,
Did Faa kun Veien har funden?

Hans Datter, skjøn Else, der efter hans Død
Sit stille Jomfruliv nyder.
Men rundt om Landet der gik et Ry
Af hendes Skjønhed og Dyder.

Stundom — et Glimt— gjennem Skoven hun fløi,
Og lod Jagthornene tude;
Men banked en Ridder paa hendes Port,
Hun lod ham smukt blive ude.

Dog, hvo, som saae hendes lette Gestalt
Den vælige Ganger tæmme,
Udbreder hendes Priis overalt
Og aldrig det Syn kan glemme.


V.

Det Sagn for Kongens Øre kom,
Og fylder snart al hans Tanke.
Hver Gang han hører skjøn Elses Navn,
Han føler sit Hjerte banke.

I Drømme tabte sig Kongens Sind,
Og Intet meer ham fornøied:
,,Arthur'', en Dag han siger, ,,min Ven,
Jeg vil vide, om Rygtet har løiet.

,,Arthur, naar næste Morgen gryer.
Du holde din Ganger færdig;
Udspeid mig skjøn Else og hendes Færd,
Om hun en Krone er værdig.

,,Med siden Kjortel og hviden Skjæg <!-- er "siden" en trykfejl? -->
Din sande Gestalt du dølge;
Drag did som Barde, med Luth i Haand
Og en liden Dreng i dit Følge!

,,Men næner man Tvivl om din Alder og Stand,
Du snildt Erkjendelsen hindre;
Thi Ingen indlader hun, siger man,
Som har under syvti Vintre.''<note>Vintre.''] Vintre.</note>


VI.

Arthur rider ved Dag og Nat,
Og alt som han Borgen sig nærmer,
Forsker han Egnens Bønder ud,
Og ensom i Skovene sværmer.

See, da hører en Morgenstund
Han Hovslag og Horn gjenlyde;
Han søger Skjul bag en gammel Eeg,
Hvor han hver Tone kan tyde.

I Løvet rasler en vældig Ulv,
Hundenes Glam den forfølger —
Et Spyd den ramte, den aander ud
Sit Liv i røde Bølger.

Det var skjøn Else, som Spydet svang,
Og medens Barden lytted,
Venter hun her paa sit Følge, som
Snart slutter en Kreds om Byttet.

Medens hun her i det friske Mos
Lod Hornet til Hvile tone,
Var det som Vaarens Gudinde selv
Nedsteg fra sin luftige Throne.

Aldrig saae han Rose saa skjøn,
I Ungdoms farvede Smykke;
Sangeren studser, og stirrer i Løn
Ind i en Drøm om Lykke.


VII.

Hør! da glider som af sig selv
Hans Haand over Harpens Strenge,
Og i det spændte, klingende Guld
Famler den sødt og længe.

,,Vistnok er det en salig Aand,
Som med sin Musik os følger,''
Saa taler skjøn Else; men Arthur sang,
Mens sin sande Røst han fordølger:

        ,,I Skovens Skygger
        Er Hjertet ungt,
        Dens Luft bevinger,
        Hvad der er tungt.
        Dens Duft forjager
        Hver fjendtlig Trang,
        Og Kæmpen glemmer
        Sin Kraft i Sang.

        ,,Han glemmer Kampgny
        Fra Land og Hav,
        Og bytter Sværdet
        Med Hyrdestav.
        Det brusende Jagtliv,
        De meiede Neg -
        Alt Hjertet stemmer
        Til Strengeleg.''


Skjøn Else bøier den tætte Qvist,
Som skjuler Barden, tilside;
Men da hun skuer hans Lokker graa,
Og hans Kjortel, den lange og hvide;

Da fatter hun Mod og opløfter sin Røst:
,,Hvo er du, hvis Qvad os fortryller?
Er du en Aand, som fra Sky steg ned,
Og i jordisk Skabning sig hyller?

,,Aldrig hørte vi Klang saa sød,
Som den, der fulgte din Tale,.
Og til din Sang som et Echo lød
Fra fjerne Himmelsale.''


VIII.

Og atter glider som af sig selv
Hans Haand over Harpens Strenge,
Og atter han qvad, mens det klingende Guld
Dirrede mægtig og længe:

        ,,Skjøn Jomfru, ikke
        Fra Sky jeg steg;
        Jeg er en Barde,
        Hvis Strengeleg
        For Kamp og Elskov,
        For Alt har Lyd.
        Hvad Hjertet fylder
        Med Sorg og Fryd.

        ,,Ei Trolddomskunst i
        Min Haand er lagt;
        Kun Strengens egen
        Fylde og Magt
        Ved mig besjæles —
        Prøv selv derpaa!
        Den villig lyder,
        Vil du den slaae!''

Og sagtelig han Ungmøens Haand
Hen over Strengene fører.
Begeistring straaler paa hendes Kind,
Da Klangen hun atter hører.

Hun studser: ,,Selsomt, et dødt Metal ...
Det lyder, naar jeg befaler,
Det vaagner under min Haand til Liv,
Det bæver, sukker, det taler!

,,O Barde, følg mig, lær mig din Kunst,
Min Borg bag Skoven hist blinker!''
Arthur da bøier sig, stum af Fryd,
Og det undrende Følge hun vinker:

,,Det er en Skjald, som os Gudernes Sprog,
Som en ukjendt Kunst os vil lære.''
Derpaa de Alle til Borgen drog,
Der vistes ham Hyldest og Ære.


IX.

Fra denne Dag som forvandlet var
Den vilde, dristige Pige.
Naar Barden slumrer, i Løndom hun
Til Harpen monne sig snige.

Hun den beskuer, den tager i Arm,
Som for dens Kraft at udgrunde;
Og ved dens Toner hun sank i Drøm,
Og umærkt Timerne runde.

Ei meer som Skjoldmø paa Jagt hun foer,
Igjennem Skove og Enge;
Al hendes Hu stod kun til Leg
Med de underfulde Strenge.

Utaalmodig den ganske Dag
Hun efter Skjalden begjærte,
Og fattede med vidunderlig Hast
Hvert Greb, han hende lænte.

Arthur beskued hende med Lyst,
Han fandt hende uden Lyde;
Og tænkte: min Herre og Konge forvist
Hun vil din Throne pryde.

Men stundom, naar hendes skjønne Arm
Omslynger Harpen, da banker
Hans Hjerte, og i en dristig Drøm
Forvilde sig hans Tanker ...


X.

Tiden glider, — han mærker det ei;
Hver Morgen, naar Klokkerne kime,
Han venter urolig og længselfuld
Paa Undervisningens Time.

Og alt som hun skrider i Kunsten frem,
Skjøn Else, den stolte Qvinde,
Sig føler draget til Læreren hen,
Og hendes Stolthed at svinde.

Og, naar paa Strengenes gyldne Bro
De bævende Hænder mødes,
Hun føler en smertelig, øm Melodie
I hendes Hjerte at fødes.

Men Arthurs Qvad er ei freidigt som før,
Og ofte Stemmen ham svigter.
Ham fattes Ord til Heltenes Priis,
Og Klagesange han digter.


XI.

Skjøn Else er sorgfuld, og ensom hun gaaer
I Skoven; han speidende følger.
Dog naar hun er nær, han frygtsom sig
Imellem Buskene dølger.

Ei spørge, ei ane han tør, hvad Savn
I Løn hendes Sjæl besværer.
Han gaaer som i Blinde, og vil ei troe
Paa Flammen, som selv han nærer.


- Han i Forklædningen troer sig stærk
Mod alle Farer, som true, —
At under det hvide Oldingeskjæg
Ingen kan ane hans Lue.

XII.

En Aften det skumred, da sammen de sad;
For Ingen vil Ordet sig føie.
Harpen er glemt og Læben er stum,
Han stirrer i hendes Øie.

Han bort vil drage — Beslutningens Mod
Ham svigter, — af Elskovs Trængsel
Beruust, han møder i hendes Blik
Et Dyb af Ømhed og Længsel.

Da veg hans Kraft; hvad for Øiet var skjult,
Har med sit Hjerte <w>hun</w> gjættet ...
Hans Konge og Ven hendes Taareblik
Brat af hans Minde udsletted.

Han kaster sit falske Skjæg og Haar,
Som Yngling hun seer bam gløde.
Han favner hendes bævende Bryst,
Og deres Læber sig møde.

Hun segner, synker i Arthurs Arm;
For hende, den stolte Qvinde,
I et Øieblik Evighed og Tid
Og Himmel og Jord forsvinde.


XIII.

Næste Morgen ved Borgens Port
Lystig Trompeten lyder.
Det er Kongens Herold, som Arthur i Hast
Tilbage at vende byder.

Skotterkongen har brudt sit Ord,
Hans Krigere skjænde og brænde.
Edgar sig ruster og tænker ei meer
Paa Bryllupsfaklen at tænde.

Arthur omfavner sin spørgende Brud;
Hun vil i Krigen ham følge.
Men brat han river sig af hendes Arm,
For Hemmeligheden at dølge.

,,Nei, vent mig her, og spørg ei hvorfor! -
Hun taug, uden Suk og Klage.
Høit Gnisterne fløi fra Gangerens Hov;
Kun Harpen lod han tilbage.


XIV.

Arthur red over Bjerg og Dal
Og gjennem Markernes Grøde.
Hist Skoven var grøn, her Dyrene sprang,
Og Smaafuglen samled sin Føde.

Det rører ham ei; for hans stirrende Blik
Sig leire kun Skyer sorte.
Han sagtner sit Ridt og standser heel tidt,
Han ønsked sig hundred Miil borte.

Samvittighedens blytunge Vægt
Synes selv hans Ganger at tynge.
Hans Skridt er usikkert, hans Hjerte beklemt,
Skjøndt en Fugl ham synes at synge:

,,Du er fri, og det er jo Frihedens Bud,
At vi hver en Livsfrugt skal smage!'' —
Men Æren, som fulgte ham, da han drog ud,
Ei følger med ham tilbage.


XV.

Huldt Kongen modtager ham i en Kreds
Af Mænd, hvem Kamplyst opflammer.
Arthur maa høre sin Manddoms Priis,
Mens Skammen hans Mæle lammer.

Han ønsked, at Fjenden for Portene stod,
For at undflye i Kampens Luer
Det Ord, han frygter, det Regnskabs Qval,
Hvis manende Stemme ham truer.

Stridshengstene vente, alt Herren gaaer frem.
,,Nu, har du min Gjerning udrettet?''
Ham Kongen spørger, ,,har Møen du seet?
Har Rygtet Sandhed berettet?''

Arthur blegner og stammer: ,,O Drot,
Ei Mærkeligt har jeg oplevet;
I Borgen jeg var, jeg Møen har seet.
Men .... Rygtet har overdrevet.

,,En landlig Uskyld — ei hæslig hun er,
Med spagfærdige Landsbyskikke ....
Som Ridderfrue ret tækkelig, — men ....
Til en Throne passer hun ikke.''

,,Tilhest!'' bød Kongen; som Stormens Vind
Over Sletten Hæren henruller.
Møen, hvis Billed opildned hans Sind,
Han glemmer i Kampens Bulder.


XVI.

Hvor Fjenden er tættest, der Arthur sees,
Og hans Hjelmbusk forrest af alle;
Ingen aned hans bange Frygt,
Som saae hans Sværdehug falde.

Hans Blik ei flammer i glad Triumf,
Naar en Hob paa Flugt han har jaget —
Ordknap og kold han synes fast
At søge Døden i Slaget.

I Tumlen møder ham Skotternes Drot;
Alt Gangerne Bringe mod Bringe
Sig kaste — Landserne krydses med Brag,
Og Gnister fra Sværdene springe.

Arthur speider med iskold Ro
I Pandsret de aabne Steder;
Skotterkongen sank i sit Blod —
Hans Hær som Avner sig spreder.

Edgar nu kalder: ,,For anden Gang
Du reddet har Land og Rige;
Nu, hvis et Ønske du haver, o Ven,
Du dristigen det fremsige.

,,Kræv Alt, hvad staaer i din Konges Magt,
Hvorved dit Sind monne glædes!
Mit Ord du haver, hver Bøn, du gjør,
Skal paa mit Bud dig tilstædes!''


XVII.

Da fløi et Glimt over Arthurs Kind,
Som vaagned han af en Dvale:
,,Hr. Konge, dit Ord er helligt, og trygt
Et Ønske jeg tør udtale.

,,I Arnoldsborgens gjæstmilde Fred,
Da som Olding jeg qvad paa Bænke,
Den Tanke mig kom, — blandt Landets Møer
En Viv, o Drot, du mig skjænke!

,,Ei Guld jeg eier, kun Harpe og Sværd
Jeg arved fra mine Fædre. —
Et Hjem jeg ønsked ... en Børnekreds ...
Og fandtes der ingen bedre - -

,,Hvo veed, maaskee Jomfru Else selv
Med mig vilde boe og bygge;
Hendes Slægt er mægtig, af Gods har hun nok,
For en Ridder var hun en Lykke.

,,Som alt jeg sagde, ei hæslig hun er,
Spagfærdig, med Landsbyskikke ...
Som Riddersfrue ret tækkelig, men ...
Til en Throne passer hun ikke.'' —

Edgar grunder en føie Stund,
Begjæringen selsom han finder.
Dog, Kongens Hjerte ei kjender til Svig,
Hver Tvivl i Fødslen forsvinder.

,,Saavist som jeg troer, din Tale var sand,
Min Naade skal dig ledsage;
Som Beiler du drage ud i vort Land,
Og kom med en Viv tilbage!''


XVIII.

Til Borgen har Arthurs Krigerbedrift
Alt naaet paa Rygtets Vinger.
Skjøn Else og hendes Jomfruers Flok
En festlig Velkomst ham bringer.

Hornet ham rækkes med kraftig Mjød;
Til et Qvad hun Harpen ham stemmer,
Og snart sin Anger og Sjælefrygt
I Elskovs Arme han glemmer.

Saa Prægtigt et Bryllup der monne staae,
Og frisk som en Rosensblomme,
Skjøn Else føder et Elskovsbarn
Før Ugernes Tid var omme.

Saa glad han vugger sin Søn paa Knæ,
Og Tiden saa sødt henrinder.
Al jordisk Lykke og Lyst har han nydt —
Da pludselig han sig besinder.

En Morgen lader han sadle sin Hest:
— Tilbage min Pligt mig kalder.
,,Og kan din Viv ei følge dig nu?''
Hun med et Blik ham bønfalder.

,,Nei, Nei — bliv her, — og spørg ei hvorfor;
Jeg kommer igjen tilbage.''
Høit Gnisterne fløi fra Gangerens Hov —
Men stolt hun qvæler sin Klage.


XIX.

,,Hil være dig, Ven!'' ham Kongen modtog,
,,Dog end du ensom mon ride?
En høvisk Qvinde med Falk paa Arm
Vi vented at see ved din Side.

,,Har ingen af Landets blomstrende Møer
Dig sendt et lokkende Øie?
Har Walesbjergenes frygtsomme Vildt
Du ei til din Hu kunnet bøie?''

,,Hr. Konge, som Husbond hun mig modtog,
Men aldrig turde hun vove
Med sin landlige Hjemstavns Sæder og Skik
Og Dragt, at komme tilhove.''


XX.

Da studsed de lyttende Ridderes Flok,
De hvidsked mellem hverandre.
En felsom Tvivl hos Kongen fremsteg
Og monne hans Træk forandre.

— ,,Ei saa, han taler, er Skik i vort Huus;
Ei Viv fra Husbond vi stille.
Meld hende, at det er Kongens Bud,
Din Hustrue skue vi ville.

,,Snart feire vi paa vor Kongsgaard en Fest
For Freden, som Riget glæder —
Ved Dystløbet her, i Hoffruers Kreds
Din Viv skal bænkes med Hæder.''


XXI.

Arthur red over Bjerg og Dal,
Og gjennem Markernes Grøde.
Hist Skoven var grøn, her Dyrene sprang,
Og Smaafuglen samled sin Føde.

Ei Skov eller Bjerg forlysted hans Hu,
Han saae ei Markernes Grøde. —
Da ind over Borgens Høibro han red,
Hans Hustru kom ham imøde.

Han favner sin Viv, og sit unge Barn
Han til sit Hjerte mon trykke:
,,Farvel mit Hjem, og min Elskovsdrøm,
Farvel mit Liv og min Lykke!

,,Forladt nu Harpen skal staae; ei meer
Ved den vort Sind skal fortrylles ....
Sørg ei, skjøn Else, Alt er forbi —
Dog nu dit Ønske opfyldes:

,,Tag frem dine Smykker! paa Kongens Bud
Tilhove du mig skal følge.
Og nu - - hvorlunde jeg dig bedrog,
Jeg kan ei længer fordølge.

,,Da ved Harpens Klang dit Hjerte jeg vandt
Og da Elskovslønnen jeg hented,
Da blev du en simpel Ridders Viv,
Og — en Throne paa dig vented.''

Skjøn Else forundret først Taarer udgød,
Da sin Husbonds Smerte hun skued.
Nu — i hendes Blik en dunkel Glød
Af Stolthed og Vrede lued.


XXII.

I Kongestaden er festlig Fryd,
Der sees i straalende Pandser
Vel tusinde Riddre blandt Folkets Sværm -
Tilhest med vældige Landser.

Taus rider Arthur med nedslaget Blik,
Men en Bifaldsmumlen trindt lyder,
Da kjækt Fru Else opløfted sit Slør,
Som naar Morgensolen frembryder.

Bedraget sagtelig meer og meer
Fra ham hendes Hjerte fjerner.
Hun hilser ham koldt, da ved Kongsgaarden hun
Modtages af ventende Terner.


XXIII.

Næste Dag som Fyrstinde smykt
Til Kongen han hende fører.
Sky som en Forbryder ved Siden han gaaer,
Han Intet seer eller hører.

Ei bly, men majesiætisk og stolt
Igjennem Rækken hun strider.
Med Lyst hun nyder den Skjønhedstribut,
Som ydes fra alle Sider.

Alt fordunkles, hvor hun gaaer frem;
Men da slig Skjønhed han skued,
En Sky over Kongens Aasyn drog,
Og af Harmens Rødme det lued.

Han sender Arthur et truende Blik,
Og siger med bitter Tone:
,,I Sandhed, du har ei ilde valgt,
Hun passed ret godt til en Throne.''


XXIV.

Dystløbet stod paa det hvide Sand; -
Mens Kæmper med Sværde leged,
Det Rygte sig bredte fra Mund til Mund,
At Athur sin Konge har sveget.

Hvor er han, den bolde Riddersmand?
Omsonst Trompeterne lyde;
Han viser sig ei - han vover ei meer
En ærlig Landse at bryde. -

Men ved Kongens Side, i Hoffruers Kreds,
Som den Skjønneste blandt de Skjønne,
Der throner Fru Else; hun kaaret blev
Til de seirende Helte at lønne.

Edgars Pragt og hans Smigersord
Hendes stolte Hjerte behager.
Hun tænker kun paa sin Husbond med Harm,
Og Kongens Hyldest modtager.

Han vender ei meer fra hende sit Blik,
Og medens Kamplegen bruser,
Indsuger han Sandsernes søde Drik,
Og ham Elskovsgiften beruser.


XXV.

Paa Jagten en Dag han vil dæmpe den Harm,
Som i Sindet ham nagende gløder;
Hvor Skoven er mørkest, det flygtende Vildt
Han følger — der Arthur ham møder.

Da standser Kongen sin Jagt: ,,Forvist
Det Møde mig Himlen sender.''
Det tykkes ham, Verden ei meer har Plads
Til <w>begge</w> de fordums Venner.

,,Arthur'', han raaber, ,,vor Ridderfest
Det ei at gjæste dig lysted —
I Skovens Skygge du vise nu kan,
Om Hjerte du end har i Brystet.

,,Vel sandt, det var dig, og din tappre Arm,
Som redded os Land og Rige.
Dog aldrig jeg tænkte, min bedste Ven
Saalunde kunde mig svige.

,,Som Broder jeg tog dig oprigtig i Favn,
Og lod i mit Hjerte dig hvile;
Alt medens du søndersled mit Bryst
Med Troløshedens Pile.

,,Nu drag dit Værge, thi hvad du forbrød,
Kan kun med Blod udslettes,
Kun i en Holmgang paa Liv og Død
Slig Æresplet kan aftvættes.''


XXVI.

    Men Arthur mindes
    Den svundne Tid.
    Hans Stemme klinger
    Vemodig blid, —
    Som Dagen, da han
    Ved Harpens Sprog
    Bedaared Qvinden,
    Sin Drot bedrog.

    ,,Nei, nei, sit Værge
    En Riddersmand
    Imod sin Konge
    Ei hæve kan.
    Paa Knæ jeg venter
    Mit Naadestød;
    Mit Liv Du tage,
    Jeg det forbrød.''

    Men Kongen byder:
    ,,Forsvar dit Liv!
    I Tvekamp fægte
    Vi ud vor Kiv!
    Som Drot og Herre
    Forlanger jeg
    Kun denne sidste
    Troskab af dig.''

    Af Balgen Arthur
    Da Sværdet drog.
    Dog kun han bøded,
    Men Edgar slog:
    Sværdenes Klirren
    Forvilder hans Sind;
    Med Bersærksrasen
    Han trænger ind.

    En Taage over
    Hans Øie gaaer.
    Iblinde giver
    Han Banesaar.
    Da vakler Arthur
    Og synker ned, —
    Alt Græsset farves
    Blodrødt derved.

    ,,Det Stød'', han taler,
    ,,Mig Lindring bar; <!-- TODO: har eller bar? -->
    Hermed min Brøde
    Jeg sonet har.
    Mit Liv jeg hengav
    For dig alt før —
    Og uden Nag for
    Din Haand jeg døer.''

    Men Gru opfylder
    Brat Edgars Sind.
    I Løvet bruser
    En sælsom Vind.
    Af Anger greben,
    Af Nag og Sorg.
    Som Kain han flygter
    Hjem til sin Borg.

    Først silde, lokket
    Ved Hundeskrig,
    En Jægerskare
    Fandt Arthurs Lig.
    Hans Blik var brustet
    Og taus hans Røst,
    Og Kongens Klinge
    Sad i hans Bryst. —


XXVII.

Den følgende Dag en Jordefærd
I Stilhed sees fremskride.
Tolv Vaabensvende i Følget gaae,
Tolv Munke i Klæder hvide.

Folket beklager den gjæve Helt,
Som Døden saa ung maatte lide.
Kongen kan ei udholde det Syn,
Men vender sig mørk tilside.

Med Flid for Fru Else det holdes skjult,
Hvad Daad ham lagde paa Baare.
Hun troer, at han paa Jagten omkom,
Og fælder en sømmelig Taare.

Qvindens Sjæl er et gyldent Kar,
Hvor Giften bortdunster heel fage,
Men hvor steds Haabet paa jordisk Lyst
Som en Vellugt bliver tilbage.

Hun muntrer Edgar med Sang og Dands,
Og da Sørgetiden er omme,
Da venter Thronen og Kronens Glands,
Skjøn Else, den Rosensblomme.


XXVIII.

Alt Landet jubler i festlig Fryd
For Kongen, som sig formæler.
Men Edgar lønlig, af Uro piint,
Til Elses Kammer sig stjæler.

I hendes Kjærtegns berusende Ild
Dog for en Stund han kan glemme
Det Nag, der følger ham overalt
Som manende Spøgelsestemme.

Selv, naar sødt lænket i hendes Arm
Et Hav af Skjønhed ham vugger,
Det er som Arthurs de sidste Ord
Hiin Røst i Sjælen ham sukker.

Paa Bryllupsdagen i Hoben der er
Folk, som dog selsomt det finder,
At Kongebruden saa glad sig med
Sin Husbonds Morder forbinder.



XXIX

    I Kjerters Glands, paa
    Det hellige Sted,
    For Altret Parret
    Alt knæler ned.
    Da blegned Kongen,
    Vildt blev hans Blik,
    Saa Bispen Stemme
    Og Ord forgik.

    Forfærdet stirrer
    Han paa sin Brud,
    Som straaler Prægtig
    I Purpurskrud.
    Det er som Trolddom
    Betog hans Hu,
    Som om hun fyldte
    Hans Sjæl med Gru.

    Nu Kronen slynger
    Han bort med Magt:
    ,,O Helved — red mig
    Fra denne Pagt! ...
    See hist ... alt sprænger
    Han Gravens Baand —
    Af Jorden stiger ...
    En Dødningehaand!

    ,,Der staaer han blodig,
    Med Sværd i Bryst —
    Dødbleg — tys, hører
    Du ei hans Røst? . . .
    ,,,,Mit Liv jeg hengav
    For dig alt før,
    Og uden Nag for
    Din Haand jeg døer!'''' -

    ,,Med Arthurs Enke
    Du vil'' — Nei, Nei,
    Skaan mig, jeg vil jo ...
    Jeg vil det ei. —
    Fly, fly, Fru Else!
    Han nærmer sig, ...
    Vee! nu han favner
    Og kysser Dig! ...

    ,,Det er din Husbond,
    Som jeg har dræbt,
    Og du, hvis Gunst jeg
    Har efterstræbt ...
    Du, som hist knæler
    Saa festlig smykt,
    Er selv .... en Dødning,
    Af Knokler bygt.

    ,,Din hvide Kjortel,
    Dit Purpurskrud,
    Af Blod jo stivner,
    Du Dødens Brud'' ....
    — Skjøn Else huldrig
    Ham taler til,
    Men vildere raser
    Hans Vanvids Ild.

    De Hjerter skinne
    Saa blegt og mat;
    I Kongens Indre
    Er evig Nat.
    Med Fakler føres
    Han til sit Slot;
    Men Bretlands Rige
    Er uden Drot.


XXX.

De Høvdinger gaae for Fru Else frem,
De vil, hun Kronen, skal bære;
Dog brudt er hendes hovmodige Sind,
Hun gyser for denne Ære.

Men hist i Wales en blondlokket Dreng
Alt leger i Skov og i Enge
Med Skjold og Spyd, og i Vinterqvæld
Med en Harpes gyldene Strenge.

Der sendtes Mænd til den fjerne Borg —
Hvor skjøn Elses Søn blev bedaaret.
Hendes Søn, liden Arthur, blev sat paa Skjold,
Og han til Konge blev kaaret.

Et Barn af Elskov og Strengeleg,
Sit Udspring ei han fornægter.
En mild og folkekjær Drot han blev,
Til Fryd for talrige Slægter.

Nogle mene, at ham det var,
Hiin Riddernes Blomst og Krone,
Der som Dommer for Skjaldskab og ridderlig Aand
I Armorika reiste sin Throne, —

Som ved milde Sæder og høimodigt Sind
Sit Navn Alverden lod kjende,
Som herskede ved ,,<w>det runde Bord</w>'' - - -
Dog her vort Qvad er tilende.

Her tabe vi Sagnets dunkle Spor
Og i Drømmenes Land os besinde;
Her skue vi i den fortryllede Skov
Ginevra, den skjønne Qvinde.

Og Oberonshornets berusende Væld
Sødt toner om Løvens Ridder,
Om Lancelot, Parcival, Tristan, Isold ...
Fuglen Roc paa Grenen her sidder.

Her blænder os Alt med et mystisk Skjær,
Et Slør for vort Øie falder, —
Her — lad os drømme en Sommernatsdrøm,
Til Hanegalet os kalder!
</body>
</poem>

<section>
<head>
    <title>Intermezzo</title>
</head>
<content>

<poem id="moellerpl2018010303">
<head>
    <title>Phønixfuglen</title>
    <subtitle>En østerlandsk Phantasie</subtitle>
    <firstline>Ved Orientens fjerne Kyst</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 67-79.</note>
        <note>
* Denne berømte Mythe, hvis ejendommeligste Forestillinger ere gjengivne i dette Digt, og som, saavidt vides, egentlig først ved <w>Grundtvig</w> er bleven bekjendt i vor Literatur, spillede i Oldtiden en betydelig Rolle, og var Gjenstand for en ganske særegen Yndest, som man kan slutte af den Mængde forskellige Forfattere, der omtale den. Hvad de Gamle egentlig have tænkt sig ved denne Mythe, er saameget vanskeligere at sige, som den forekommer i meget forskjellige Variationer, og i sig selv egner sig til symbolsk Udtryk for de forskelligste Ideer. Den store Majoritet har naturligviis taget Sagnet i ganske bogstavelig Forstand, og det er i og for sig heller ikke utroligere end mange andre naturhistoriske Umuligheder, der berettes <i>bona fide</i> af Herodot og andre Forfattere. Muligen har Ideens første Dannelse sin Grund i noget virkelig Factist, f. Ex. Synet af en i den fjerneste Oldtid allerede sjelden, og nu ganske uddød Kjæmpefugl, som den saakaldte <i>Æpiornis</i>, hvoraf man paa Madagaskar har opdaget Skeletfragmenter og Æg af et ganske uhyre Omfang. Men vist er det, at man i Oldtiden ikke, som i den moderne Tid, i Phønixfuglen saae noget Billede paa den individuelle Menneskesjæls Udødelighed, en Forestilling, de Gamle ikke tillagde samme Betydning som vi, og som i deres mere universelle Naturliv endog forekom dem smaalig. Snarere have de maaskee undertiden herved tænkt paa de menneskelige Generationer eller Civilisationer, der i et mellem 500 og 1000 Aar varierende Tidsrum synes at fremstige, modnes og forsvinde, for atter at vige Pladsen for en ny prædominerende Race. Men i Almindelighed, forsaavidt som man hævede sig over den bogstavelige Tro, har man vel nærmest i Phønixmytben søgt et Udtryk for den dunkle Lyksalighedsdrøm, den længsel efter et fjernt Phantasiland, et tusindaarigt Rige, et jordisk eller himmelsk Paradiis, der til alle Tider har foresvævet og lokket det urolige Menneskehjerte. Saaledes kan det forklares, at Phønixideen efterhaanden blev til en fuldkommen Troesartikel, om hvilken de meest dannede Mennesker ikke tvivlede, om end Ingen havde seet denne mystiske Fugl, eller bestemt kunde angive dens Opholdssted. — Som Beviis paa den overordentlige Popularitet, den i Oldtiden nød, er det maaskee ikke uinteressant at anføre nogle af de mærkeligste Forfattere, som have omtalt den meer og mindre omstændeligt. Allerede i Davids 118de Psalme, 145de Vers findes den antydet; ligesaa hos Herodot (2den Bog) og Plinius (hist. nat. Lib. X, Cap. 2), dog paastaaer denne sidste Forfatter ikke egentlig Noget med Bestemthed, uden dens Alder, som han angiver til 560 Aar. Pomponius Mela (de situ orbis Lib III.) og Ælian (hist. animal. Lib. VI. 58) indrømme den ikke meer end 500 Aar, hvorimod Tacitus (Ann. Lib. VI.) med historisk Nøiagtighed angiver dens levetid til 1461 Aar og Chæremon (hist. chil.) til 6000 Aar. Førft Lactantius, den berømte Kirkefader, fastsætter, i Overensstemmelse med de chiliastiske Ideer, dens Alder til de tusind Aar, som synes at have fundet almindeligst Tiltro. Senere Lærde have udstrakt dette Tal til hele Evigheden med Fradrag af nogle Secunder.
    Som man kan tænke sig, var det ikke blot Historikerne, men ogsaa Poeterne, der syslede med dette Stof. Ovid har i sine Metamorphoser (Lib. XV., v. 392—400) meddelt i Korthed de væsentligste Momenter af Phønixmythen, som en almindelig bekjendt Sag, og som det synes, blot for Fuldstændigheds Skyld. Den omtales af Statius (Lib. II.) og Martial (Lib. V. epigr. 7), af Sidonins Apollinaris, Ausonius o. fl. stedse som en naturhistorisk Kjendsgjerning, hvorom der ikke kan næres Tvivl. De Poeter, der endnu tilhørte den klassiske Tid, synes ikke ret at have havt Sands for del Ideal-Poetiske i Mythen, og først senere, da den realistiske Classicisme, samtidig med Smagens Fordærvelse, overvandtes af en spiritualistisk Retning, viser sig en Tendents til, ifølge Navne-Ligheden at identificere Phønix med Venusmythen. Den mere poetiske Opfattelse af Phønixmythen viser sig først efter at Christendommen og Nyplatonismen under den gamle Verdens Opløsning havde indført et ganske nyt, poetisk Element, nemlig det <i>romantiske</i>, i Ideernes Verden. Saaledes finde vi de smukkeste og interessanteste Bearbejdelser af Phønixforestillingerne hos den ovenfor nævnte Afrikaner Lactantius (<i>de Phoenice</i>), der døde Aar 325 som Professor i christelig Theologie ved Keiser Erispus's Hof i Trier, samt hos den afrikanske Poet, Claudian, født i Alexandrien 365 og henrettet i Rom 408 tilligemed sin Beskytter Stilico, af Keiser Honorius, der tidligere, saavelsom Arcadius, havde skjænket ham de høieste Æresbeviisninger, og paa Senatets Forslag ladet oprejse hans Statue, der endnu findes i det Farnesiske Palais. I Middelalderen synes Phønixmythen, som saamange andre orientalske Ideer at have havt sin Plads iblandt de christelige Forestillinger. Den omtales af Tertullian, af Johan af Salisbnry (1,13). og af forskjellige christelige Skribenter, som endog undertiden identificerede den med Jomfru Maria, eller som Clemins, Romanus og Rusinus, anførte den som Beviis for Legemernes Opstandelse og den ,,uplettede Undfangelse''. Og ved den nyere franske Poesies Fødsel finde vi den atter udførlig fremstillet af Du Bartas, Forbilledet for vor danske Digter Arreboe, i hans Digt om Skabelsesugen, som atter blev oversat i latinske Vers af Englænderen Lermæns, under Elisabeths Regjering. Kort sagt, ved alle disse lærde Mænds Yttringer var Troen paa Phønixfuglens virkelige Existents bleven saa almindelig, at endog Buffon fandt det Umagen værdt (Om Fuglene III.) at erklære sin Vantro med Hensyn til dette Punct. Forskjellige af de lærde Fortolkere have især dvælet ved Spørgsmaalet om dens Kjøn. De hedenske Poeter Ovid, Statius og Claudian erklære den for en Han. Tertullian mener den er en Hun; Lactantius og efter ham Zeno af Verona erklære den for at være af Intetkjøn, og at reproducere sig ved den af Naturhistorikerne betvivlede <i>generatio æquivoca</i>. Lactantius navnlig udtaler sig med en vis christeligasketisk Begejstring om Phønixfuglens Kjønløshed i et Par latinske Vers, der omtrent kunne gjengives saaledes:

    ,,O, Phønix, du, som uden Kjøn
    Til Kjærlighed ei kiender,
    Men uforstyrret, taus, dit Blik
    Mod Evigheden vender!

    Du er din Fader og din Søn,
    Du er din egen Broder!
    Du er din Elsker og din Brud,
    Din Søster og din Moder!''

Man seer saaledes, at Phønixfuglen og dens Litteratur afgiver rigeligt Stof til en Doktordisputats, og hvem veed, om den ikke alt har været benyttet til dette Brug.
        </note>
    </notes>
    <quality>korrektur1,korrektur2,kilde,side</quality>
</head>
<body>
I.

Ved Orientens fjerne Kyst,
  Imellem Syd og Norden,
Der ligger et lyksaligt Land,
  Adskilt fra hele Jorden.

,,Ei Vinteriis, ei Sommerglød
  Forstyrrer der den skjønne
Natur; — der evigt Foraar er,
  Med Træer eviggrønne.

,,Ei Krigslyst eller Rigdomstørst,
  Ei Hunger eller Kummer,
Ei Død og Sygdom kjendes der,
  Hver Lidenskab forstummer. -

,,Der blomstrer Hjertet fromt og frisk
  I evig Ungdomsalder;
Der suser ingen giftig Vind,
  Og ingen Regn der falder.

,,Et sølvklart Væld, som springer høit,
  Med sine Straaler fugter
En Lund af underfulde Træer
  Med altid modne Frugter.

,,Her er det, Fuglen Phønix boer,
  Som Herre her den throner;
Og her hver Time, mægtig skjøn,
  Dens Sang i Lunden toner.

,,Hver Dag før Solen stiger frem
  Med gyldne Straaler milde,
Tre Gange Phønix sænker sig
  Ned i den hellige Kilde.

,,Derpaa den svinger sig i Sky;
  I Himlens Duft den henter
Sin Næring; — Blikker vendt mod Øst,
  Den Solens Opgang venter.

,,Og da begynder den sin Sang,
  Alt ved den første Straale:
Ei Philomeles Røst sig kan
  Med den i Sødhed maale.

,,Ei Svanen, som sin sidste Sang
  I Dødens Stund istemmer,
Og ei Apollos egen Luth
  Saa søde Toner gjemmer. —

,,Naar tusind Gange Vaaren har
  I Blomster Jorden vugget.
Og Høsten sine gyldne Ax,
  Har tusind Gange plukket;

,,Da føler Phønix i sin Aand
  En Mathed, — Øiets Flamme,
Og Brystets Klang og Vingens Kraft
  Er ikke meer den samme.

,,Naar tusind Aar den aandet har,
  I Skjønheds Harmonier —
Da føler den sin Time slaae,
  Og sig til Døden vier.


II.

,,Mod Vesten styrer den sin Flugt,
  Mod Landet, som til Ære
For Venusdyrkelsen, det Navn
  Phenicien mon bære.

,,Der skjult af Bjerge Træet staaer,
  Som <w>Phønixpalmen</w> hedder;
Dets Krone Stedet er, hvor den
  Sig til sin Død bereder.

,,Da tier pludselig hver Vind
  I Cederskovens Skygge,
Saasnart Fugl Phønix drager ind,
  Sin Rede der at bygge.

,,Myrrha, Kaneel og Roser, — Alt,
  Hvad Jordens Kreds mon eie
Af Vellugt, — Ambra, Virakstræ,
  Den samler til sit Leie.

,,Endnu engang en Lædskedrik
  Af Sollys den indsuer;
Endnu engang den bæver blidt
  Sin Røst mod Himlens Buer.

,,Endnu engang sit Lueblik
  Den imod Solen vender, —
Og døer; — men af dens Lig staaer frem
   En Ild, som Alt antænder.

I denne Stund i Vellystsgys
  Hele Naturen bæver;
Og Sol og Maane stille staaer,
  Og ingen Lyd sig bæver.

,,Høit hvirvler sig en Viraksrøg;
  Men under Askestøvet
Snart rører sig en sneehvid Orm,
  Der søger Skjul i Løvet.

,,Den groer i Stilhed; dog dens Ham
  Snart brister og bortviger;
Og frem, i Glands og Fjæderpragt,
  En nyfødt Phønix stiger.

,,Den Dug, som falder ned fra Sky,
  Er Køling for dens Flamme.
Kun Æthrens Bølger er dens Drik,
  Og Himlen er dens Amme.

,,I hele Verden findes ei
  En Frugt, som den behager, —
Den drømmer en Erindringsdrøm,
  Som den mod Østen drager.


III.

,,Dog — før den til sit fjerne Hjem
  Hinsides Ganges svæver,
Opfylder den en hellig Pligt,
  Som Sønligheden kræver.

,,Din Faders Aske, hvert et Been,
  Som Flammen skaaned, blander
Den fromt med Vellugtsalver, og
  Deraf en Kugle danner. —

,,Ved Nilens Bred et Tempel staaer
  Til Solens Ære bygget;
Med Billedstøtter uden Tal
  Og tusind Søiler smykket.

,,Did med sin Byrde Phønix nu
  De gyldne Vinger strækker -
I Templets Stilhed den sin Skat
  Paa Alteret nedlægger. —

,,Da er det, Jordens Slægter see
  Dens Skjønhed og dens Ynde,
De samles trindt med Fryderaab,
  Det Under at forkynde.

,,Som Demant, Perler og Smaragd
  Dens Næb og Vinge funkler;
Dens Bryst som Purpur luer, og
  Dens Øine som Karbunkler.

,,En Straalekrone skuer man
  Omkring dens Hoved gløde.
Dens Been er dækt med Skjæl af Guld,
  Dens Fødder rosenrøde.

,,Ei nogen Kæmpefugl, saa stor,
  Som den, i Luft sig hæver;
Dog let og majestætisk skjøn
  Den over Jorden svæver.

,,I Steen og Farver skildres den
  Af Dødeliges Hænder,
Og Paradiset for en Stund
  Paa Jord tilbagevender.

,,Den hilses med harmonisk Sang
  Af hele Fuglevrimlen,
Der som en ydmyg Tjenerstok
  Den følger gjennem Himlen, —

,,Indtil den paa sin Flugt har naaet
  Den første Ætherbølge; —
Da svinder den, og styrer did,
  Hvor Ingen kan den følge.

,,Salige Fugl, du Guders Barn,
  Hvem ene de indgøde
Den Kraft, af egen Aske selv
  Dig evig at gjenføde!

,,For dig har Døden ingen Skræk,
  Du i dens Mørke finder
En mystisk Elskovslyst, hvoraf
  Du mere skjøn oprinder!''


IV.

Saa lyder Sagnet end til os
  Om Oldtids dunkle Længsler.
Ei kjende vi dets Maal, og dog
  Det underfuldt os fængsler.

Hvo er du, gaadefulde Fugl,
  Som svæver i det Fjerne? -
Er du kun et vilkaarligt Spil
  Af en beruset Hjerne? —

Er du det store Verdenshjul,
  Hvis Kraft ei Tid kan slide,
Der ruller koldt henover dem,
  Som sukke og som stride? -

Er du det dunkle Verdensliv,
  Som naar en Æra lukkes,
Ustandset blomstrer, evig ungt,
  Til alle Stjerner slukkes? —

Afspeiler du Jordslægtens Aand,
  Af Skov og Guddom blandet,
Som naar et Folk tilgrunde gik,
  Oplever i et andet? —

Er du den stakkels Psyche, som
  Tidt brænder sine Vinger,
Men som sig med et evigt Haad
  Paany mod Himlen svinger? —

Er du det Skjønhedsideal,
  Som nærer Hjertets Lue,
Paa hvis Tilværelse vi troe,
  Men som vi aldrig skue? —

Er <w>Venus</w> du, den Himmelske? —
  Som byder Aanden hige
Fra Døgnets Qvalm og Mislyd mod
  Et evigt Skjønhedsrige? ....
</body>
</poem>

<poem id="moellerpl2018010304">
<head>
    <title>En tydsk Pige</title>
    <firstline>Den tyske Jord sig krymped</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 80-85.</note>
    </notes>
    <quality>korrektur1,korrektur2,kilde,side</quality>
</head>
<body>
<nonum><small><right>,,Das ist eins der schönsten Privilegien </right></small></nonum>
<nonum><small><right>des Dichters, daß er sich in die kleinlichen </right></small></nonum>
<nonum><small><right>Streitigkeiten des Moments nicht einzumi-</right></small></nonum>
<nonum><small><right>schen braucht; daß er sich sowohl im feind- </right></small></nonum>
<nonum><small><right>lichen, wie im freundlichen Lager für das </right></small></nonum>
<nonum><small><right>Schöne und Große begeistern kann.</right></small></nonum>
<nonum><small><right><w>Morgenblatt.</w></right></small></nonum>

Den tyske Jord sig krymped
Under fremmed Gangers Hov.
Stolt hersked Frankersværdet,
Og Barbarossa sov.
Dog i den tause Stilhed
Af et betvunget Folk,
En enkelt Stemme hørtes
Som andre Tiders Tolk.

Den lød: ,,,Forsager ikke,
End bar du blanke Sværd!
Du Folk med dybe Drømme
Og tause Tankers Hær! —
End bar du stærke Arme
Og unge, tappre Mænd,
Og Hjerter, som for Folkets
Ære sig give hen!

,,Og Eder, tydske Qvinder,
Gjælder ogsaa denne Røst:
I, som har fostret Sønner
Ved det moderlige Bryst!
Og I, Jomfruer skjære, som
Ei aabned Livets Bog, —
Hvis Hjerter harmfuldt gløde
Ved det fremmede Aag!''

Ei Qvinden staaer tilbage
I en alvorlig Stund,
Hun Mandens Mod opflammer
Med Øie og med Mund.
Hun vil ei Elskov skjænke
Til trælbundne Mænd;
Hun giver Guld og Smykker
For Fædrelandet hen.

Og Ingen blev tilbage,
Sit Bedste gav Enhver.
— Guld og dyre Stene
Blev smeltet om til Sværd.
De offred deres Skatte
Med Hjertets stille Bøn,
Og Kjærlighedens Rose
Blev gjemt som Kampens Løn.

Der var en schlesisk Ungmø: —
Scheliha Slægten hed.
Hendes Navn og hendes Skjæbne
Fast Ingen mere veed.
For Frihed — Tydsklands Frihed
Slog hendes Hjertes Glød,
Skjøndt polske Fædres Flamme
I hendes Aarer flød.

Maaskee hun død og borte
Forlængst alt Hvilen fandt.
Maaskee i dunkel Afkrog
Hun ubemærkt forsvandt.
Men Sagnet hende slutter
Dog kjærlig i Favn,
Og Saga i sit Teppe
Og fletter <w>hendes</w> Navn.

Ei gyldne Smykker bar hun,
Ak Intet eied hun,
At offre som de Andre
I den farefulde Stund.
Hun havde kun sin Skjønhed,
Men i dens Pragt hun stod,
Ung, frisk, med rige Lokkers
Mægtige gyldne Flod.

Ei gyldne Smykker bar hun,
Slet Intet eied hun;
Kun Hjertets rene Lue
Og Øiets klare Grund.
Men som et Lyn en Tanke
Brød frem i hendes Aand:
Sit skjønne Haar hun veier
I den melkehvide Haand.

Hun skar det af ved Roden,
Og solgte det for Guld,
Og bragte stolt sin Gave
Som en Valkyrie huld.
Sit Haars den gyldne Ager,
Det solbestraalte Hav,
Sin Skjønheds bedste Smykke -
Hun Fædrelandet gav.

Og Tydskland atter reiste
Sig af sit Fald; der stod
Saa mangen Kamp, og offret
Blev meget ædelt Blod.
Men dengang Haarets Fylde
Paa ny blomstred frem,
Bød ingen fremmed Herre
I hendes elskte Hjem.
</body>
</poem>

<poem id="moellerpl2018010305">
<head>
    <title>En Barrikadescene</title>
    <firstline>De kom med vaiende Fane</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 86-89.</note>
    </notes>
    <quality>korrektur1,korrektur2,kilde,side</quality>
</head>
<body>
De kom med vaiende Fane,
Pistoler, Dolk og Gevær.
Paa alle Barrikaderne
Fordeelte sig den lille Hær.
Men Ingen vidste, hvorfra de var,
Og Ingen vidste, hvad Navn de bar,
Og hvo dem hid havde kaldet.

Og dog — de var som hjemme
I Kampens Element.
I Calabreserhattene
Kjækt vaied Fjæren af en Glent.
I Kugleregnen fjern og nær
Stod trodsig og stolt den lille Hær,
Og sendte Kugler tilbage.

Anføreren var en yngling
Nys traadt i Livet ind,
Med klart og fyrigt Øie,
Med dunkel Lok og skjægløs Kind.
Saa rolig som en Gud han stod;
Naar Dampen svandt, sin Skare han lod
Det barske Budskab besvare.

Saa stod de Dage og Nætter,
Og ingen Hvile de fik.
Men Nabohusets Datter
Dem bragte Brød og Lædskedrik.
Til Ungersvenden hun vender sig;
,,Min tappre Kriger, nu sige du mig
Dit Navn, og hvorfra du kommer!''

,,Min hulde ,,skjønne Valkyrie'',
Han svarer med dæmpet Røst:
,,Jeg bad dig om Haand og om Hjerte,
Hvis ei mig vented blodig Dyst.
Det Bedste gjerne jeg skjænked dig;
Dog Navn og Hjemstavn nævner jeg ei,
Ei den, som os monne sende. - -

,,Jeg kæmper ei for at vinde
Berømt og hædret Navn;
Ei for af fjerne Slægter
At prises høit med Sang og Savn.
Mit Fødreland kun jeg frelse vil,
Mit Fædreland, — der kun er til
I Sagn og i Legender!''

,,Saa er du en Tydsker'', hun svarer,
,,Og jeg, jeg er din Brud.
Jeg tager din Haand og dit Hjerte
Som Gave af en naadig Gud.'' -
Og da han faldt i sit unge Blod,
Paa Barrikaden hin Pige stod,
Og førte hans Dragt og hans Vaaben.

Da Bajonet og Kanoner
Nu Seiren vundet har,
Og af den ukjendte Skare
Nu næsten Alle faldne var:
Paa Barrikaden, hvor Kampen stod,
Den unge Pige laa i sit Blod,
Sin Elsker vilde hun hævne.

De kastedes i en Grube,
Og Jorden lukte sig til
Over de unge Hoveder
Med dunkle Drømmes urolige Ild.
Og Ingen spurgte, hvorfra de var,
Og Ingen vidste, hvad Navn de bar,
Og hvo dem hid havde kaldet.
</body>
</poem>

<poem id="moellerpl2018010306">
<head>
    <title>Digterdød</title>
    <firstline>O, lad mig døe en Sommerdag</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 90-92.</note>
    </notes>
    <quality>korrektur1,korrektur2,kilde,side</quality>
</head>
<body>
O, lad mig døe en Sommerdag,
  Naar Storken gaaer i Enge,
Og Lærkens stærke Toneslag
  Indvier Mark og Vænge!
Mens Rosen lønlig springer ud,
  Og mens i Skovens Skygge
Naturen drømmer som en Brud
  Om Kjærlighed og Lykke!


O, lad mig døe, mens Solen gaaer
  Sin høie Himmelbane!
O, lad mig døe, mens den udslaaer
  Sin lyse Straalefane! —
Og lad mig døe, mens jeg er ung,
  Af Liv og Lyst bedøvet;
Før Tidens Haand har klam og tung
  Mig mine Lokker røvet! —

O, lad mig døe, mens Blodet mig
  End varmt i Aaren ruller,
Mens Livets Storme bryde sig
  Afmægtig mod min Skulder!
Mens endnu af en Qvindes Blik
  Jeg zittrende bevæges,
Mens end af Druens Flammedrik
  Mit Hjerte sødt kan qvæges!

... Mens end de hulde Blomsters Duft
  Beruser mine Sandser,
Naar i den milde Aftenluft
  Med dem jeg mig bekrandser; —
Mens kjækt endnu paa Livets Elv
  Med kraftig Arm jeg svømmer,
Og før som Skygge af mig selv
  Jeg om min Ungdom drømmer!

O, lad mig døe, før fremmed jeg
  Blandt fremmed Slægt omvanker,
Før Aar og Sorger bøie mig,
  Og sløve mine Tanker! —
O, lad mig briste og forgaae
  Som Buens spændte Sene, —
O, lad mig ikke syg, paa Straa,
  Udaande glemt og ene!

Du Aand, hvis Tanke Verden er,
  Hvis Smiil er Livets Vrimmel,
Lad mig i Kraftens Morgenskjær
  Optages i din Himmel —
At ei min Sjæl som Gnist sig mat
  Skal tabe i det Dunkle,
Men gjennem Evighedens Nat
  End som en Stjerne funkle!
</body>
</poem>

<section level="3">
<head>
    <title>Moldo-wallachiske Folkesange</title>
</head>
<content>

<poem id="moellerpl2018010307">
<head>
    <title>Folkestemmen</title>
    <toctitle><num>1.</num>Folkestemmen</toctitle>
    <subtitle>(la doïna)</subtitle>
    <firstline>O, hvis en Ungmø jeg havde med Blomster</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 93-94.</note>
    </notes>
    <quality>korrektur1,korrektur2,kilde,side</quality>
</head>
<body>
O, hvis en Ungmø jeg havde med Blomster
  I Haar og en Rosenmunds tryllende Skjær!
O, hvis jeg havde en stolt Elskerinde
  Med Øine sorte som Skovtornens Bær!
O, hvis jeg havde en munter Blondine,
  Rank som en Poppel og let som en Kat, —
Vilde jeg Nattergal være og synge
  Kjærlighedsqvad i den kølige Nat.

O, hvis jeg havde en Riffel og Kugler,
  Og, tro som en Søster, en Øxe god!
O, hvis jeg havde en Hest som jeg ønsked,
  Som Synden sort og med Løvens Mod!
O, hvis jeg havde syv Brødre saa tappre
  Som jeg, der paa vingede Drager red,
Vilde jeg være en Ørn, og istemme
  Sangen om Hævn for de Brødre, som led.

Og til den Første jeg sagde: ,,Paa Korset
  Sværger jeg, stedse at have dig kjær!''
Og til den Anden: ,,O, Ganger, som Svalen
  Rask over Bjerge og Dale mig bær!''
Og til de Sidste: ,,I Brvdre, o sværger,
  Aldrig at vige i Kamp og i Død!''
Freidig da skulde vi kæmpe og Hjemmet
  Frelse fra Hedningetrældom og Nød!
</body>
</poem>

<poem id="moellerpl2018010308">
<head>
    <title>Gjæt engang!</title>
    <toctitle><num>2.</num>Gjæt engang</toctitle>
    <firstline>Til den unge Mø, som hos ham sidder</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 94-96.</note>
    </notes>
    <quality>korrektur1,korrektur2,kilde,side</quality>
</head>
<body>
Til den unge Mø, som hos ham sidder,
Hyrden siger: ,,Gjæt nu, gjæt engang!

,,Tvende Stjerner smaa med milde Luer
Faldt fra Himlen ned og fæsted deres
Guddomsstraaler paa din Pandes Hvælving:
Gjæt, min Skat! — hvis ikke, jeg dem kysser!''

Ikke strax det hulde Barn det gjætted,
Og — hun fik et Kys paa begge <w>Øine</w>.

---

Til den unge Mø, som hos ham sidder,
Atter Hyrden siger: ,,Gjæt engang!

,,Lukket synes den en yndig Rose,
Aabner den sig, seer man Hyacinther —
Dette Underværk hos dig jeg skuer!
Gjæt, min Skat! - hvis ikke, jeg den kysser!''

Ikke strax det hulde Barn det gjætted,
Og — hun sagte fik et Kys paa <w>Munden</w>.

---

Til den unge Mø, som hos ham sidder.,
Atter Hyrden siger: ,,Gjæt engang!

Hvide, runde, to smaa Vinger stræbe
Stedse sig at svinge op mod Himlen,
Men du holder dem i Lænker fangne.
Gjæt, min Skat! - hvis ikke, jeg dem kysser!''

Ikke strax det hulde Barn det gjætted,
Og — hun sagte fik et Kys paa <w>Barmen</w>.
</body>
</poem>

<poem id="moellerpl2018010309">
<head>
    <title>Den gamle Klantza</title>
    <toctitle><num>3.</num>Den gamle Klantza</toctitle>
    <firstline>Ved et Markskjæl sidder gamle Klantza</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 96-101.</note>
    </notes>
    <quality>korrektur1,korrektur2,kilde,side</quality>
</head>
<body>
Ved et Markskjæl sidder gamle Klantza;
Snart betragter hun den blege Maane,
Snart det Lys, som blinker hist fra Byen.

Ingen Tænder meer hun har, den Gamle,
Ivrig spinder hun, og Munden klapprer,
Og hun siger, medens Rokken iler:

,,Tid, staae stille, vig tilbage, Alder!
At min Ven, den skjønneste blandt Egnens
Knøse, ei skal tøve, naar jeg kalder!

,,Hvis han kommer og min Ild besvarer,
Elsker ene mig, da Held ham følge!
Aldrig kjende han til Nød og Farer!

,,Men, hvis ei, da gid den onde Fjende
Maa ham rive Hjertet ud af Brystet,
Og det dybt i Helveds Flammer brænde!''

Rokken snurrer, ivrig fort hun spinder,
Stjerneskud der faldt, i Maanen dunkle
Pletter sees; i Byen Lyset svinder.

,,Ei min Ven i Dandsen du dig svinge!
Vend dit Blik bort fra de unge Piger;
Deres store Øine Uheld bringe!

,,Kom, min brave Elsker; søde Sange
Skal jeg synge dig ved Nattens Stjerne,
Som en Blomst dig pleie; onde Øine
Slangebid, Ulykker, fra dig fjerne!

,,Siden du hiin Sommeraften silde
Sang mig Elskovssange under Løvet,
Er mit Sind uroligt og bedrøvet!

,,Lad mig dine smukke Øine kysse,
Kom tilbage, ved min Barm at hvile!
Og til Løn jeg dig en Silkeklædning
Og et Keiserskærf jeg dig skal spinde.

,,O, men skynd dig, skynd dig min Hjertelskte,
O, med Fuglens Hurtighed du ile;
Thi som Traaden af min Teen jeg føler
Mine sidste Timer hurtig svinde!''

Saadan lød den gamle Klantzas Klage,
Ulden længst paa Rokken er afspunden;
Hendes Elsker kommer ei tilbage, —
Da fortvivlet vred hun sine Hænder,
Og med dette Raab mod Øst sig vender:

,,Stig af Dybet frem, du Himlens Fjende,
Du, som slukker alle Helgenlamper,
Du, som Sjælene i Pinen lænker,
Kom, og hvis mit Ønske du opfylder,
Jeg til evig Tid min Sjæl dig skjænker!''

Strax en Taage op af Dalen stiger,
Bjerget brager, sælsomt Ravnen skriger,
Fra en Green en Røst saalunde klinger:
,,Hvis du vil mig paa din Skulder tage,
Og før Hanegal mig uden Klage
Trende Gange Du om Sumpen bærer,
Jeg din Elsker dig tilbage bringer!'' —

Strax hun ham paa Skuldren tog; den Onde
Hyler og af Glæde skjærer Tænder.
Hvor hun løb og sprang og fløi, den Gamle,
Lig en Ugle, naar af Tørst den brænder; —

Rok og Teen langt ruller hen i Græsset.
Stedse som besat afsted hun droges,
Helveds Aander loe, mens Satan hylte,
Og af Dybets Echo Alt gjentoges.

Men hun løb; hun Intet seer og hører,
To Skridt kun endnu hun har tilbage:
Da skal hun sin Ungdoms Elsker favne,
Som en Blomst ham pleie alle Dage, —

Skal ham vugge ind med Elskovssange,
Skal med sine Tryllesprog mod Slange–
Bid og onde Øine ham beskytte ....

Kun to Skridt; o, hvor hun stønner, klynker — -
Hør, — da galer Hanen! — med sit Bytte
Satan leende i Dybet synker.
</body>
</poem>

<poem id="moellerpl2018010310">
<head>
    <title>Røversang</title>
    <toctitle><num>4.</num>Røversang</toctitle>
    <firstline>Vinteren kommer og Sommeren gaaer</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 101-103.</note>
    </notes>
    <quality>korrektur1,korrektur2,kilde,side</quality>
</head>
<body>
Vinteren kommer og Sommeren gaaer,
Gjennemsigtig er Skoven.
Vinden blæser og Natten er kold,
Livet er haardt, mine Venner!

Hele den lange Vintertid
Hvad skal af os der blive?
Uden Skov, uden Sol, uden Mønt,
Uden Haab en Kjøbmand at møde?

Sæt dig hist paa den tørre Green,
Ravn, kjære Ravn, jeg dig beder:
See langt ud over Veien, om du
Ingen Reisende kan opdage! -

Ingen Kjøbmand med Pungen fyldt,
Og Shavl om Hovedet viklet,
At jeg kan øve mit rustne Gevær,
Og samle en Skilling til Vintren.

Ak, dunkle Skov, du min Broder kjær,
Hvor saa tidt jeg paa Luur stod i Skyggen,
Hvad har du gjort af dit grønne Løv,
Som saa tidt har hørt mine Sange?

Vinteren kommer og Sommeren gaaer,
Og du, min Skov, du staaer nøgen;
Man Bøssen maa skjule, og bøie man maa
Sin Hals under Arbeidsaaget!

Høitelskede Vaar, o kunde jeg blot
Dig lokke hid ved min Stemme,
At atter jeg kunde drage om Land
Og tappert min Frihed nyde!

Da skulde jeg sætte min Hue paaskraa,
Lade Haaret flagre for Vinden,
Og strække mig henad Jorden paa Luur
Efter hvad der nærmed sig Skoven!

Da bar jeg paa Skuldren min gode Flint,
I mit Belte Pistolerne glimred;
Jeg klapped min Gangers kraftige Hals
Og talte til ham saalunde:

Flyv nu som Vinden, som Tanken flyv,
Nu atter vort Liv begynder!
Os Skoven tilhører, nu herske vi her
Til Skræk for hver reisende Synder!
</body>
</poem>

<poem id="moellerpl2018010311">
<head>
    <title>Pigen fra Bjergene</title>
    <toctitle><num>5.</num>Pigen fra Bjergene</toctitle>
    <firstline>Mø fra Bjerget, med den blide Røst</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 104-105.</note>
    </notes>
    <quality>korrektur1,korrektur2,kilde,side</quality>
</head>
<body>
Mø fra Bjerget, med den blide Røst,
Hvorfor kommer du ei over Bækken,
At jeg dig kan trykke til mit Bryst?

Jeg dig skulde lokke, ved min Stemme
Til dit Fædrehjem at glemme; — Alt,
Selv Gudfader skulde her du glemme.

Vil du spinde der til evig Tid
Foran Døren? — Kast din Rok i Græsst,
Med et Spring kom over Bækken hid!

Vi vil sammen gaae i Skovens Skygge,
Du, at plukke Jordbær, Blomster jeg,
Blomster til din skjønne Barm at smykke.

Kom hist under Skovens tætte Tag
I det høie Græs en Kilde risler - -
Skjønne Bjergmø, kom dog hid en Dag!

Mellem Blomsterne hos mig tag Sæde, -
Ved min ømme Sang du græde skal,
Søde Elskovstaarer skal du græde!
</body>
</poem>

<poem id="moellerpl2018010312">
<head>
    <title>Strunga-Skoven</title>
    <toctitle><num>6.</num>Strunga-Skoven</toctitle>
    <firstline>Med lange Bøsser og uden Skoe</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 105-107.</note>
    </notes>
    <quality>korrektur1,korrektur2,kilde,side</quality>
</head>
<body>
Med lange Bøsser og uden Skoe
I Strunga-Skoven de Røvere boe,
Som tømme de Reisendes Lommer.

Forvildede Mødres fortabte Slægt,
Som skyde paa selve Maanen kjækt,
Og fløite med Fuglestemmer!

Fly christne Vandrer, fly dette Sted,
Hvis du vil ende din Reise i Fred,
Og redde din Rest af Dage!

Thi hist i en Tykning, fra Egens Top
De Vantro speide og passe dig op,
For dig at plyndre og myrde!

Hvor Uglen tuder sin triste Musik,
Sees otte Karle med vilde Blik,
Med Bøsser og opslagne Ærmer.

Tre af dem kysse det hellige Kors,
Tre andre slaae Terninger — de er tilaars
Een drikker, den Ottende synger:

,,Holloi, du Kræmmer med Guld beladt,
Kom hid, og bekjend dine Synder inat,
To Kugler med Længsel dig vente!

,,Holloi, smukke Pige, hvi kommer du ei
I Skumringen ad denne ensomme Vei?
Saa gjerne din Skjønhed jeg hylded!

,,Min Flint med Kugler og Krudt er ladt,
Min Kølle er med Pigge besat, —
Af Begjær høit svulmer mit Hjerte!

,,Holloi, du gamle Kjærlingers Skræk,
Som hist staaer paa Vagt bag den tætte Hæk,
Hvi støder du ikke i Piben? —

,,Min gode Bøsse af Rust forgaaer.
Min Kølle sig kjeder, min Ganger staaer
Utaalmodig og stamper i Jorden.

,,Hvad nytter en Riffel i Strunga-Skov,
Naar det mangler paa Reisende, mangler paa Rov
Med tunge spækkede Punge?''
</body>
</poem>

<poem id="moellerpl2018010313">
<head>
    <title>Søndagsdandsen</title>
    <toctitle><num>7.</num>Søndagsdandsen</toctitle>
    <subtitle>(la hora)</subtitle>
    <firstline>Hist under Egen gaaer Dandsen flink</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 108-110.</note>
    </notes>
    <quality>korrektur1,korrektur2,kilde,side</quality>
</head>
<body>
Hist under Egen gaaer Dandsen flink,
  Det er mit Liv og min Lykke! —
Kom nu, min Elskede, stil dig hos mig,
  At jeg din Haand kan trykke,
Ret som i Aftes, ved Kilden klar,
Da vi et Øieblik ene var,
        Maria Mariutza!

Fiolen nu knib, Tamburinen sving,
  Spar ei paa Strengen og Læ'ret!
Du Sækkepibe og du Klarinet,
  Viis, I kan drage Veiret!
I min Pung er der Mønter, som dandse skal
For Eder, naar jeg fører til Bal
        Maria Mariutza!

Spil op, og spil til den lyse Dag! —
  Gid det vared den hele Uge!
Nu frem, mine Venner, træd Dandsen bravt,
  Lad see, I kan Benene bruge!
Frygt ei — den Djævel, som driver mig her,
En smilende Rosenmund har — det er
        Maria Mariuka.

Min Hat har jeg prydet med Blomster og Baand
  Min elskede Brud til Ære;
Med Silke og Guld er, min Skjorte brodeert,
  Mine Skuldre Riffelen bære.
Jeg blæser ad Verdens Nød og Fortræd,
Naar nær mig jeg skuer din Yndighed,
        Maria Mariutza.

Jeg frygter ei Foged, ei Herre, ja selv
  Ei Satan, den onde Fjende; —
Nu Venner, stamp flinkt, lad os gjøre en Larm,
  Som kan høres til Verdens Ende, -
Saa Vorherre selv i hans himmelske Fred
Forbauses skal, naar jeg dandser med
        Maria Mariutza!

Kjed jeg er af Spade og Plov,
  Hoveri og Skatter og Tynger!
Idag er det Fest, med Smaapiger fyldt',
  Høit vippe de muntre Gynger:
Sandalen mig brænder, jeg styrer mig ei,
O, maatte jeg døe i Dandsen med dig,
        Maria Mariutza!
</body>
</poem>

<poem id="moellerpl2018010314">
<head>
    <title>Nissen</title>
    <toctitle><num>8.</num>Nissen</toctitle>
    <firstline>Lille Søster, saa ung og kjær</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 110-112.</note>
    </notes>
    <quality>korrektur1,korrektur2,kilde,side</quality>
</head>
<body>
Lille Søster, saa ung og kjær,
Kjender du Visen som siger:
En Nisse der er, som ved Solnedgang
Forfølger de unge Piger,
    Naar de er smukke,
    Og Jordbær plukke
    I den dunkle Skov.

Han stjæler med sin usynlige Haand
Deres Bær, de duftende, røde.
Han kysser og saarer dem Pande og Mund,
Saa ofte Læberne bløde:
    Uden Jordbær i Sommer,
    Tidt, Søster, du kommer
    Fra den dunkle Skov!

Lille Søster, i Visen der staaer,
At Nissen især de kjære,
Uskyldige Piger forfølger, som
En Krands om Halsen bære
    Af Perler smukke —
    Naar Violer de plukke
    I den dunkle Skov! -

Man siger, Baandet han løser i Smug,
Og Perlerne af det ryster;
Men for hver Perle han giver et Kys ....
Hvor er dine Perler, min Søster?
    — Din Læbe blødte,
    Vist Nissen du mødte
    I den dunkle Skov? —
</body>
</poem>

<poem id="moellerpl2018010315">
<head>
    <title>Tartaren</title>
    <toctitle><num>9.</num>Tartaren</toctitle>
    <subtitle>(Sang fra det 15de Aarhundrede)</subtitle>
    <firstline>Stakkels Tartar, o tag dig i Agt!</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 112-113.</note>
    </notes>
    <quality>korrektur1,korrektur2,kilde,side</quality>
</head>
<body>
Stakkels Tartar, o tag dig i Agt!
Og dine Heste, stram deres Tømme;
Stakkels Tartar, fra Flodbredden vig,
Prøv ei over Dniester at svømme;<!-- Dniester er god nok. Flod i Østeuropa. -->
Thi ved Korsets det hellige Tegn,
Den Dag, du Grændsen overskridt har,
Spor ei meer der af dig vil findes,
Stakkels Tartar, ak stakkels Tartar!

Stakkels Tartar, o lad os i Fred,
Stands, thi hvis du herover dig voved,
Stakkels Tartar, du nødte mig til
I tyve Stykker at knuse dit Hoved;
Hvis fra Toppen af denne Høi
Af min tunge Kølle du rammet var,
Ved Gud, jeg vilde din Lod begræde,
Stakkels Tartar, ak stakkels Tartar!

Stakkels Tartar, hvor har du dit Sværd?
Stakkels Tartar, hvor er dine Heste?
Hvor er dit Hovmod nu, stakkels Tartar?
Havde vort Land jeg bedt dig at gjæste?
Ak, min Nabo, du ikke Rumanen
Kjendte, naar Værget han draget har —
Nu maa du Ravnene tjene til Føde,
Stakkels Tartar, ak stakkels Tartar!
</body>
</poem>

</content>
</section>

<poem id="moellerpl2018010316">
<head>
    <title>Den venetianske Vandbærerske</title>
    <firstline>En Aften Vand jeg hented paa Piazetta</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 114-116.</note>
    </notes>
    <quality>korrektur1,korrektur2,kilde,side</quality>
</head>
<body>
En Aften Vand jeg hented paa Piazetta,
Da kom den smukke Mocenigo did,
Og talte venlig til mig: ,,Biondinetta!'

,,Veed du, at Madonna uden Lyde
Formede din lille Haand og gav dig
Store Øine, som til Kys indbyde?

,,Veed du dernæst, at jeg finder det,
At din Hals og dine fine Skuldre
Vand maae bære, det er langtfra Ret!

,,Følg mig, alt du bærer Skjønheds Krone, —
I et Slot beklædt med Speile skal
Ved min Side du som Dronning throne!'' —

En Dag da jeg ved Brænden hented Vand,
Den store Titian mig sagte hvisked:
,,Ei Pensel gives, som dig male kan;

,,Og dog, ved Solens Lys, vil du mig give
Blot et Minut, at tegne din Profil,
Jeg lover, du udødelig skal blive!''.

Nys selv vor Doge paa mig Øie fik
Fra sit Pallads; strax ned paa Marcopladsen
Han steg, og sagde med et huldrigt Blik:

,,Hør, o Biondinetta, hvad jeg tænker:
Seer du denne Ring, imorgen jeg
Den i Adriaterhavet sænker —

,,Smykt med Kronens Guld imorgen jeg
I Triumf af Bucentoro bæres
Paa Canalerne, ad Ærens Vei;

,,Dog, — hvis du min Ægteviv vil være,
Ved San Marco! strax jeg for din Fod
Lægger ned min Kongemagt og Ære!''

Men den brave Biondinetta gaaer
Leende sin Vei, og af de Trende
Hver af hende dette Svar kun faaer:

,,Store Speiles Glands mit Blik forvirrer, -
Nok jeg har af det Portræt, jeg seer,
Naar i Kildevældet ned jeg stirrer:

,,Ingen Kongepragt mig frister saa,
Ingen Diamant mig synes funkle
Skjønt som min Toninos Øie blaa.

,,Og jeg for hans Gondol fra Piazetta
Glad Alverdens Throner gav, naar han
Roer i den sin elskte Biondinetta!''
</body>
</poem>

<section level="3">
<head>
    <title>Tre Sange af Béranger</title>
</head>
<content>

<poem id="moellerpl2018010317">
<head>
    <title>Min Kjole</title>
    <subtitle>(Mon habit)</subtitle>
    <firstline>O, vær mig tro, som du paa mig kan stole</firstline>
    <notes>
        <note>Gendigtning af Pierre-Jean de Béranger: <xref poem="beranger2001081901"/>.</note>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 117-119.</note>
    </notes>
    <keywords>beranger</keywords>
    <quality>korrektur1,korrektur2,kilde,side</quality>
</head>
<body>
O, vær mig tro, som du paa mig kan stole,
  Vi blive gamle, begge To!
I ti Aar selv jeg børsted dig, min Kjole;
Jeg viger ei for Sokrates, min Tro! —
  Og hvis, trods dine tynde Traade,
  Dig end forfølger Skjæbnens Had, —
Vær Philosoph som jeg, brug Alt med Maade
Min gamle Ven, lad os ei skilles ad!

Jeg mindes end, — thi jeg erindrer Meget -
  Den første Dag, da jeg dig bar:
En Ven i Kredsen, som har aldrig sveget,
Dig paa min Navnedag besunget har.
  Vor Fattigdom os ei fornedrer;
  Thi denne vakkre Kreds i glad
Forsamling endnu mangen Gang os hædrer, —
Min gamle Ven, vi skilles ikke ad!

En Stikning end din Vrange kan udvise:
  Det er mig en Erindring kjær.
En Aften jeg paa Skrømt den kælne Lise
Forlod, da fanged hendes Haand mig her.
  Du fik en Rift, sig Lyset slukte —
  Jeg maatte der mig slaae til Ro:
Til at udbedre dig en Dag hun brugte, —
Min gamle Ven, vi skilles ei, vi To!

De Lugtessentser aldrig dig besprængte,
  Som Gjækken ødsler for sit Speil;
Du aldrig dig i Forgemakker trængte,
Mens Hoflakaier mønstred dine Feil,
  Om nogle <w>Baand</w>, som man erindrer,
  Stod nys en Kamp blandt franske Rigsdagsmænd;
Men i <w>dit</w> Knaphul kun en Markblomst tindrer -
Vi vil ei skilles ad, min gamle Ven! —

Frygt ei, at lang er Veien som tilbage
  Vi end at vandre sammen har, —
Hidtil i gode, som i onde Dage,
I Regn og Solskin jeg dig trøstig bar.
  Dog snart maaskee staaer Uhret stille,
  Og Kjolen jeg maa lægge af:
Men indtil da vi sammen vandre ville, —
Min gamle Ven, vi følges til min Grav!
</body>
</poem>

<poem id="moellerpl2018010318">
<head>
    <title>Min Sjæl</title>
    <subtitle>
        <line>(Mon âme)</line>
        <line>1816</line>
    </subtitle>
    <firstline>Ved Bordet, sødt beruust af Elskov</firstline>
    <notes>
        <note>Gendigtning af Pierre-Jean de Béranger: <xref poem="beranger2018010302"/>.</note>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 119-122.</note>
    </notes>
    <keywords>beranger</keywords>
    <quality>korrektur1,korrektur2,kilde,side</quality>
</head>
<body>
  Ved Bordet, sødt beruust af Elskov
  Og Viin, i lystigt Vennelag,
  Jeg tidt om Fremtids Lykke tvivler,
  Og tænker mig min sidste Dag.
Da er det som, at mig min Sjæl forlader,
Farvel jeg siger den med freidigt Sind:
Iil bort, min Sjæl, fra Jorden, uden Smerte,
Og smilende stig du i Himlen ind!
Flyv bort, flyv bort, og stig i Himlen ind!

  Iført den Dragt, som Engle bære,
  Styr gjennem Ætheren din Gang,
  Og Glæden, første Gang ublandet,
  Indgive dig din bedste Sang!
Den milde Fred, som banlyst er fra Jorden,
Skal slynge sine Blomster om din Kind!
Iil bort, min Sjæl, fra Jorden uden Smerte,
Og smilende stig du i Himlen ind!
Flyv bort, flyv bort, og stig i Himlen ind!

  Bort Ilion, du saae det falde,
  Dets Glands man frækt bespottet har,
  - Da Seirens Alter det forvexled
  Med Friheds Offerflamme klar.
Tyve Nationer paa Thersiteskarren
Mod vore Mure drog med troløst Sind:
Ak, uden Savn, min Sjæl, forlad kun Jorden,
Og smilende stig du i Himlen ind!
Flyv bort, flyv bort, og stig i Himlen ind!

  Iil til de Landsmænd hist, hvem Døden
  I rette Tid befriet har,
  Som, uberørt af Vold og Skændsel,
  Til Himlen deres Faner bar!
For at afvende Lynet som os truer,
Du hine Helgne vore Bønner bring!
Ak, uden Savn, min Sjæl, forlad kun Jorden,
Og smilende dig op til Himlen sving!
Flyv bort, flyv bort, til Himlen op dig sving!

  Frihed — Jomfru og Moder, hersker,
  Hvor Skyen aabner sig for dig.
  Alene <w>Amor</w> her paa Jorden
  Den tunge Lænke letted mig.
Men snart, ja snart jeg frygter, han mig flyer,
Snart er jeg, stakkels Fange, svag og blind. —
Iil bort, min Sjæl, fra Jorden uden Smerte,
Og smilende stig du i Himlen ind!
Flyv bort, flyv bort, stig du i Himlen ind!

  Min Sjæl, Glimt af en evig Stjerne,
  Tøv ikke meer, iil bort med Lyst!
  Men stig fra Barmen af en Qvinde
  Op til din Skabers Faderbryst!
Mit Øie trykke Venner til — ei Vievand,
Nei, Druesaft skal perle ved mit Lig!
Iil bort, min Sjæl, fra Jorden uden Smerte
Og med et Smiil du ind i Himlen stig!
Flyv bort, slyv bort, og stig i Himlen ind!
</body>
</poem>

<poem id="moellerpl2018010319">
<head>
    <title>Stjerneskuddene</title>
    <subtitle>(les étoiles qui filent)</subtitle>
    <firstline>Du siger, Hyrde, at sin Stjerne</firstline>
    <notes>
        <note>Gendigtning af Pierre-Jean de Béranger: <xref poem="beranger2018010301"/>.</note>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 123-126.</note>
    </notes>
    <keywords>beranger</keywords>
    <quality>korrektur1,korrektur2,kilde,side</quality>
</head>
<body>
Du siger, Hyrde, at sin Stjerne
Enhver paa Himlens Hvælving fik? ...
— Ja, ja, mit Barn, kun Nattens Teppe
Dens Glands tilslører for vort Blik.
— Man siger, Hyrde, du kan læse
I Himlens Skrift og Stjerners Flugt ...
Hvis er den Stjerne hist, som daler,
Som daler, daler og — er slukt?

— Mit Barn, det er en Sjæl, som frigjort,
Fra Jordens dunkle Land sig svang,
Bort fra et Lag af muntre Venner
Midt under Sang og Bægerklang.
Den Lykkelige sødt henslumred
Ved Vinen, hvor han Lykken fandt.
— Igjen en Stjerne hist, som daler,
Den daler, daler og — forsvandt.

— O, Barn, hvor den er klar og deilig!
Den opsteg fra et yndigt Bryst,
En lykkelig, øm Elskerinde,
En trofast Beilers Liv og Lyst.
Alteret vented, Myrthekrandsen
Alt smykkede den unge Brud ...
— Men see, igjen en Stjerne daler,
Den daler, daler, slukkes ud!

— Min Søn, den Stjerne sidst du skued,
En nyfødt, fornem Herres var.
Paa Vuggen, som staaer tom tilbage,
Man Guld og Purpur ødslet har.
Han smager nu ei Smigergiften,
Man til hans Næring holdt beredt ...
— Men see, igjen en Stjerne daler,
Den daled, og — forsvandt med Eet.

- Min Søn, en Favorit du skued
I denne Stjernes skumle Glød,
Som troed sig en stor Minister
Og loe ad Folkets bittre Nød.
De, som for denne Afgud knælte,
Nu hans Portræt alt tage ned ...
— Igjen en Stjerne daler, daler,
Og svinder stille hen i Fred.

— Min Søn, lad her din Taare flyde!
Den Mand var rig, til Manges Trøst:
Naar Armod ellers Ax kun samler,
Fandt den hos ham saa rig en Høst.
Endnu idag den ved hans Arne
Asyl og Brød og Varme fandt ...
— Men atter hist en Stjerne daler,
Den funkler, daler — den forsvandt.

— En stor Monarks var denne Stjerne! —
Gaa Søn, bevar dit Hjerte reent;
Gid ubemærket, uden Storhed
Og Glands din Stjerne dale seent!
Thi, hvis du glimred uden Nytte,
Man i din Dødsstund sige vil:
,,O, kun et Stjerneskud, der daler,
Et Glimt, — som ikke meer er til!''
</body>
</poem>

</content>
</section>

<poem id="moellerpl2018010320">
<head>
    <title>Napoleon</title>
    <subtitle>af Victor Hugo.</subtitle>
    <firstline>Kun ham! overalt kun ham! — hvor helst mit Hjerte banker</firstline>
    <notes>
        <note>Gendigtning af Victor Hugo: <xref type="translation" poem="hugo20180206"/>.</note>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 127-135.</note>
    </notes>
    <keywords>hugo,tasso,virgil</keywords>
    <quality>korrektur1,korrektur2,kilde,side</quality>
</head>
<body>
I.

Kun ham! overalt kun ham! — hvor helst mit Hjerte banker,
Hans Billed idelig opfylder mine Tanker,
Og beaander i min Sjæl det sig formende Erts.
Jeg bæver, fyldigt fra min Læbe Ordet strømmer,
Naar dette Kæmpenavn, som i et Lyshav svømmer,
Majestætisk og stort sig slynger i mit Vers.

Hist jeg ham rette seer Haubitsens kjække Buer, —
Paa Kongemorderes Bud hans Staalhaand Folket kuer,<note>13 Vendemiaire.</note> -
Tribuners golde Magt han hist til Jorden slaaer.<note>18 Brumaire.</note>
Her Consul, ung og stolt, af vaagne Nætter tæret,
Mens en Keiserdrøm vidunderfuld i Sjælen ham gjæred, —
  Bleg, med de lange, sorte Haar.

Som mægtig Keiser her, hans Pande let sig sænker;
Hist han fra Høien til sin Stridsvogn Seiren lænker,
Mens Hære, som til Dands, for ham i Døden gik.
Nu hundred Ildsvælg med et Tegn han giver Mæle,
Begeistrer med et Vink sex hundred tusind Sjæle,
Kold, rolig som en Gud, med Lynet i sit Blik.

Som ensom Fange hist, forhaanet, han forstummer;
Med krydslagt Arm han staaer — hiin Aand, som Verden rummer,
Bespeides skændselfuldt af ussel Slutterflok.
Beseiret, lammet, knust, — fra Pandens dunkle Skyer
Hans Tankes evige Storm i Pagt med Stormen flyer,
  Som suser om hans Klippeblok.

O, hvor han her er stor! her i hans brudte Vælde!
— Mens Nøgleknippet rasler som Englands Narrebjelde,
Hans Krone straaler gjenfødt i Ulykkens Nat.
Ved Lyden af hans Skridt paa Fængselgulvets Stene,
To Verdner skjalv, mens han, lænket til Sanct Helene
Mangled Luft i det Buur, hvor af Konger han blev sat.

Hvor han er stor den Stund, da for sin Gud han stædes! —
Hans brustne Øie af den sidste Taare vædes —
Han hæver end sin Arm som en Commandostav,
Han vinker Garden frem, som hist paa Seiersdagen,
Og af Rytterkappen dækt — det er hans Dødninglagen —
  Sin Feltseng bytter med en Grav! —


II.

I Rom, hvor Sværdet blev afløst af Præstevælde,
I Simplons Snee, i Syd med lavasorte Fjælde,
Ved det truende Kreml, i Alhambras Kongegaard -
Der overalt han er! — ved Nilen jeg ham finder;
I Ægypten et Glimt af hans Morgengry oprinder,
Hans keiserlige Stjerne i Østen opgaaer.

Begeistret, seierstolt, han paa sin Gang ei vakler;
Et Under selv, han Verden fordanser med Mirakler —
De gamle Scheiker hylde, i Sæk og Aske klædt,
Emiren, som saa viis og ung sig aabenbarer
I Storheds Glands for Ørknens forfærdede Skarer,
  Som Occidentens Mahomet.

I Araberens Telt hans Bedrifter man fortæller,
I Eventyr og Sagn man om hans Storhed melder —
Den frie Beduin hans Fane tog i Favn.
Alt Børnene i Leg, med Blikket vendt mod Vesten,
Til Takt af franske Trommer marschere, og Hesten,
Den stolte Racehest høit vrinsker ved hans Navn.

I en numidisk Storm han stundom synes glide
Fra Skyen ned, og fra den store Pyramide
Betragte Ørknens Hav — hiint Sand-Orkanens Hjem,
Der hans Skygge besjæler de gamle Kongegrave,
Og, som da han for Slaget opflammed sine Brave,
  Han fyrretyve Sekler maner frem.

Staaer op! han byder, — strax sig hvert Aarhundred rører,
Sceptre og Kroner sees, man Sværdeklirren hører,
Satraper, Pharaoner, hver mystisk Patriark:
Lydløse Spøgelser — han synes dem at tælle,
Og alle synes de at bæve for hans Vælde
Og bringe Fortids Hyldest til Tidens Monark.

Hvor denne Mand af Malm kun een Gang satte Foden,
Der staaer et Monument! — det nytter ei, at Floden
Og ei at Havet pidsker den sukkende Strand.
Østvinden uden Rast her sine Vinger trætter,
Men af hans Kæmpefod den Sporet ei udsletter
  I Ørknens lette Flyvesand.


III.

Historie, Poesie! — <w>hans</w> Glands dem begge nærer! —
Hvor end min Tankes Flugt i disse høie Sphærer
Forvilder sig — hans Spor, hans Navn jeg møder der.
Ja overalt, hvorhelst med Lovsang, Had og Jammer
Det nævnes, i min Sjæl fremvælde Sangens Flammer,
<w>Napoleon</w>, du Sol, hvis Memnonsklang jeg er! —

Dit Værk — godt eller ondt — vor Tid dog er og bliver;
Din Ørn os paa sin Flugt magnetisk med sig river —
Selv Øiet, som dig flyer, dig ingensteds undgaaer. —
Af hvert et Billed frem din Kæmpeskygge træder,
Du overalt, snart mørk, snart klar i Straaleklæder,
  Ved dette Sekels Indgang staaer! - -

— Saaledes ved <w>Vesuv</w> i Syden hist, en Vandrer -
Hvor end sit Blik han vender og Standspunct forandrer,
Om beruset han drømmer i Ischias Aftenluft, —
Hvor den lykkelige Bølge, berørt af Blomstervinde,
Suser som Røsten af en forelsket Sultaninde,
Der kalder os igjennem en Sky af Viraksduft!

Om han fængsles af Pæstums pragtfulde Colonnader,
Om han lytter i Portici til ømme Serenader,
Mens Tarantellen bruser under Viinløvets Tag;
Om han Echoet vækker der, hvor alt Liv forstummer,
I Pompeii — Mumiestaden - som i en evig Slummer
  Blev dysset ved Vulkanens Brag ...

— Om i en smidig Baad til Pausilip han gynger,
Mens Tasso og Virgil den brune Skipper synger -
Overalt, i Skovens Skygger, og ved den lyse Strand,
Overalt han seer, fra Bredden af smilende Søer,
Fra ruinkrandste Bjerge, fra blomstrende Øer,
Hiin sorte Kæmpe ryge i Horizontens Rand!
</body>
</poem>

</content>
</section>

<poem id="moellerpl2018010321">
<head>
    <title>Martha</title>
    <subtitle>
        <line>Den Vanvittige</line>
        <line>En Skizze fra Gascogne</line>
    </subtitle>
    <firstline>Forleden Aar, hver Aften, ved smilende Solnedgang</firstline>
    <notes>
        <note>* Dette Digt er en temmelig fri Bearbejdelse efter den gasconske Digter <w>Jasmin</w>, hvis Arbejder, skjøndt i en aldeles moderne Aand, atter have skaffet det gamle Troubadoursprog litterair Betydning. Det uregelmæssige og hyppig vexlende Versemaal er en Efterligning af Originalen, hvor det findes omtrent paa lignende Maade, hvilket ikke sjelden forhøier den malende og dramatiske Effect. Denne Forfatters Digte synes især beregnede paa at reciteres offentlig, og Formen er derfor næsten altid en Art Recitativ, som fra den Reciterendes Side udfordrer meer end almindelig Øvelse og Opmærksomhed.</note>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 139-172.</note>
    </notes>
    <quality>korrektur1,korrektur2,kilde,side</quality>
</head>
<body>
Forleden Aar, hver Aften, ved smilende Solnedgang,
Naar ensom og drømmende jeg nynnede en Sang,
Det smukke Billed saae jeg i Skyggen fremstige
Af Martha, den stakkels vanvittige Pige,
Som af milde Gaver leved her mange Aar, og som
  Vi kaade Børn, jeg husker det saa godt,
  Forfulgte med vor Spot,
Naar med sin tomme Kurv hun i Byen gik om.

Og klart jeg Alt erindred; - hendes simple
Jomfruelige Anstand, hendes Dragt
Af Sirts og Lærred, hendes Skræk, naar hun
Saae en Soldat - Alt sagde mig, den Stakkel
Vel fordum havde havt Forstandens Brug,
Og at maaskee hun var en Elskovs Martyr.
Min Musa vandred ud og samled Sagn,
Viinmarkerne og kløversmykte Enge
Besøgte hun, - jeg rigtigt havde gjættet:
Sørgmodig vendte hun tilbage,
Og nu jeg sige skal, hvad hun beretted.


<nonum><center>Første Pause.</center></nonum>

    Ved den Bred, som Floden Lot,
    Klar og frisk og gjennemsigtig,
    Sagtelig, men uden Ophør
    Kysser med sit friske Kys,
    Skjuler sig i tætte Almes
    Ly et Huus. - Her paa en skjøn
    Foraarsmorgen, — mens i Byen
    Hist de unge Karle vented
    Kjækt paa, hvem Krigsloddet traf —
    Sad en Ungmøe dybt i Tanker;
    Snart til Gud hun beder, snart
    Utaalmodig hun sig reiser,
    Sætter sig, sig reiser atter;
    Hendes Sind af selsom Uro
    Synes piint, det er som Jorden
    Under hendes Fødder brændte.

    — Men hun var saa smuk, hun havde
    Alt for at behage, Alt, hvad
    Man saa sjeldent seer forenet:
    Rank og fiin hun var af Bygning,
    Liliehud og sorte Haar —
    Øiet blaat, som Himlen blaat;
    Og saa zirlig, ædel Holdning,
    At hun, skjøndt selv Bondepige,
    Her i Egnen syntes Frøken
    Blandt de andre Bønderpiger.

Og hun vidste det ogsaa, hun havde denne Feil;
Et lille blinkende Speil,
Som hang ved hendes Seng, fortalte det saa tidt.
Men idag hun seer det ei, hendes Sind er ei frit;
Thi ofte, med fremrakt Hals og Arm,
Hun blegner og hun rødmer ved den allermindste Larm.
Nu kommer Nogen! — ah! det er Naboens Annette —
Ved første Blik kan man gjætte,
At ogsaa hun har en Sorg; dog snart man forstaaer,
At her den let henglider og ikke Rødder slaaer.
— Velkommen, siger Martha, nu siig mig, hvor det gaaer
Blandt dem derude! traf ham alt Loddet? tal, vær god!
- ,,Jeg veed det endnu ikke ... Veninde, fat Mod.'' ...
- Det er Middag, snart faae vi det at vide ...
,,Og hvis Jakob skal afsted, dit Hjerte vilde lide? —
,,Men du skjælver som et Siv ...
,,Du ganske angst mig gjør —
,,Det kosted maaskee dit Liv?'' ...
- Jeg veed det ei, maaskee - - Nei, Ingen deraf døer,
,,Vist ei! ... Du er et Barn; jeg og har, veed du vel,
En Kjærest, som jeg elsker ret af min hele Sjæl;
Hvis de Joseph tog, jeg sørge vil og græde lidt i Qvæld —
Men jeg paa ham vil vente, kjækt, uden at døe...
Blandt vore unge Karle Ingen døer for en Møe,
Og de kan have Ret, — dog altid sandt det bliver:
Meest taber den ei,
Som bliver,
Men den, som gaaer sin Vei!

,,Men forjag nu din Sorg, og lad mig trøste dig —
Gjæt hvormed? ... vi Kort vil oplægge;
Denne Morgen kom de alle saa godt ud for mig,
Vær rolig som jeg, lad dig ikke forskrække;
Jeg bringer dig Trøst, pas nu paa,
Mine Kort dig Lykke skal spaae!''

    Og den vævre Pige
    Hos Veninden sig sætter,
    Hendes Lystighed svinder,
    Mens hun løser et Baand,
    Og med Anstand et Klæde opvikler,
    Og de hvide Kort blinke
      Alt i hendes Haand.
Martha fatter Mod, hun haaber, finder Ro,
— Ak, den, som lider, saa gjerne vil troe; —
Dog før de skride til
Dette frygtelige Spil,
Den Sørgende og Muntre, de begge paa engang
Fremsige dette Vers og nynne denne Sang:

    ,,Hvide Kort, o smukke Kort,
    Viis os ei Skjæbnen altfor sort!
    Hjerterdame og Ruderknægt,
    Tag dem, som elske, i Varetægt!''

        Og Kortene vendes og dreies, —
        Saa frygtsomt og bange,
        De blandes tre Gange,
        Tre Gange tages af.
        I Bunker de dem lægge,
        See saa! nu er det gjort!
      Det første er en Konge! et lykkeligt Kort,
        De følgende falde i Række.
To Munde forstumme, de fire Øines Glands
Med Frygt følger Fingrene og Kortenes Dands.
Tilsidst et Haabets Smiil om Marthas Læbe bølger:
Hjerterdame kommer ud, Ruderknægt hende følger
Naar nu iblandt de næste en sort Forræder blot
Ei fremstaaer, — er han reddet og Spillet lover godt.
Syv Spader alt er ude, kun een er at frygte,
Annette loe alt freidig og med Kortene spøgte ...
Da — som et Dødninghoved i et Festlags glade Lyst —
<w>Spardames</w> Fald lod høre Ulykkens Varselsrøst ...

---

Men idetsamme henad Veien lyder
En Larm af Trommer, som en Skoggerlatter,
Der hvirvler støiende mod Sky, ledsaget
Af Pibens Skingren og af muntre Sange. —
Man gjætter, at det var de Lykkelige,
Som Frilod trak, hvem Krigens store Dæmon
Lod Landet af Medlidenhed beholde.

      See, hvor de dandse og springe
      I dobbelt Geled, og svinge
      Paa Hatten med det frelsende Tal!
      Og snart alle Mødrene trænge
      Sig om dem, grædende længe,
      Af Fryd, eller bitter Qval.

Hvilken Stund for begge de unge Piger,
Hvem Kortene har i Fortvivlelse sænkt!
Nu Larmen sig nærmer — af Smerte betrængt,
Til Vindvet iler Martha,— men hurtig hun viger
Tilbage, — udstøder et Skrig,
Og i Annettes Arme, kold som et Lig,
Hun falder besvimet... lukket er Øiet —
O, Kortene havde ei løiet!

  I de unge Knøses Skare, som
  Glade hver til Sit tilbagevende,
  Saae man Joseph — Jakob var der ei:
  Jakob Nummer Tre kun havde trukket. - -
  Næste Uge til den blomstersmykte
  Kirke gik Annette glad som Brud.
  Men ved Flodens Bred, i Huset hist,
  Som i tætte Almes Ly sig skjuler,
  Staaer den stakkels Jakob nu med Øiet
  Fuldt af Graad, og med sin Sæk paa Ryggen,
  Trykker Marthas Haand med rørte Miner;
  Og imens en Taarestrøm den unge,
  Smerteknuste Piges Kinder bader,
  Disse Ord han end til Afsked siger:
,,Jeg maa afsted, lille Martha! forbi vor Glæde er;
  Dog fra Krigen kan man vende tilbage. - -
Jeg har ei Fa'er, ei Moder, men kun dig i Verden her:
  Hvis Døden skaaner mine Dage,
Kun dig mit Liv tilhører; vent mig!  - -  for Alteret
Jeg bringer dig det tilbage som en Kjærlighedsbouquet!''

--

<nonum><center>Anden Pause.</center></nonum>

  Maimaaned er kommen, den søde Mai,
    Som hvert et Bryst,
    Opfylder med Lyst!
Dronning blandt Maaneder, Kronen den bærer -
Milde Glæder den skaber og nærer; —
  Maimaaned er kommen, det atter er Mai,
    Som hvert et Bryst
    Opfylder med Lyst! —

  Over Bjerge, gjennem Dale,
  Prise vi den hulde Mai.
  Ak, den nærmer sig saa sagte,
  Som et Lyn den gaaer sin Vei.

Overalt høres kun Jubel og Sange,
Overalt gaaer Dandsen saa let over Vange,
  Under Elmenes Skygger. —
    Vaaren er forbi,
    Men ude i det Frie,
  Der Glæden nu bygger! —

---

Men hist i Huset lyder den Ensommes Klage:
  ,,Vore Svaler er vendt tilbage,
  Hist i Reden alt de boe.
  Ingen der har Mage fra Mage
  Adskilt som os andre To.
De dale, der er de! — ganske nær de mig ere - -
Hvor de glindse, og hvor de er smukke! — de bære
  Endnu om Halsen det Baand,
Som Jakob dem ifjor paa min Fødselsdag bandt,
  Da de kom og pikked as min Haand
  Guldfluerne, som vi til dem fandt. —
De holdt ogsaa af Jakob, og her, hvor jeg sidder,
  Alt deres smaa Øine ham søge maaskee.
— O, svæv kun i Kreds med jert venlige Qvidder —
Ham, stakkels Fugle, I faaer ei at see.
Ene jeg græder, har ingen Veninde —
Venskabet trættes, hvor Taarerne rinde ...
,,Men I blive jo hos mig? ei sandt? I mig kjender?
Mit Kammer som Eders mod Solsiden vender.
Alt vil jeg gjøre, for at være Eder nær.
Bliv hos mig, Smaafugle, som Jakob havde kjær ...
  Lille Svale, saa væver, saa venlig og tam,
  Jeg behøver jo altid at tale om <i>ham</i>. - -

— ,,De er ikke meer saa muntre som før,
De synes at føle, hvor <i>godt</i> det mig gjør ...
Hvor de sig kjærtegne, mens Reden de bygge!
O, bliv kun længe ved, mig qvæger Eders Lykke.
  Jeg elsker dem, thi de er mig troe ...
Og Jakob dem ligner, ja, Jakob er mig troe —
Hvorfor, da Ingen en Svale tør dræbe,
Dog Mennesker sig efter Livet stræbe? - -
Men hvorfor skriver han ei meer? er han fangen og i Nød?
Gud veed hvor han er ... skulde han være død?
  ,,Denne Frygt mig sønderslider,
  Hellige Jomfru, beskyt min Ven!
  Jeg af Gravens Feber lider,
  Dag for Dag jeg tæres hen.
Og dog, gode Gudsmoder, hvor gjerne
Vilde jeg leve, hvis Jakob i det Fjerne
  Lever ... Men — medens jeg taler —
  Hvor er I, smukke Svaler?
  Har I ved min Klage
  Eder ladet forjage?
O, kom atter her i Solen tilbage!
I bringe mig Held — o, bliver dog her,
I søde Smaafugle, som Jakob havde kjær.
  Lille Svale, saa venlig og tam,
  Jeg behøver jo altid at tale om <i>ham!</i>''

Hver Dag saa klaged den Forældreløse;
Kun hendes gamle Onkel led med hende.
Hun seer hans Sorg, hun skjule vil sin egen;
Ak, nogle Hjerter ere stærke, andre
Ei have Kraft; hos Martha Længslen feired;
Hun synlig visned hen; men de letsindige,
Og stedse til det Onde rede Mennesker
Ad hendes Smerte loe, paa den ei troed.
Dog — dengang Allehelgen kom, og man
Ved Messen paa Madonnas Alter saae
To Kjerter for den Døende at brænde;
Da derpaa Præsten sagde: ,,Døden svæver
Ved Marthas Hovedgjærde! Fromme Sjæle,
O, beder for vor unge Søsters Liv!''
Da bøied skamfuldt sig hvert Hoved, og
Fra Hjerterne steg Bøn og milde Taarer.

Dog, hun ikke skulde døe; see, Dagen alt gryed,
  Døden kan atter tillukke sin Grav.
Hendes Onkel har sagt et Ord, — som fornyed
  Livet, og Hjertet ny Spirekraft gav.
Et Ord hende frelste; snart Øiets Glød
  Vender tilbage, frisk Blodet den følger.
Livet under Huden saa hvid og blød
  Ruller sine store, lysende Bølger.

— ,,Alt nu er beredt,'' siger Onkelen mild;
Hun svarer ham: O, hvor vi arbeide vil! —
  Hvo havde det troet? til Livet
        Gjengivet,
Ny Kjærlighed vaagner i Pigens Bryst —
Kjærlighed til — Penge; kun Guld er hendes Lyst,
Sit Blod hun gjerne gav, for at kunne med Ære
Fremme denne Drift, som har fyldt hendes Barm:
Arbeidet belønner den flittige Arm,
Og utrættelig hendes vil være. - -
  — Under Hvælvingen hist, hvo staaer
I Boutiquen ved Hjørnet af hiin Udflyttergaard!
  Og uophørlig kjøber og sælger?
  Mens Mængden tinger og vælger,
  Og uafbrudt strømmer til ...
Det er Martha! — Alle hende rose, — see, hvor mild
Hun seer ud, hvilke venlig tiltrækkende Miner
  Kunderne voxe som Laviner,
  Idag har hun tyve, imorgen Halvtreds —
  Guldet til hende regner — Martha er tilfreds!

---

Et Aar saaledes gaaer - og Lykken er i Stigen;
Thi Jakob er ei død — man har seet ham, i Krigen.
Ofte synker hendes Arm; og Øiets Ild
Sig slukker, som brændte nys varm og mild,
  Naar Posten en Dag
  Bringer Bud om et Slag —
Men Modet hurtig tilbage vender,
Naar Regimentet, der nævnes, hun ikke kjender.

Ind i Marthes lille Stue træder
Onkelen en Dag, og siger: Veed du,
For at naae det Maal, du efterstræber,
Der behøves tusinde Pistoler.<note>En Pistol er en forældet Benævnelse for ti Francs.</note>
Og du snart vil have dem, min Datter,
Lille Sum kan voxe. Vi vil ikke
Sælge Huset; regn kun ud: med Summen
For min Viingaard og hvad du alt tjente,
Meer end Halvparten du har — nu vent kun
Lidt endnu — hvad skal man sige? — Lykken
Er en kostbar Vare ... kjækt, min Datter,
Hold til Enden ud — end før min Død
Haaber jeg din Lykke at opleve.
Han tog feil, den stakkels Gamle, Døden 
Næste Maaned lukkede hans Øie. —
Martha hver Dag gik paa Kirkegaarden
Ved hans Grav at græde. Dog en Aften
Byens Piger hørte hende sige
Disse Ord: ,,Min Kraft er nu tilende,
Onkel, som mig elsked, du, hvis Aand
End omsvæver mig her ved din Grav,
Tilgiv at jeg kan ei længer vente ...
Hr. Pastoren jo jeg Alt bekjendte,
Og han sin Tilladelse mig gav!'' —

---

Strax, den første Dag det lod sig gjøre,
Hele Byen med Forundring saae,
Møbler, Huus, Boutique, Alt skifte Herre
Martha solgte Alt, beholdt slet Intet —
Kun et lille Guldkors, og en blegrød
Kjole, med smaa Blomster blaae, i hvilken
Jakob hende fordum saae saa gjerne ...
Penge vilde hun; nu har hun Penge,
Sine tusinde Pistoler har hun;
  Men, saa ung, hvad vilde hun dermed? —
  Hvad dermed hun vilde? — stakkels Barn,
  Tanken næsten mig i Hjertet skjærer.

Nu gaaer hun ud — der! betragt hende kun, -
Munter, skjøndt sørgeklædt, ligner hun,
— Idet hun forlader en Morgenstund
Der Hjem, som nu for hende er lukt —
Sorgens Engel, som tager sin Flugt
Op mod Lykken, der skjænked et flygtigt Smiil
  Hun flyver som en Piil,
  Som en Blomst paa en Flod
  Ført bort af de ilende Vover, —
  Hendes lette, lette Fod,
  Berøver ikke Veien, den glider derover.

— I et Huus saa taust og fredeligt
Nu hun træder ind; en værdig Olding
Med sneehvide Lokker — det er Præsten —
Hende venlig smilende modtager.
Martha knæler, siger: ,,Her, min Fader,
Her jeg bringer, hvad jeg eied, Alt —
Siden I mig er saa god, saa kan I
Nu kun skrive, og ham kjøbe fri.
Tal dog ikke om, fra hvem det kommer, —
- O, han gjætter det nok af sig selv, —
Nævn mig ei endnu, og nær kun ingen
Frygt for mig, jeg end har Kraft og Mod,
Kan arbeide ærlig for mit Brød ...
Medynk hav, min Fader, med den Svage,
Vær barmhjertig, giv mig ham tilbage!''

---

<nonum><center>Tredie Pause.</center></nonum>

Jeg elsker Landsbypræsten - - hans Dage henrinde
Saa blidelig — ikke, som han derinde
I Staden, han behøver i sin landlige Ro,
For at ære sin Gud og den hellige Tro,
At danne sin Aand med Pedanternes Sprog —
At spilde sin Kraft med tørre Videnskabsskrifter.
For af en støvet, opslaaet Bog
At bevise, ved hvilke Bedrifter
Sig Paradis og Helved oplader ...
  Han er en Ven og en Fader.
I den Kreds, hvor han virker, Alle bede og troe;
Ofte vel de synde, som vi Alle gjøre jo,
Men Præsten paa Landet kun Crucifixet hæver,
  Og det Onde segner i Støv,
  Og Synden døende bæver,
Dens Spire sætter ei Blomst og Løv. - -

---

Ja, Landsbysjælehyrden, jeg har ham kjær;
Jeg finder ham skjøn — jeg har af ham min Glæde,
  Naar fra hans simple Sæde
Intet undgaaer hans Blik, enten fjernt eller nær.
Hans Kirkeklokke bortskræmmer Hagel og Torden,
Han har stedse et vaagent Øie med Hjorden;
Opsøger dem, som flye ham, og dem som lide Nød,
For Synden har han Mildhed, og for Sorgen Balsom sød.
Hans Navn trindt velsignes, det Dalene opfylder,
  Enhver ham i sit Bryst
Som alle Sorgers store Læge hylder ...
— Saalunde Martha nu hiin Sjælehyrde skylder
  Sin Tillid og sin Trøst. —

Men fra sin stille Præsteboligs Indre
Forstod den Guds Mand bedre at opdage
Den onde Tanke i et syndigt Bryst,
End hiin Soldat, navnløs, midt i Armeen,
Og som i trende Aar ei havde skrevet;
— Især dengang en lystig Million Franske
Drog ud, med Bækner, Trommer og Kanoner,
Alverdens Hovedstæder at erobre,
Og ei paa fremmed Jord drog Aande, uden
For videre at ile. — Jakob havde
Tre Felttog gjort, tidt skiftet Regiment,
En ham ved Austerlitz har seet, en Anden
Ved Jena — Ingen Noget om ham vidste,
Og Slægt — for sandt at sige — han ei havde.
Han stammed jo, den smukke Grenadeer,
Ned fra det store Huns, hvor for en Sværm
Af vakkre Glutter smaa den offentlige
Barmhjertighed maa gaae i Moders Sted.
Han voxte op, alene, uden Nogen,
Som smilte til ham, trykked ham til Hjertet.
Han tørsted efter Kjærlighed, og fandt den ...
Og uden Krigen havde han sig fæstet
Her for sit Liv. - - Nu, da vi vide Alt,
Lad kun den gode Pastor midt i den
Bekymring, ham hans Godhed volder, give
Papiret Røst, som han det bedst kan gjøre.
  Og lade det med Posten kjøre! —

Den fattige Martha lad os nu besøge:
Den Stakkel, o, hvor hun er flink og flittig!
Men hvor dog Alt forandret er; igaar
Et Udstyr havde hun, selv Guld i Skuffen, —
Idag hun eier kun en Stol, en Skammel,
Et Fingerbøl, et Syskrin og en Rok.
Hun spinder Uld, hun sømmer Lærred. — dog
Beklag ei hende, at hun Fingren trætter! —
Da hun var rig, hun græd, og nu hun leer.
Jakob skal blive fri, og leve længe,
Liv, Frihed, Alt han hende skylde vil;
Han dobbelt hende elske vil, og Ingen
Er fattig, naar man elsker, og er elsket, - -
Hvor hun er lykkelig, den fattige Pige —
Med Honning hendes Fremtid sig forgylder,
De første Draaber hendes Sjæl alt suger,
Hun seer kun Blomster om sig overalt.
Saa hun arbeider hele Ugen trolig —
Imellem Blomsterduft og Honningdraaber
Gaaer Hjulet rundt og Fingerbøllet iler.
Og hendes Tanke uden Rast sig drømmer
Saamange Dage uden Sky, som Tenen
Gjør Kredse om sig selv og Naalen Sting. - -
Alt dette trindt i Egnen spørges; længst
Hun elsket og høiagtet er af Alle:
Om Aftenen til hendes Ære synges,
Og mangen Morgen Blomsterkrandse finder
Hun hæftet Paa sin Dør. Tilsidst med hende
Selv Byens unge Piger sig forsone;
Udvalgte Gaver skjænkes hende, som
Med ganske venligt Blik de selv frembære. - -
- Og hun er lykkelig, og naar der synges
Om hendes Lykke, som nu snart skal fødes.
Hun troer paa Sangen — fra sit lille Kammer
Hun hører den, og naar hun Øiet lukker,
End hele Natten hun med den sig vugger.

      En Søndag Morgen,
    Efter den hellige Messe, banker
    Det paa Døren. — Er det Sorgen,
    Der med nagende Tanker
      Kommer som Gjæst? —
Nei, Præsten det er, den høitelskede Præst;
    Han leder efter et Sæde.
  Rystende af Alder — eller af Lykke,
  Holder hans Haand et oprullet Stykke
  Papir. — ,,Min Datter,'' han taler, ,,dig Himlen
  Velsigner — Jakob er fundet — i Vrimlen
    Af det store Paris; Alt er forbi —
    Han kommer paa Søndag — han er fri! —
  Men Intet han aner, han troer,
  At hans Moder har sig givet tilkjende;
    Han troer det er hende,
  Som har talt det befriende Ord.
    Men lad ham kun komme:
    Naar Gjensynets Ruus er omme,
Naar din Sorg og dit Offer ham bliver fortalt,
  Og han erfarer, han skylder dig Alt, —
  Jakob dig vil elske, du trofaste Brud,
  Over Alt, meer end Alt, næstefter Gud ...
Min Datter! Belønningens Time skal slaae;
    Forlad dig derpaa!
  Han kommer; det er vist, du derpaa kan bygge;
    Og Paa Dagen skal du være hos mig -
For Menighedens Øine skal han lære at skatte den lykke,
    At elskes af en Engel som <i>dig!</i>''

---

Man siger, for de Salige i Himlen
Den største Fryd, imellem Englevrimlen,
Er, at de Harmonier kunne høre,
Som aldrig klang for menneskeligt Øre,
— Martha ved hine Ord,
Som glede ned i hendes Hjerte, troer,
At man dem alt kan høre her paa Jord.

    Dagen endelig oprinder;
    Ved en Prægtig Junisol
    Trindt som Guld Naturen skinner.
    Folket synger, det er Fest,
    Dobbelt Fest idag for Alle. —
    Middag ringer; nu den gamle
    Præstfra Alteret fremskrider,
    Pigen han ved Haanden fører,
    Pigen med den rene Pande —
    Øielaaget bly sig sænker
    Over Øinenes Azur.
    Frygtsom taus, hun fattes Ord, -
    Hendes Liv er heelt i Hjertet,
    Der det hvisker: Salig, salig! -
    Om de To sig Hoben flokker,
    Alt et Præg af Høitid bærer,
    Det er som om hele Egnen
    Vented paa en fornem Herre.

    Udaf Byen Alle drage,
    Stille, sig i Række, under
    Støi og Lystighed, langs begge
    Sider af den store Vei. - -
    Ingen Gjenstand end sig hæver
    Over Veiens flade Stribe,
    Intet uden lette Skygger,
    Afbrudt hist og her af Solen ...

    Pludselig et sort Punet synes
    Al fremvoxe — det sig rører —
    Der er To, to Mænd, Soldater —
    Og den største — det er <i>ham!</i> ...
    De sig nærme - -  men den Anden,
    Hvem er det? — O, see! han ligner
    Fast en ... men det <i>er</i> ... en Qvinde,
    — Dog heel ukjendt her i Egnen.
    Hun er ung, hun rask marscherer,
    Kort er Skjørtet, og paa skraa
    Kjækt hun Huen bærer, — hun er
    Klædt — som Marketenderske! ...
    O, min Gud, hvad vil den Qvinde
    Her med Jakob? hvad vil hun? —
    Martha paa dem Øiet fæster,
    Dybt bedrøvet som til Døden —
    Præsten, Hoben gyser stille.
    Stedse nærme sig de Tvende,
    Man dem hører drage Veiret —
    Et Minut endnu... der er de! —
    — Men hvad foregaaer dog her? —

    Jakob, pludselig forlegen.
    Skamfuld, skælvende han standser. —
    Præsten kan ei meer, ... han raaber
    Med den Røst, som skrækker Synden:
    ,,Jakob, hvo er denne Qvinde?''
    Og som en Forbryder Jakob
    Sænker Hovedet: ,,Det er
    <i>Min</i>, Hr. Pastor, jeg er gift!'' - -

Hør! da lyder Skriget af en Qvinde
Hvinende mod Sky ... sig Præsten vender,
Dette Skrig forfærder ham, og kjærlig
Vil han Martha trøste: ,,Mod, min Datter!''
O, men Martha græder ei, hun synger ...
Ja hun synger — Verset, som vi kjende:

      ,,Hvide Kort, o smukke Kort,
      Viis os ei Skjæbnen altfor sort!
      Hjerterdame og Ruderknægt,
      Tag dem som elske, i Varetægt!'' —

Nogle frygtede for hendes Liv;
De tog feil, hun døde ei deraf;
Næsten synes det, at hun sig fatter:
Mild, med Anstand Jakob hun betragter,
Derpaa leer hun, — leer som en Afsindig -
Ak, fra nu af kunde hun jo ikke
Anderledes lee, den stakkels Martha,
— Og hun griber Præstens tykke Stok,
Svinger den, og løber frem, som om
Nogen hun forfulgte, og hun skriger:
,,Stygge Spardame, vil du gaae din Vei!''
Derpaa Martha atter selsomt leer,
Nynner, synger — Jakob ei hun kjender:
Ved det Ord, den Utro nys lod falde,
Hun, den Stakkel, mistede Forstanden,
Og den vendte aldrig meer tilbage. - -

---

Jakob, da han Alt erfoer, fra Egnen
Bort han flygted; og man siger, han
Gik fortvivlet atter til Armeen.
Der han som en banlyst Sjæl i Pinen,
Kjed af Livet, kasted det i Munden
Paa en stor Kanon, som just gav Ild.  - -
Men hvad der er vist, kun altfor vist,
Er, at Martha i en stormfuld Nat
Fra sin Landsby brat forsvandt; og siden
Her i Staden, fulde tredive Aar
Har man seet den stakkels ,,Tossede''
Række Haanden til barmhjertige Christne.
Naar hun gik forbi, man sagde: Martha
Har ei Brød idag i Posen, siden
Hun gaaer ud! - - Her Ingen hendes Skjæbne
Kjendte, og dog Alle hende elsked. -
Ikkun Børnene, de slemme Børn,
Som Medlidenhed med Intet have,
Lee ad Alt, hvad der er sorgfuldt, raabte
Efter hende: ,,Martha, en Soldat!''
Martha, som var bange for Soldater,
Vendte om, og flygted som et Lyn. - -

---

I vide nu, hvorfor hun gjøs ved dette Ord,
Hvorfor ved denne Lyd af Gru hun sammenfoer,
Og jeg, som selv saa ofte har efter hende kaldt,
Idag, da hendes rørende Liv mig er fortalt,
  Og til Liv i min Sang jeg det vækker:
Jeg vilde kysse Klædet, hvor hendes Taarer faldt,
Hende bede fromt paa Knæ om Tilgivelse for Alt —
— Jeg finder kun en Grav! — jeg den med
                        Blomster dækker.
</body>
</poem>

<poem id="moellerpl2018010322">
<head>
    <title>Fragment af en Livsphilosophie</title>
    <firstline>Over dit Hoved Stjerner ile</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 173-180.</note>
    </notes>
    <quality>korrektur1,korrektur2,kilde,side</quality>
</head>
<body>
- - - - - - -
Over dit Hoved Stjerner ile,
Trindt bølger Livet som en Drøm.
Omsonst du sukker efter Hvile, —
Du standser ikke Tidens Strøm.
Forgjæves Lykken du paakalder,
Betrængte, stakkels Vandringsmand;
Ei meer fra Himlen Manna falder,
Af Klippen springer intet Vand.
Din Part af Livet — ei du vente
Paa den i Taalmods Lethargie:
Fremad! — du maa dig selv den hente,
Hvis ei, den iler dig forbi! —

- - - - - - -
Du vil et Maal, en Ledestjerne —
Lyt ei til Mundsveir, forsk og skue:
Og svigter Lyset i det Fjerne,
Saa vend dig til din egen Hu!
Sin Lov Naturen i dit Hjerte
Har skrevet — hvis du ei fandt Trøst
I hvad du hørte, hvad du lærte,
Saa lyt til denne indre Røst.
Den siger: ,,Uden Rast og Hvile,
Med Sjælens Ild, med Armens Staal,
Skal du som Ahasverus ile
Mod det ukjendte, fjerne Maal;
Og evig hige, evig stride,
For Lykkens Sol at komme nær;
Og ikke troe og ikke vide,
At denne Higen Lykken er.''

- - - - - - -
Gud dyrkes ei med fromme Miner,
Med Munkebøn, med foldet Haand
Af tause, stirrende Braminer, —
Nei, men med Daad og munter Aand:
Som Planten op fra Jorden higer
Med freidig Kraft, livfuldt og smukt,
Og ei for nogen Modstand viger,
Men blomstrer, dufter, sætter Frugt.
- - - - - - -

- - - - - - -
Fremad! ustandset frem! — saa byder
Trindt Universets tause Røst,
Og hvert Sekund hiint Bud gjenlyder
Som Hjerteslaget i dit Bryst. —
Men vil du gruble, løse Gaaden,
Før du begiver dig paa Vei, —
Da bort fra Kysten glider Baaden,
Den ikke venter efter dig. - -
See, Stjernen, som i Rummet dandser,
Ei spørger: hvad, hvorfor, hvorhen?
Den veed, hvis tvivlende den standser,
I Dybet knust nedstyrter den.

- - - - - - -
- - - - - - -
Udfold da kjækt din Tankes Vinge,
Og dristig Armens Sener prøv!
Med hiin du dig mod Lyset svinge,
Med denne Bølgens Brænding kløv! —
Blev du et Stadium tilbage,
Spring over den nedtraadte Vei;
Kun Daaren tæller tabte Dage,
Betænk dig ei, spild Tiden ei!

Hvert Element du dig tilegne!
Er Veien steil, har Klippen Rift,
Saa kryb — men ei du modløs segne:
I Hvilen lurer Dødens Gift.
Dit Blik til hver en Kraft du strække,
Som slumrer i Naturens Skjød. —
Arbeid, og lad dig atter vække
Til Daad af næste Morgenglød.
Lad Hamren slaae, lad Dampen stige!
Sving dig mod Sky, huul Fjældet ud!
Hent Guld af Dybets mørke Rige,
Hent det af Markens gyldne Skud!
- - - - - - -

Du Rigdom vil, hvo tør det laste? —
Dog gjærrig rug paa Skatten ei,
Sov ei med koldt, selvkjærligt Sind
Paa Lykkens Silkebolster ind;
Men af din Overflod du kaste
En Regn af Roser paa din Vei! —
Hist Broderkys til den, som lider,
Her Brød til den, der intet har, —
Lig Kilden, som hvorhen den glider,
Alt lædsker med sin Bølge klar.

- - - - - - -
Fornægt ei feigt din Ungdoms Drømme,
Og kald dem ei et tomt Bedrag:
Ved Villiens Kraft i Livets Strømme
Du dem gjenfinde skal en Dag —
Ei som den Rosensky, der daled
Engang til dig fra Lysets Kyst;
Du selv skal forme <w>Idealet</w>
Til Daad af Drømmen i dit Bryst!
Det slumrer der — en yndig Qvinde,
Bevogtet af en Troldehær,
Der som et Blændværk skal forsvinde,
Naar kjækt du drager Villiens Sværd.
Hvor Blodet bør til Hjertet stige
Af hellig Harme — suk ei svagt:
Ei for at ynke og undvige,
Blev Sandsen i din Sjæl nedlagt.
Det Ondes Magt, det Skjønnes Fjender,
Som hade frit og ædelt Sind, —
Lad Flammen i dit Bryst, der brænder,
Dem fælde som en Hvirvelvind!

- - - - - - -
- - - - - - -
Naar saa den Aand, dig blev forlenet,
Du har med Frihed præget ud,
Og ei som en Chrystal, forstenet,
Du saae paa Livets Gjæstebud;
Naar du med Kjærlighed og Smerte
Har Alt omfattet, nydt, erkjendt -
Med Verdensloven i dit Hjerte
Dit Kredsløb ogsaa <w>du</w> har endt;
Og naar de sidste Kræfter vige,
Naar Hjertets sidste Glød er slukt:
Da kan du hvile ud, og sige,
Mens Sjælen slumrer, før den stige
Skal paa sin sidste, dunkle Flugt:
,,Jeg brugte Kraften, som var givet
Mig af Naturens Guddomsvæld,
Jeg gik ei sporløs gjennem Livet,
Jeg blomstred og bar Frugt — Farvel.''
</body>
</poem>

<poem id="moellerpl2018010323">
<head>
    <title>Sydligt Aftenlandskab</title>
    <firstline>Duften er mørkeblaa, og de smaa hvide Skyer</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 181-182.</note>
    </notes>
    <quality>korrektur1,korrektur2,kilde,side</quality>
</head>
<body>
Duften er mørkeblaa, og de smaa hvide Skyer
Sig tegne kraftig af imod den dunkle Grund.
Et Pust af Lys og Hede henover Egnen flyer,
For Solen gaaer bag Bjerget til sit natlige Blund.
Hist staaer en mosgroet Klippe, her om en Pinie slynger
Sig Caprifolien med sin bedøvende Duft;
Hist ruller Floden stille, den sidste Straale gynger
Coquet sig der paa Speilet af den zittrende Luft.
Nu Skyggerne forlænges, og snart den første Stjerne
Forkynder mildt, at Dagen og dens Dont er forbi. —

Af Qvægets Brøl og klokkernes Ringen i det Fjerne
Sødt lyder Klangen som en ovidisk Elegie.
En Hund i Dalen bjæffer, og Frøerne klukke
Omkaps med Landsbypigerne som sladre og lee;
Men henaad Stien, hvor sig Roserne nu lukke,
Her faste Fodtrin høres, hvo kommer hid? — lad see:

Et Æsel! — fra to Kurve, som paa dets Sider hænge,
To Børnestemmer skrige: <i>hyo!</i> Graaskjæg, <i>hyo!</i>
En Bondekone tysser ad de to muntre Drenge,
Et <i>buona sera</i> lød, mens til Glutterne hun loe ...
Nu falder Mørket hurtigt, og over Mark og Enge
Nedstiger pludselig en paradisisk Ro.
</body>
</poem>

<poem id="moellerpl2018010324">
<head>
    <title>Nordens Dronning</title>
    <firstline>I Nord, i Nord, kun Iis og Taager svømme</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 183-185.</note>
    </notes>
    <quality>korrektur1,korrektur2,kilde,side</quality>
</head>
<body>
I Nord, i Nord, kun Iis og Taager svømme,
Og Tankerne er dunkle Vinterdrømme. —
Saa taler Sydens Søn med Skræk og Fryd;
Og dog udgik fra Taagerne i Norden
Alt mangt et Glimt, som lyste over Jorden,
Og dristige Søhelte kom som Torden
At rense Luften i det slappe Syd.

Nei, Livet er ei dødt i Kuldens Zone,
Hvor Nordens Dronning sidder paa sin Throne
I Sneens kongelige Hermelin.
Der end hun fostrer hine blonde Qvinder,
Som fjernt fra Negersolens Glød, der blinder,
Trofast bevaret har paa Bryst og Kinder
Urslægtens Liliefarve og Karmin.

Men naar, om og lidt silde, Solen kommer
Og bringer til vor Dronning Sydens Sommer,
Da kaster hun sin hvide Kaabe bort;
Ved hendes Fod en Rosenflor udspringer,
Og Bøgen grønnes, og naar Røsten klinger
Af Nattergalen, dobbelt Glæde bringer
Den her, fordi dens Ophold kun er kort.

Den Kraft, som ulmer lønlig under Jorden,
Og voxer langsomt, — i Naturens Orden
Har dobbelt Liv og dobbelt friske Skud:
Som Frugten her og Hjertet modnes silde,
Det slumrer længe tyst som Livets Kilde,
Men engang tændt, dets Lue som den stille
Nordstjerne slukkes først med Døden ud.

Derfor, o Syd, tal i ærbødig Tone
Om Nordens Dronning paa den fjerne Throne
I Sneens kongelige Hermelin:
Du, som ved yppigt Liv dig lod forkjæle,
Livstræt og mat — kom hid en Stund at dvæle;
Vort Hav er frist og klart, og sløve Sjæle
Dets Pust opliver som en ædel Viin.
</body>
</poem>

<poem id="moellerpl2018010325">
<head>
    <title>Avner</title>
    <firstline>Den Blomst, som spirer paa din Vei</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 186-188.</note>
    </notes>
    <quality>korrektur1,korrektur2,kilde,side</quality>
</head>
<body>
Den Blomst, som spirer paa din Vei,
Og Myren i sit Arbeid ei
Du med din Fod nedtræde!
Det Barn, som smiler til dig glad.
Og kjærligt om et Kys dig bad,
Afslaae ei denne Glæde!
Hist du et æsthetisk Mord begaaer,
Og her — den første Smerte,
Den første Bitterheds Sæd du saaer
I et uskyldigt Hjerte.


II.

Hvis en virkelig Dom om en virkelig Bog
  Du i en Kritik vil fæste,
Begynd med en Kritik af dig selv
  Dengang du Bøgen læste.


III.

Ak Ingen dog, før han er gift,
Veed hvad Fornuft vil sige:
Min Ven, hvis Hjerte fik en Rift
Før ved hver yndig Pige, —
For practisk Blik og sund Forstand
Den Fusentast, fortjener han
Nu Præmie og Krone;
Thi dengang han blev Enkemand,
Han gifted sig igjen paa Stand,
Men med en døvstum Kone!


IV.

I Politik stol ei idag
  Paa hvad ,,Igaar'' dig loved:
Hør Alles Mening med Behag,
  Og følg dig eget Hoved.


V.

Ret til politiske Meninger
Om hvad der begiver sig hist og her,
Om Alt hvad vi læse, høre og see,
Om hvad der bør skee og ikke skee,
Har du som enhver Philister;
Men bryd dig ei om din egen Dom
Før<note>Før] For</note> du har <w>været</w> Minister.


VI.

I, unge, skjønne Qvinder,
Tillader mig en Stund
At standse og at stirre
Paa Eders Kind og Mund!
Mens I forbi mig glide,
Fremblomstre Minder blide
Som Roserne i Mai;
Men naar Minuttet svinder,
Lad mig med mine Minder
Ustraffet gaae min Vei!


VII.

Frihed! ei fra din Himmel som Klang,
Men som levende Aand du dale:
Som Frihed til Daad, til Liv, til Sang,
Som Frihed til Skrift og Tale!
Men <w>Friheden</w> med bestemt Artikel,
Og Friheden som abstrakt Partikel,
Og Friheden til paa alfar Vei
,,Friheden leve!'' at skrige.
For denne Frihed jeg bytter ei
Min Skjønheds despotiske Rige.


VIII.

Som Barnet i sin Vugge,
Som Frugten paa sin Qvist,
Saa er hvert jordisk Haab:
Et Pust kan Livet slukke,
Som venlig smiler hist;
En Vind kan Frugten plukke,
Før den fik Solens Daab.


IX.

Husk, Livet er som et Venskabsbaand,
Der næste Time kan brydes;
Bortstød ei ærlig Fjendes Haand,
Naar den dig ærlig bydes!
</body>
</poem>

<poem id="moellerpl2018010326">
<head>
    <title>Moder og Elskerinde</title>
    <firstline>Siig, har I seet min Elskerinde</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 191-194.</note>
    </notes>
    <quality>korrektur1,korrektur2,kilde,side</quality>
</head>
<body>
Siig, har I seet min Elskerinde
Igjennem Engene at gaae? —
Det er en rank og deilig Qvinde,
Af hendes Sjæl I Præget finde
I Øiets milde Himmelblaa.
I hendes Stemme Hjertet synger;
En Krands af tunge Ax sig slynger
Om hendes blonde Lokkers Guld. —
Og — underligt det er at sige —
Min Elskerinde er tillig
For mig en Moder kjær og huld.

Snart sorgløs hun, hvor Kilden rinder,
I høie Bøges Skygge gaaer.
Om Panden svæve gamle Minder,
Smilet paa hendes Rosenkinder
Mildt straaler som en Sol i Vaar.
Snart sees hun gjennem Skoven fare
Med Hest og Hund og Jægerskare,
Som en romantisk Morgendrøm:
Mod Himlen Hornets Toner stige —
Det er min Elskte, som tillige
Er mig en Moder blid og øm!

Snart paa en stolt Fregat hun drager
Paa Havet ud med lette Fjed,
Og med Kanonens Brag bortjager
Dem, som ved Kysten, hvor hun tager
Sit Bad, forstyrre Bølgens Fred.
Snart som beskeden Fiskerpige
Hun fra sin Baad i Havets rige
Sølvminer kaster Nettet ud:
Den sorte Nat, de barske Vinde
Hun trodser kjækt, — og denne Qvinde,
Det er min Moder og min Brud.

Snart sees hun Flint og Sværd at bære,
Og til at seire og at døe
For Grændsens Værn, for Landets Ære,
Opflammer hun de tappre Hære; —
Snart hun som simpel Bondemø
Med munter Sang Høstfolket følger,
Hvor Negene som gyldne Bølger
Sig bøie under Leens Hug. —
Hiin Skjoldmø, denne Bondepige,
Det er min Moder og tillige
Min Elskerinde, ung og smuk!

Naar jeg er glad, hun mig indbyder
Til Dandsen under Bøgens Tag,
Hvor Landsbyviolinen lyder,
Hvor Folkets flinke Ungdom fryder
Sig efter en arbeidsom Dag.
Men, naar en Sorg mit Hjerte nager,
De gamle Viser hun gjentager,
De Sagn, som var min Barndoms Lyst.
Og naar jeg træt mit Die lukker,
Med Elskerindens Smiil hun vugger
Mig ved sit moderlige Bryst.

Og denne Qvinde, alt I gjætted,
Er <w>Danmark</w>, er mit Fødeland.
End ingen Storm hint Navn udsletted —
Et Kraft- og Skjønhedsbelte fletted
Om hende Havets dybe Vand:
Der hun sig styrker og forynger; -
Der hun som Blomst paa Bølgen gynger
End som den første Skabningsdag.
Og som et Haab og som et Minde,
Som Moder og som Elskerinde
Hun lever i mit Hjertes Slag.
</body>
</poem>

<poem id="moellerpl2018010327">
<head>
    <title>Folkelykke</title>
    <firstline>Lykkeligt det Folk, som stolt ved Ploven gaaer</firstline>
    <notes>
        <note>Teksten følger P. L. Møller: <i>Løvfald. Digte af Otto Sommer</i>, Bernhard Bendix' Forlag, Kbh., 1855, pp. 195-197.</note>
    </notes>
    <quality>korrektur1,korrektur2,kilde,side</quality>
</head>
<body>
Lykkeligt det Folk, som stolt ved Ploven gaaer,
Og opelsker Markens milde Grøde;
Som med freidigt Sind sit Guld indhøfter, naar
Sommersolens sidste Straaler gløde!

Lykkeligt det Folk, som hvis en Fjende faaer
Lyst, det under fremmed Lov at kue,
Drager flinkt sit Sværd, og op som een Mand staaer,
Og forjager dem, som Freden true!

Lykkeligt det Folk, der som en Helligdom
Holder Fædres Minde høit i Ære,
Som ei troer, at Alt, hvad over Havet kom,
Bedre maa end Landets Frugter være.

Lykkeligt det Folk, som ei til tomme Ord
Lytter, og det Vigtigste forglemmer, -
Under megen Tale Græsset ofte groer
Over Kræfterne, som Landet gjemmer.

Lykkeligt det Folk, som veier paa et Haar,
Hvad det har, før efter Meer at spørge;
Hvor Enhver den Gjerning gjør, som han forstaaer,
Og for Resten laer Vorherre sørge! —

Lykkeligt det Folk, som fostred af sit Skjød
Store Mænd og gjæve Tankens Sønner,
Mænd, hvis høie Værker Aandens Lænker brød, -
Og med Tak og Kjærlighed dem lønner!

Lykkeligt det Folk, som ei ved Regnebræt
Glemmer ædelt Sind og Sæder milde, —
Husker, Kjærlighed er Meer end skreven Ret:
Hiin forener, denne kan adskille.

Lykkeligt det Folk, som stolt ved Ploven gaaer,
Og opelsker Markens milde Grøde,
Som med freidigt Sind sit Guld indhøster, naar
Sommersolens sidste Straaler gløde! —
</body>
</poem>

</workbody>
</kalliopework>

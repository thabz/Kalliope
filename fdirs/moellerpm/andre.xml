<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="moellerpm" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="moellerpmandrea0">
<head>
   <title>Fragmenter</title>
   <toctitle>Fragmenter</toctitle>
   <indextitle>Fragmenter</indextitle>
   <firstline>Du har Ret: det er ude med min Poesie</firstline>
   <quality>korrektur1</quality>
</head>
<body>
Du har Ret: det er ude med min Poesie,
Nu vælter jeg Kunstens foragtede Alter.
Forgjeves man byder mig nyt Rangleri
Og viser mig Helten i Blik og i Pjalter:
Forgjeves af Kunstnerens høie Ruiner
De pene Kasteller man sindrigen kliner;
 Af det ældgamle Spil
 Ei daares jeg vil.
Lad Dækket gaae ned, jeg er lige glad;
Mit Aarhundredes Kunst kan jeg udenad.

Og dog - hvad er Livet, naar Kunsterne flygte,
Naar Alvor boer under Loftet af Iis?
Er bælmørkt Huus, uden Lys eller Lygte,
Og Linden for Dør med sit kulsorte Riis.
</body>
</poem>

<poem id="moeller1999041501">
<head>
   <title>Sonet</title>
   <toctitle>Sonet</toctitle>
   <indextitle>Sonet</indextitle>
   <firstline>I Løvens Fødeland en Jomfru pranger</firstline>
   <quality>korrektur1</quality>
   <keywords>sonnet</keywords>
</head>
<body>
I Løvens Fødeland en Jomfru pranger,
  Hun er en deilig Datter af de Blanke,
  Hun med et Blik forvirrer Mandens Tanke,
  Og hvem hun seer, dem gjør hun strax til Fanger.

I Skyggen af Constantias fulde Ranke
  Skjøn Jomfru rider dristig paa sin Ganger;
  Og Haandens Lilie med de gyldne Spanger
  Den planter hun i Dyrets sorte Manke.

Saa lidt Du kan forstaae min ømme Tale,
  Som Baba-Kiris Qvad paa Klippens Tinde,
  Min plumpe Tolk ei tyder Elskovs Tanke;

Jeg stum maa følge Dig i dine Dale.
  To Skygger vil Du bag din Ganger finde,
  Naturens Datter bag Constantias Ranke.
</body>
</poem>

<poem id="moellerpm1999111401">
<head>
   <title>Glæde over Danmark</title>
   <subtitle>(Skrevet paa Sydhavet)</subtitle>
   <toctitle>Glæde over Danmark</toctitle>
   <indextitle>Glæde over Danmark</indextitle>
   <firstline>Rosen blusser alt i Danas Have</firstline>
   <notes>
      <note>Trykt i Knud Lyne Rahbeks <i>Tilskueren. Et Ugeskrift</i>, nr. 47, 1823.</note>
      <note>I mange udgaver findes en næstsidste strofe "Moder har ei danske Barn alene; // Men hvo anden paa den vide Jord, // Bringer over Altrets brede Stene // Gud sit Barn, som hun den blonde, rene? // Ingen anden paa den vide Jord" som er udeladt efter følgende henvendelse fra Kim Ravn, editions- og computerfilolog ved Søren Kierkegaard Forskningscenteret: "I Poul Martin Møllers digt 'Glæde over Danmark' er næstsidste strofe, nr 12, efter al sandsynlighed ikke skrevet af Møller, men af hans udgiver Knud Lyhne Rahbek. Jeg er i gang med at forberede en udgave af Møllers digte for Det danske Sprog- og Litteraturselskab og i den udgave vil digtet ikke indeholde denne strofe. Derfor vil jeg foreslå at udelade strofen." Kim Ravns fulde redegørelse findes i "Poul Martin Møllers »Glæde over Danmark« - om nogle af dets mange versioner", edda, pp. 199-211, 3/08, 2008.</note> 
   </notes>
   <quality>korrektur1</quality>
</head>
<body>
Rosen blusser alt i Danas Have,
Liflig fløiter vist den sorte Stær,
Bier deres brune Nectar lave,
Hingsten græsser stolt paa Fædres Grave,
Drengen plukker af de røde Bær.

Her imellem Havets dybe Kløfter
Gives aldrig Vaar og Blomsterpragt,
Hvalen kold og dum ved Skibet snøfter,
Tause Fugl de brede Vinger løfter
Med sit Bytte fra den vaade Jagt.

Mine Venner i den danske Sommer!
Mindes I den vidtforreiste Mand,
Som saa langt fra Danas faure Blommer,
Her, hvor Sydens Blæst paa Seilet trommer,
Flakker fra sit elskte Fødeland?

Udi Øst og Vest, og hvor jeg vanker,
Drømmer jeg om Jer ved Danmarks Sund.
Selv iblandt Constantias fulde Ranker
Mindes jeg med længselsfulde Tanker
Løvet i Charlottes Bøgelund.

Klærken raaber i Manillas Rønner:
»Danmark er et lidet, fattigt Land.«
Det forsikrer Javas rige Sønner,
Selv Batavias skrantne Kræmmer stønner:
»Danmark er et lidet, fattigt Land.«

Morgenlandets Søn i Kaaber lange
Bag sin Vifte gisper efter Luft.
Han har spraglet Fugl, men ingen Sange,
Hierteløse Møer med gylden Spange,
Store Glimmerblomster uden Duft.

Kunde du ved Guld og Sølv at love
Kiøbe dig en nordisk Qvindes Tro,
Kiøbe dig et Pust fra Søens Vove,
Kiøbe dig et Ly af Thules Skove,
Og en Kløvermark til Middagsro?

Fattig Mand, som pløier danske Lande,
Ryster Æbler af sit eget Træ,
Har en kraftig Arm, en kløgtig Pande,
Korn paa Marken, Melk i sine Spande;
Quien staaer i Græsset over Knæ.

Ja vor danske Jord er sommerfrodig;
Der er Kræfter ved det danske Brød.
Derfor er den danske Mand saa modig;
Derfor var Normannens Kniv saa blodig;
Derfor er den danske Kind saa rød.

Lad kun Østens Drot blandt kjøbte Friller
Døsig strække sig paa Purpur ud,
Lytte paa den sorte Halvmands Triller,
Mellem Salens tempelhøje Piller,
Kold og gusten som en Marmorgud.

Under lyse Bøg den danske Beiler
Med sin herligvoxne Pige gaaer;
Over deres Hoved Maanen seiler;
Svanen i det klare Vand sig speiler;
Nattergalen høit i Busken slaaer.

Dersom sligt for Fattigdom du tyder,
Østens atlaskklædte, rige Mand,
Glad mit sorte danske Brød jeg bryder,
Takker Gud, mens fra min Læbe lyder:
»Danmark er et lidet fattigt Land!«
</body>
</poem>

<poem id="moellerpm20010502501">
<head>
   <title>Af Sted</title>
   <toctitle>Af Sted</toctitle>
   <indextitle>Af Sted</indextitle>
   <firstline>Farvel, min velsignede Fødeby!</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Farvel, min velsignede Fødeby!
Min Moders Gryde ryger i Sky,
Min Faders Kvie gumler i Stald,
Min Søsters Hane sover paa Hald.
Jeg vil løbe min Vej.

Farvel, du min Farfaders gamle Hus!
Hav Tak for Øl af vort Gildekrus,
For Dørtræet, hvor jeg med Ranglen sad,
For Moders Mælk og for Tyggemad
Og Springom i vor Lo.

Lerstampede Gulv, hvor med Skjorte paa
Jeg lærte krybe, jeg lærte gaa!
Nu kedes jeg plat ved saa stakket Gang,
Og Stuen bliver mig alt for trang.
Jeg maa løbe min Vej!

Lad Oksen bindes ved Husmands Plov,
Jeg priser den vildene Hjort i Skov.
Naar Anden rokker i Rendesten,
Er den snehvide Maage dog vel saa ren
Mellem Himmel og Hav.

Jeg vandrer og sejler foruden Ro,
Jeg slider vel hundrede Saaler af Sko;
Al Verdens Kringel og snurrige Bold,
Baade hvor den er varm, og hvor den er kold,
Vil jeg rigtig bese:

Appelsiner og Druer og Granens Tap,
Frøkener, Fruer og Ridder og Knap!
Jeg vil glide paa Skier ved Nørrepol
Og gaa nøgen for Otaheitis Sol
Med en Krans af Koral.

Sin Skæbne frister den friske Mand,
Kanske jeg som Ridder fra fremmed Land,
Med snehvide Heste for Gyldenkarm,
Kommer hjem med en Kongemø i min Arm
Til min Moder igen.

For det første den rygende Grød jeg flyr
Og synger op ud i vildene Skyer:
Hurra, blaatrøjede danske Knøs!
Hejs Pjalten i Vejret og Skuden øs!
Snart vi flyver af Sted.
</body>
</poem>

<poem id="moellerpm20010502502">
<head>
   <title>Aprilsvise</title>
   <toctitle>Aprilsvise</toctitle>
   <indextitle>Aprilsvise</indextitle>
   <firstline>Grøn er Vaarens Hæk</firstline>
   <notes>
      <note type="credits">Bidrag fra Brian Bentsen.</note>
      <note>Trykt i <i>Kjøbenhavns Morgenblad</i>, Nr. 49, 1825</note>
   </notes>
   <quality>korrektur1</quality>
</head>
<body>
Grøn er Vaarens Hæk,
Kaaben kastes væk,
Jomfruer sig alt paa Volden sole;
Luften er saa smuk,
Deres Længselssuk
Kjendes let paa deres Silkekjole.

Nu har Viben Æg,
Pilen dygtig Skjæg,
Og Violen smaat paa Volden pipper;
Gaasen sine Smaae
Lærer flittig gaae,
Skaden vindigt med sin Hale vipper.

Svenden med sin Brud
Gaaer i Haugen ud,
Paa de grønne Skoe hun synes dandse;
Ak, hvor hun er let!
Foden er saa net.
Pogen sælger til dem grønne Krandse.

Storken er saa travl
Høit paa Bondens Gavl,
Og de røde Fødder Næbet slibe;
Høkren med sin Viv
Gaaer for Tidsfordriv
Med sin sølvbeslagne Meerskumspibe.

Hulde Piger smaae,
Røde, hvide, blaae,
Sende deres Blikke rundt som Pile;
Og som Krigerflag
I det kjelne Slag
Silkebaand fra Lilienakken ile.

Aftnen driver paa,
Mens de Skjønne gaae,
Bare de dem ikke skal forkjøle!
Hvilken yndig Strøm!
Barmen blier saa øm,
Man mit Hjerte kan paa Vesten føle.

I den tause Nat,
Som en stor Dukat
Maanen stænker Guld paa alle Grene.
Ak, de Skjønne svandt
Jo fra hver en Kant,
Det er tungt, man skal gaae hjem alene.
</body>
</poem>

<poem id="moellerpm20010502503">
<head>
   <title>Den Enbenede</title>
   <toctitle>Den Enbenede</toctitle>
   <indextitle>Den Enbenede</indextitle>
   <firstline>Fy, skammer jer dog, I uartige Drenge!</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Fy, skammer jer dog, I uartige Drenge!
Og lader en enbenet Stakkel i Ro!
Slet ingen af eder kan vide hvor længe
Vorherre vil lade ham løbe paa to.

Mig Himmelen ogsaa lod smage den Lykke,
At hoppe som I over Grøfter og Sten.
Ej stedse jeg saa haver hinket paa Krykke;
Ej stedse var dannet af Træ mit Ben.

Da hvilte jeg med min Marie i Skoven,
Hist henne bag Bøgenes skyggende Læ,
Mens Fuglene sang saa lifligt foroven.
Nu er mit Ben af det samme Træ.

Ja der jeg hvilte med Pigen i Armen,
Bestraalet af Solens velsignede Lys.
O! Blodet mig løber saa varmt i Barmen
Ved Tanken om disse saa brændende Kys.

Men da nu Sangen i Lundene døde,
Og Bladet saa gult og forkrøllet faldt af,
Da svandt og min Kærligheds Roser røde;
Naturen blev mig en gyselig Grav.

En anden hvilte med Pigen i Armen,
Beskinnet af Praasens forbandede Lys.
Hu! Blodet mig brænder som Gløder i Barmen
Ved Tanken om disse saa troløse Kys.

Saa blev jeg Soldat med Bøssen paa Nakke,
Fortvivlet paa Fjenden jeg slog og jeg skød.
O! hvor jeg min Gud dog nu vilde takke,
Om han mig da havde undt min Død!

Som Kegler Vennerne faldt ved min Side,
Men alle Kugler forbi mig gik,
Til sidst jeg i Græsset maatte mig vride,
Jeg en Bajonet i Knæet fik.

I Dag jeg mødte Maries Blikke,
Imens jeg lænet til Væggen stod,
Hun græd, endskønt hun kendte mig ikke,
Ellers havde hun grædt det røde Blod.

En Skilling hun gav mig, og den jeg gemmer;
Det Lønnen er for min Kærlighed;
Og Synet af den mig saa underligt stemmer,
Jeg tænker saa meget, saa meget derved.

Fy, skammer jer dog, I uartige Drenge!
Og lader en enbenet Stakkel i Ro!
Slet ingen af eder kan vide, hvor længe
Vorherre vil lade ham løbe paa to.
</body>
</poem>

<poem id="moellerpm20010502504">
<head>
   <title>Fabel</title>
   <subtitle>(Hentyder til Striden mellem Baggesen og Oehlenschlæger.)</subtitle>
   <toctitle>Fabel</toctitle>
   <indextitle>Fabel</indextitle>
   <firstline>Ørnen da den ganske Hær</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Ørnen da den ganske Hær
Brat til Tinge sanker
I det klare Morgenskær,
Paa de grønne Banker.
Den som under Himlen høj
Over alle Fugle fløj,
   Skulde Konge nævnes.

Tyve Haner højt paa Hald
Som Herolder stande,
Og Basunens vilde Skrald
Lyder vidt om Lande.
Fuglene fra hver en Kyst
Samles til den stærke Dyst
   Om den stolte Krone.

Der i Luften blev en Klang
Af de mange Vinger,
Som naar til en Julesang
Kristenklokke ringer.
Ørnen vækker ingen Støj;
Langsom, kongelig den fløj
   Over alle Fugle.

Men en ussel bitter Knægt
I dens Ryg sig putter,
Ret en Dværg, hvis hele Slægt
Nu i Gærdet smutter.
Og da Ørnen sagde Stop,
Letter hin endnu sin Krop,
   Flyver nok en Alen.

Vred blev da den hele Trop.
Bister Gasen hvæser,
Kokken rejser højt sin Top,
I Basunen blæser.
Og Kalkunens Næselap
Blev saa blodigrød som Krap,
   Som en Busk han spanker.

Ørn og Falk og Grib og Høg
Og deslige Helte
Vil, at Dværgen for sin Spøg
Skal til Døden svelte.
"Det er jo en evig Spe,
Dersom saadant ringe Kræ
   Skal for alle raade."

Ak, den usle Tommeltot
Faldt fra Ærens Høje!
Muldvarphullet blev hans Slot,
Der han Sult skal døje.
Dybt i Kulen blev han bragt,
Og en Ugle sat paa Vagt,
   Tog paa Fangen Vare.

Uglen paa sin lodne Fod
Ret ved Fængselslaagen
Tvende Nætter trolig stod,
Holdt sig tapper vaagen.
Tredje Nat fik Søvnen Magt,
Ind han slumrer paa sin Vagt.
   Kongen rømte Kulen.

Nu er Uglen aldrig glad,
Han ved Dag sig dølger,
Alle Mands Foragt og Had
Ham for evig følger.
Men ved mørke Nattetid
Steds han raaber: Vil du hid!
   Leder om sin Fange.

Kongen er en fattig Mand
Uden Tag og Bolig,
Mindste Fugl i hele Land,
Vilter og urolig.
Steds han flyver ud og ind,
Han er bange for sit Skind,
   Maa i Gærdet smutte.
</body>
</poem>

<poem id="moellerpm20010502505">
<head>
   <title>Gertrud</title>
   <toctitle>Gertrud</toctitle>
   <indextitle>Gertrud</indextitle>
   <firstline>Gertrud rider fra Bloksbjærg brat</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Gertrud rider fra Bloksbjærg brat.
                    Hu hej!
Se, der er jo Lys hos mit Barn i Nat,
                    Ej ej!

Gertrud sætter i Krog sin Stok.
                    Se se!
Saa sidder min Datter saa sent ved sin Rok?
                    He he!

Aa! Hent mine Briller i Hast herind,
                    O ja!
Og lad mig betragte det søde Spind.
                    Ha ha!

Ak, Mutter! nu kommer jeg det i Hu,
                     O ve!
Katten har traadt dem rent itu -
                     Nej se!

Du skulde hellere Oksen sagt,
                     O ja!
Kattens Pote har liden Magt.
                     Ha ha!

Min kæreste Datter, hvor er det fat?
                     Hej hej!
Paa Gulvet er der en Spytteklat.
                     Nej nej!

Søster græd for sin hule Tand
                     O ve!
Hun haver spyttet det klare Vand.
                     O se!

Sig heller Kusken en anden Gang,
                     O ja!
Jomfruspytten er ej saa lang.
                     Ha ha!

Men kæreste Datter, hvor holder du Hus!
                      Se se!
Mig tykkes, her ligger en lodden Kabus.
                      He he!

Mama, det er hverken Kabus eller Hat,
                    Nej se:
Den hvide Gris den er død i Nat.
                    O ve!

Nej, sig dog heller det sorte Faar,
                    O ja!
Thi loddent er loddent, ihvor det gaar.
                    Ha ha!

Men sig mig dog, Sissel, hvad skal jeg tro?
                    Hej hej!
Hvad er det dog her for to store Sko?
                    Nej nej!

Det er ikke Sko, det synes kun saa,
                    Nej se!
Det er kun en Gryde, min Søster lod staa.
                    O ve!

Du skulde heller to Potter sagt,
                    Ha ha!
Thi to er dog to, det staar ved Magt.
                    O ja!

I din Seng der ligger et underligt Dyr -
                    Se se!
Nej, sig mig fluks, hvad er det for en Fyr?
                    He he!

Ak, Moder! Tro ikke jert svage Syn,
                    O ve!
Det er kuns en Pose med Møllegryn.
                    Se se!

Sig heller to Tøndesække med Byg,
                    O ja!
Thi Karlen er temmelig trind og tyk.
                    Ha ha!

Saa tog hun i Kutten den Munk saa graa,
                    Hu hej!
Og gav ham et Spark og lod ham gaa.
                    Ej ej!

<!-- Alternativ udgave fra Steen Larsen-Ledet (mail 8. feb. 2003)

Gjertrud

Gjertrud rider fra Bloksbjerg brat, Hu hei!
See, der er jo Lys hos mit barn i Nat! Ei Ei!

Gjertrud sætter i Krog sin Stok, See see.
Saa sidder min Datter saa seent ved Rok? Hee Hee!

Aa hent mine Briller i Hast herind, O ja!
Og lad os betragte det søde Spind. Ha ha!

Aa, Mutter! nu kommer jeg det ihu, O vee!
Katten har traadt dem reent itu - Nei see!

Du skulde hellere Oxen sagt, O ja! 
Kattens Pote har liden Magt. Ha ha!


Min kjæreste Datter, hvor er det fat? Hei! Hei! 
Paa Gulvet er der en Spytteklat, Nei, nei!

Søster græd for den hule Tand, O vee!
Hun har spyttet det klare Vand, O see!

Siig hellere Kudsken en anden Gang, O ja!
Jomfruspytten er ei saa lang. Ha ha!

Men kjæreste Datter, hvor holder Du Huus! Hei hei!
Mig tykkes, her ligger en lodden Kabuds. Ei ei!

Mama, det er hverken Kabuds eller Hat, Nei see!
Den hvide Griis den er død i Nat, O vee!

Nei siig dog heller det sorte Faar, O ja!
Thi loddent er loddent, i hvor det gaar. Ha ha!

Men siig mig dog, Sidsel, hvad skal jeg troe? Hei, hei
Hvad er det dog her for to store Skoe? Ei ei!

Det er ikke Skoe, det synes kun saa, Nei see! 
Det er kun en Gryde, min Søster lod staae. O vee!

Du skulde heller to Potter sagt. Ha ha!
Thi to er dog to, det staaer ved Magt. O ja!

I Din Seng, der ligger et underligt Dyr - Ei ei!
Nei, siig mig flux, hvad er det for en Fyr? Hei hei!

Ak, Moder troe ikke Jert svage Syn, O vee!
Det er kuns en Pose med Møllegryn, See see!

Siig heller to Tøndesække med Byg, O ja!
Thi Karlen er temmelig trind og tyk. Ha ha!

Saa tog hun i Kutten den Munk saa graa, Ei ei!
Og gav ham et Spark og lod ham Gaae. Hei hei!

-->
</body>
</poem>

<poem id="moellerpm20010502506">
<head>
   <title>Holger Danske og Skrædderne</title>
   <toctitle>Holger Danske og Skrædderne</toctitle>
   <indextitle>Holger Danske og Skrædderne</indextitle>
   <firstline>Hr. Holger sad engang og drak</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Hr. Holger sad engang og drak
Med nogle Skræddersvende,
Saa Sveden af hans Pande sprak,
Og han faldt over Ende.

Men Øllet glemtes heller ej
Af alle Skrædderhelte;
Thi maatte de den samme Vej
Og om paa Gulvet vælte.

Nu var der just en ung Krabat,
En hel beskænket Skrædder,
Han ogsaa sov den ganske Nat
Paa Gulvets haarde Brædder.

Han Holger Danskes Hoved har
I Fingrene behænde,
Og mente, at en Pels det var,
Som just han skulde vende.

Han mente, han paa Bordet sad,
Paa Pelsen skulde flikke,
Begyndte derfor sjæleglad
I Heltens Top at stikke.

Men Holger Danske føler nu,
Hans Hovedhaar de kriller,
Hvorfore han med skamfuld Hu
Sig udi Nakken piller.

Han tænkte: "Det er noget slemt,
Jeg maa mig rigtig skamme;
Jeg har mig dog i Morges kæmt
Med gode, tætte Kamme."

Han rødmed i den tavse Nat,
Begyndte da at fange,
Og fik den arme Skrædder fat
Ved Benene de lange.

Og Helten i det mørke Hus
Den arme Skrædder trykker
Med Neglen som en anden Lus,
Saa han gik rent i Stykker.

Men da nu Markens Lilje vaad
Af Dagens Fakkel klares,
De Svende se den grumme Daad
Og raabe: Gud bevares!

De stampe da med liden Fod
Og gav dem til at bande,
At Holger udi Mandebod
Spandere skal en Kande.

Da svared Holger Danske lang:
"En Potte vil jeg give;
En Kande gav jeg ej engang
For ham at faa til Live."

Da brændte hvert et Skrædderblod
For Kamp med Holger Danske;
Hver slængte for hans brede Fod
Sin nye Randershandske.

Men Holger Danske tog dem op
Og stak dem i sin Lomme,
Og lovede paa Højens Top
Med Sværd og Skjold at komme.

Da atter Markens Lilje vaad
Af Dagens Fakkel klares,
Al Verden saa en grusom Daad
Og raabte: Gud bevares!

Hr. Holger maatte svarlig Tid
Paa Skrædderfolket vente;
De sad og skrev med megen Flid
Paa deres Testamente.

De skulde slibe deres Sværd
Og deres Støvler børste;
Slet ingen syntes det var værd
At komme som den første.

Til sidst de smukke Skræddermænd
Til deres Naale tage,
Den store Saks de hang ved Lænd,
Og ud i Marken drage.

Neden for Bjerget stille stod
En Smule hele Troppen;
Der saa man Holger Danskes Fod,
Hans Hoved laa paa Toppen.

Ham Tiden alt var bleven lang,
Han havde længe sovet,
Hans Skede laa i grønne Vang
Og Klingen bag hans Hoved.

En bitter Mavesopken fik
Sig Hæren først, den ganske,
Derpaa man let og sagte gik
Nordvest om Holger Danske.

De vilde af Medlidenhed
I Søvne Helten døde;
Thi da han ej saa meget led,
Som vaagen, ved at bløde.

Men lange Holger, Heltes Pris,
Han sov saa fast han orked,
Hvortil han just uheldigvis
Med eet ret djævels snorked.

Ved denne rædselsfulde Støj
Blev Hæren saare bange,
Og flygted ned ad grønne Høj
Paa Benene de lange.

De smukke gode Skræddermænd
I denne store Hede
Med Orden retirerte hen
I Holger Danskes Skede. -

Omsider vaagner Helten op
Og tager Balg og Klinge,
Og stiller sig paa Højen op,
Hvor han skal Sværdet svinge.

De smukke Folk i Skeden sad,
Bestedt i megen Vaade.
Med Graad til Sante Knud de bad
Og folded Hænder baade.

Da Holger Danske ingen saa,
Han stikker Sværd i Balgen;
De ædle, som derinde laa,
Dem stikker han i Talgen.

Men Sværdet ej kan finde Bund,
Han stikker og han støder;
De hylede af Hjertens Grund,
Som hviden Gris, der bløder.

"Ha," sagde han, "det er nok Mus,
som udi Balgen piber!"
og hurtigt Staalets lange Hus
han udi Duppen griber.

Han rejser sig paa Taaen høj
Og slynger til i Vrede,
Og Folket langt af Skeden fløj
Ud paa den vilde Hede.

Der laa de nu med brudne Ben
Og sønderslidte Arme,
En knuste Ryggen paa en Sten,
En tabte sine Tarme.

En havde faaet hoven Bag,
En havde Foden vredet,
Kort sagt, det hele Folkeslag
Var ynkelig tilredet.

Derfor en Skrædder jo endnu
Og Skifting er det samme:
Holger har slaget dem itu
Og skæve, krumme, lamme.

Thi hint ulykkelige Slag
Har Folket ej forvundet;
Man haver ej til denne Dag
En førlig Skrædder fundet.
</body>
</poem>

<poem id="moellerpm20010502507">
<head>
   <title>Før og nu</title>
   <toctitle>Før og nu</toctitle>
   <indextitle>Før og nu</indextitle>
   <firstline>Der var en Tid, da vort gamle Land</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Der var en Tid, da vort gamle Land
Var fuldt af taarnede, røde Paladser;
Hvor Fiskene legte i Gravens Vand,
Der spejlte sig Taarnets evige Masser.
Men i det mægtige store Bur
Der maatte en Fugl bestandig synge;
Den, der havde til Harpen en god Natur,
Han var vis paa en venlig, lyttende Klynge.
Og naar nu Sangeren, salig i Aand,
Strængene rørte af al Formue,
Da trykte Ridder og Svend hans Haand,
Og han fik et Smil af den søde Frue.

Naar raske Sømænd droge fra Havn
Og raabte Farvel til Børn og Kone,
Da stod der en Skjald i forgyldene Stavn,
Og Bedrøvelsen veg for hans hulde Tone.
De roede i Takt efter Sangerens Spil
Og droge paa Aaren i bare Skjorte;
Sælhundene lyttede ofte til,
Over Vandet steg deres Legemer sorte.

Ogsaa i Dal der en Sanger gik;
Mens Hjorden blev vogtet af store Hunde,
Hyrden i Græsset med sin Musik
Forlystede Folk saa godt han kunde.
Viser han sang af Hjertens Grund
Om mægtige Fædre i gamle Thule,
Og satte Kohornet tæt for sin Mund, -
I Skovene klang hans Toner saa hule.

Nu staar her et enkelt ravende Slot,
Der høres kun Svalers og Ravnes Tone,
Alene det staar som en gammel Drot,
Der sørger, for han har tabt sin Krone.
Den vældige Vold er liden og lav,
Mellem Mudder og Siv smaa Ællinger svømmer,
Og Slottet synker i egen Grav,
Om sin gamle Hæder det ligger og drømmer.

En enkelt Poet nu paa dets Ruin
Klager sig ret som en enlig Due;
Om hans Sang er aldrig saa liflig og fin,
Han høres ej mer af Ridder og Frue.
De fleste gaa udi dunkle Lund
Som fremmede Fugle om Natten og sjunge
Om deres Kærestes liflige Mund.
I den øde Luft deres Viser de runge.
</body>
</poem>

<poem id="moellerpm20010502508">
<head>
   <title>Parodi</title>
   <subtitle>(paa Baggesens Digt "Da jeg var lille")</subtitle>
   <toctitle>Parodi</toctitle>
   <indextitle>Parodi</indextitle>
   <firstline>Der var en Tid, da Jens var meget større</firstline>
   <notes>
      <note type="credits">Bidrag fra Svend Olav Andersen.</note>
      <note>Se Jens Baggesens <xref poem="baggesen2001082701"/>.</note>
   </notes>
   <quality>korrektur1</quality>
</head>
<body>
Der var en Tid, da Jens var meget større,
Vemodig han "Da jeg var lille" sang;
Men siden, da hans Øjne bleve tørre,
Hint Kvad han taler om saa mangen Gang.

Han spøgte i de hulde Musers Arme
Og muntrede saa tit sin Næstes Hu.
Da kendte han til Avinds lede Harme
Saa lidt, som Græsk han kender til endnu.

Ak, siden er han bleven meget mindre,
Men dog tillige meget mere slem.
Han saa vor Adams Digterstjærner tindre
Og ønskte Vinger for at fange dem.

Han saa sin Digtersol i Pølen glide,
Og tænkte: "Jeg maa ned i Pølen der,
Om end Alverden rigtig faar at vide,
Hvor køn en Karl til sidst jeg bleven er."

Han hørte Adam højt om Nord at tale;
Ja Hellas' Kor fra samme Læber lød;
Han saa ham Østens Palmer huldt at male,
Da broget Glans fra Tryllelampen brød.

Da gik han svart i Rette med Gud Fader,
Som ikke skabte ham til saadan Sol.
Han tænkte: "Hvad er mine Perlerader
Mod saadan dristig Flugt fra Pol til Pol?"

Da glemte rent den gamle Spotters Læbe
Hin Bøn, hans fromme Moder lærte ham.
Den Ørn, han saa højt over sig at stræbe,
Den vilde han ved Skraalen gøre tam.

Nu skældte han hver Søster og hver Broder,
Som lasted højt hans flove Gækkeri,
Og roste hver en literarisk Stodder,
Der gik ham krum og bukkende forbi.

Saa svandt, saa svandt hans blide Digterdage;
Hans Spøg, hans Gratie med dem svandt hen.
En lille Smule Vid han har tilbage;
Gud, lad ham dog ej ganske tabe den.
</body>
</poem>

<poem id="moellerpm20010502509">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>Da Vaaren med Blomster og Fugle kom</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Da Vaaren med Blomster og Fugle kom,
Og Frøerne kvækkede rundtenom
               I Kæret,
En Ridder førte sit Skib i Havn;
Højt flagrede Silkeflaget i Stavn
               For Været.

Han steg paa det bøgebevoksede Næs,
Da skreg i Luften de vilde Gæs
               Foroven;
I Hornet han blæste for Slottets Grav,
Saa Bavtastenene Genlyd gav
               I Skoven.

En Vægter tren over Porten frem:
"Hvo gæster den vældige Ridders Hjem
               Og Volde?"
"Sig, Dreng! hvor lider den Rose skær,
For hvem der er brækket ti Tusind Spær
               Paa Skjolde?"

"Den Jomfru baldyrer sin Sko til Dans;
I Morgen hun lægger sin Jomfrukrans
              Og Bælte."
"Saa frisk, mine Gutter, gør Skibet flot!
Selvbuden til Gilde var aldrig godt
               For Helte."

Saa fore de atter al Verden om,
Til Blaamænds Land og det hellige Rom
               Med Vælde.
Og alle de Kæmper, som kom dem nær,
Hel djærvelig med deres skarpe Sværd
               De fælde.

Da atter fra Busken i Thules Vang
Smaafugle fløjted en Elskovssang
                Vemodig,
Da styred de Dragens forgyldene Fjæs,
Hvor Skoven stod ved det enlige Næs
                Saa frodig.

Rask over Slottets Grav han sprang,
Og stødte paa Porten, saa Malmet klang,
                Med Aaren:
"Hvor lider i Slottet den unge Viv?
Hvad bruger den hulde for Tidsfordriv
               I Vaaren!"

"Vor Frue hun stikker en Skjorte skøn,
Deri vil hun bære sin liden Søn
               Til Daaben."
"Kom, frisk da, Drenge! til Vaabenbrag!
Ej Børneskrigen er Mænds Behag.
               Til Vaaben!"

Saa fore de atter vor Jord omkring
Og kørte med fremmede Kæmper i Ring
               Paa Havet.
Tit sloge de Præsten i Messesærk;
De gjorde sig baade hos Læg og hos Klerk
                Begavet.

Da Græsset atter var grønt i Nord,
Igen han vandrer paa Thules Jord
                Til Næsset.
Men, førend han kom for den høje Port,
Han møder en Baare, med Skrinet sort
                Belæsset.

"Hør, sig mig, I Kvinder i sorten Lin,
Hvo ligger hist i det lange Skrin
                Saa stille?"
"O Jammer! Se her i det snævre Rum
En Moder, som kryster i evig Slum
                Sin lille."

"Ha, Svende! Vogter jer vel for at le
Ad min sidste Taare, som her I se
                Mig skjule;
Men følger mig tyst til urolige Strand.
Lev vel for evig, mit Fædreneland
                 I Thule!" -

Nu spredte de Sejlet for Nordens Blæst
Og droge bestandig fra Øst til Vest
                 Paa Vandet.
Saa mødte dem tyve Snækker mod en.
Nu rulles af Bølgen hans snehvide Ben
                  I Sandet.
</body>
</poem>

<poem id="moellerpm20010502510">
<head>
   <title>Sang til Steffens</title>
   <toctitle>Sang til Steffens</toctitle>
   <indextitle>Sang til Steffens</indextitle>
   <firstline>En Mester i Tankernes Riger</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
En Mester i Tankernes Riger
Hel tit er paa Jorden forsagt,
En Spot for de dejlige Piger,
Og dristige Svendes Foragt;
Thi bleg som en Skygge fra Graven
Med Øjet han blinker for Sol:
Naturen har lukket ham Haven,
Og kroget han sidder paa Stol.

Blandt Tankens usynlige Fugle
Her Hendrik har fundet sin Ro;
Dog ikke han sky som en Ugle
I Grotterne dølger sin Bo.
For Livets mandhaftige Kampe
Ej ræd han sig skjuler i Krog;
Ej Solen han glemte for Lampe,
Ej Rosen han glemte for Bog.

Først stred han med Munden og Aanden
Mod Frankens letfærdige Slægt,
Saa gik han med Staalet i Haanden
Mod Galliens rustede Knægt.
Og han, der de vindige Tanker
Forjog, paa Profeternes Vis,
Han fulgte de levende Franker
Med Sværdet igen til Paris.

I Ly af den hædrende Palme,
Du planted ved Oderens Kyst,
Dit Hoved begynder at falme
Og minder om Alderens Høst.
Men ikke blandt Bjærgenes Jætter
Du glemte din Moder i Nord;
Du kommer til Bøg og til Sletter,
At kysse den fædrene Jord.

Betragt da din sjællandske Broder!
Hvo ved, om du atter ham ser?
Og lyt til de sjællandske Noder!
Gud ved, om du hører dem mer.
Og naar da den kærlige Stemme
Dig vinker til Oderens Kant,
Du Dannemark ikke vil glemme;
Vi have din Vugge til Pant.
</body>
</poem>

<poem id="moellerpm20010502511">
<head>
   <title>Jægersang</title>
   <toctitle>Jægersang</toctitle>
   <indextitle>Jægersang</indextitle>
   <firstline>Gennem Moser og raslende Siv vi gaa</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Gennem Moser og raslende Siv vi gaa
Med Bøsser og vældige Støvler paa
          I Maaneskin.

Vandhønen plumper med sorte Fjær
I det blommede, grøntbroderede Kær
          I Maaneskin.

Til højre, til venstre man hører Knald,
Og Vandet rødmer af Maagernes Fald
          I Maaneskin.

Hektor gi'er Hals i de ranke Rør,
Ej en Plet paa hans brogede Pels er tør
          I Maaneskin.

Hisset synker vor gode Kammerat,
ham sige vi da for evigt god Nat
          I Maaneskin.

Hist rammer den svigtende Flint en Ven,
Han rejser sig aldrig mer igen
          I Maaneskin.

Den stolte Svane, den hvide Fregat,
Sejler højt gennem Luft udi dunkle Nat
          I Maaneskin.

Men den tumler ned og mister sit Vær,
Og med Roser glimre dens Liliefjær
          I Maaneskin.

Sin krumme Hals den endnu engang
Løfter højt, og sjunger sin hule Sang
          I Maaneskin.

Saa ligger den Lig paa den blanke Rin
Med de brede Vinger til Jordelin
          I Maaneskin.

I lodne Tasker vi gemme vort Rov,
Thi nu slukkes alt over den sorte Skov
          Vort Maaneskin.

Som en Kæmpe knejser i sorte Nat
Borgen hist med sin røde Hat
          I Fakkelskin.

Men naar Dagen lyser paa østre Toft,
Kommer Fruen med Vin udi højen Loft
          I Solens Skin.
</body>
</poem>

<poem id="moellerpm20010502512">
<head>
   <title>Sange til Rahbek</title>
   <toctitle>Sange til Rahbek</toctitle>
   <indextitle>Sange til Rahbek</indextitle>
   <firstline>Den Slotsklokke gaar i den ældgamle Lund</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
I

Den Slotsklokke gaar i den ældgamle Lund,
Paa Floden de Lilier svømme;
Der vandred en Smaadreng i Morgenens Stund,
Dybsindigt i ensomme Drømme.
I Slottet der sover en Ridder saa prud.
Den Ridder var Trolle, men Drengen var Knud.

Saa brat liden Knud ind ad Korsdøren<note>Korsdøren, dvs. kordøren; man skrev tidligere Chorsdør, men da Korsdør kunne misforstås som en sammensætning med 'Kors', blev Kordør den fastslåede form. - Sven Sørensen</note> tren,
Han ser paa de Ligkister lange.
Hans Tanker de sværme ved Heltenes Ben;
Da grunder han tidlig paa Sange.
Ja Oldtidens Minde blev Sang i hans Bryst
Og Viser om Helte hans Liv og hans Lyst.

Da Knud nu som Svend til vor Højskole tyr,
Da satte han Skik paa de unge.
Før sad de og drak som umælende Dyr,
Han lagde dem Rimet paa Tunge.
Hans Rim vare rige paa Fynd og paa Marv;
Dem sang vore Fædre, vi fik dem i Arv.

De Taler saa sindrigen randt fra hans Mund;
I Krese omkring ham de stimle.
Nu følte han Savnet af Skovklosters Lund,
Ham døve de larmende Vrimle.
Da rejste han hist i det grønne sin Bo,
Hvor Roser og Abild for Vinduet gro.

Men stundom han flytter sin Kæp til vor Stad,
Paa Verdens Bedrifter han agter.
Saa skildrer han snildt paa det skæmtrige Blad
De Daarers forskruede Fagter.
Da smiler den Kvinde, da ler hendes Mand;
De Blade de flagre saa vidt i vort Land.

End sidder den gamle Student ved sin Skov,
Utallige Bøger han prenter,
Han passer kun lidet paa Dadel og Lov,
Den Krone for ægte Studenter.
"Hvo kender den Vidskab fra Krabla til Rom?"
vor Oldermand ene har Kundskab derom.

Vor Broder i Raskhed, vor Fader i Aar,
En Hældøres Maske han hader,
En Vise ved Glasset han ikke forsmaar:
O, hil dig da, Broder og Fader!
Ja løfte sin Hat for Knud Lyne man maa,
Saa længe som Jyder det Danske forstaa.



II

En Ridder lig i blanke Vaabenklæder
Med aaben Hjælm og uforfærdet Bryst,
En dygtig Svend i Livets Skranker træder;
Med Svig og Vold han prøve vil en Dyst.

Dog Fjendens Hær tit synes alt for farlig,
Og mangen flyr med Buler i sit Skjold,
Bag breden Grav han lejres ræd og varlig
Og ser paa Stridens Mark fra grønne Vold.

Held da den Mand, der fra sin Ungdom arver
Et frejdigt Mod i Sandheds lyse Færd,
Hvis Foraarsdrøm beholder sine Farver,
Hvis gamle Haand ej slippe vil sit Sværd.

Som Barnets Lyst mod røde Blomster higer,
Tit Svendens Hu staar til den høje Kunst;
Men Gubben kold gaar hjem fra Kunstens Riger
Og tror, at Fantasiens Lys er Dunst.

O, Held da den, hvis Lod det blev at finde
Sit bedre Hjem i Skønheds Blomstervang!
Som til sin Grav beholder vel i Minde,
Hvad Fuglen ved hans Vuggeklæder sang.

Ja Held den Mand, hvis Morgenfantasier
Genlyse smukt i Livets Aftenfred!
Som trylles ved sin Barndoms Melodier;
Thi Skønheds Sol for ham gik aldrig ned.

Tøm Glasset ud for Lysets tro Forfægter,
Naturens Ven i sine Rosers Lund,
For ham, hvis Sang genlød i trende Slægter,
For Danmarks Nestor, til den klare Bund!
</body>
</poem>

<poem id="moellerpm20010502513">
<head>
   <title>St. Laurentius</title>
   <toctitle>St. Laurentius</toctitle>
   <indextitle>St. Laurentius</indextitle>
   <firstline>Bonden beder med liden Ro</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Bonden beder med liden Ro,
Naar Regnen slaar paa hans Hue;
Naar Taaen er kold og Ryggen vaad,
Kun lidet hans Tanke due.

Det var St. Laurentius,
Han agter en Kirke at bygge;
Thi ganger han ud paa den brede Vej
Med Tiggerposen paa Rygge.

Ganger han ud paa den brede Vej
Alt med sin Fattigmandspose;
Hans Øjne de vare som Alterlys,
Hans Kind den var som en Rose.

Det var den hellige Herrens Mand,
Han sankede Guldet røde.
Hans Sko var reven, hans Fod var hoven,
Det gjorde ham megen Møde.

Han samlede møgle Guld og Sølv
Alt paa de riges Trapper;
Men aldrig han ejer en Kjortel ny,
Han gaar i de gamle Kapper.

Han drikker stedse det klare Vand
Og aldrig Vinen saa rød;
Thi besken Eddike Kristus drak
I sin uskyldige Død.

Og aldrig han tager ved anden Mad
End Stodderbrød, det sorte;
Hunden river hans bare Skind
Alt for de rige Mænds Porte.

Men da han langer til Lundeby,
Hans Tiggerpose var fuld;
Og aldrig et Lem han røre kunde,
Saa mødig han falder om Kuld.

Han tingede kunstige Mestere,
De skulde den Kirke rejse;
Muren skulde være rød og tyk,
Med Taarne skulde den knejse.

Ørnen flyver i vildene Luft,
Han kan sine Vinger strække;
Det mente han St. Laurentius,
De Taarne skulde ham række.

Den Muldvarp kravler i dyben Muld,
Hvor Snuden den kan bunde;
Der vilde han St. Laurentius
Den Sten skulde Kirken grunde.

De Mestere mure den lange Dag
Alt udi den bare Skjorte;
Men hver den Sten, de mure ved Dag,
Den var om Natten borte.

Om Morgenen laa baade Kalk og Sten
Vidt om paa den grønne Hede;
Sligt gjordes af alle de Trolde smaa
Og alle de Kæmper lede.

Laurentius vaager ved Midienat,
Hans Tanker løbe saa vide;
Det var da den sorte Trold,
Han stander ved Munkens Side:

"Hør du mig, St. Laurentius,
Den Kirke jeg bygger paa Slette,
Vil du mig goden Murerløn
Med Haand og Mund forjætte.

Og du skal give mig Sol og Maane,
Dertil dine Øjne baade,
Eller du skal sige mig, hvo jeg er,
Mit Navn det være din Gaade."

Det var St. Laurentius,
Han nikker med Hovedet brat;
Det var da den sorte Trold,
Han bygger en Kirke ved Nat.

For St. Laurentii venstre Øje
Tilmed for hviden Maane
Han bygger et langt og prægtigt Taarn,
Det synes i hele Skaane.

For St. Laurentii højre Syn
Og for den røde Sol
Han bygger et andet Kæmpetaarn,
Det synes ved Nørrepol.

Laurentius den Morgenstund
Staar glad for gyldne Alter;
Der drikker han af den hellige Kalk
Og synger en dejlig Psalter.

Men dengang Solen han gik ned,
Og Mørket det drev paa,
Da monne den Herre saa sørgendes
Paa Marken ene gaa.

"Hvor skulde jeg hitte det Troldenavn,
Naar jeg det aldrig vidste?
Jeg visselig maa mine Øjne to
I Nat til Troldene miste.

O, Skade for mit gamle Syn,
Som ej jeg kan bevare;
Men allermest for Sol og Maane,
De skinne begge saa klare."

Den Herre lagde sig ned og bad
Alt paa den grønne Høj,
Da hørte han i Højen brat
En Puslen og en Støj.

Det var det arrige Troldebarn,
Saa saare hans Øjne runde,
Og Moderen ganger op og ned
Og tysser ham, som hun kunde.

"Slaa dig til Taals, min rare Glut!
Du lade Graaden fare,
Nu kommer Find med Sol og Maane,
Med Kristmands Øjne klare."

Og det var St. Laurentius,
Han bliver saa glad til Mode,
Frelst var Sol, og frelst var Maane,
Dertil hans Øjne gode.

Thi da den lede Troldemand
Ad Hjemmet monne lakke,
Han siger: "Du være velkommen, Find!
Alt i din egen Bakke."

Og det var da den lede Trold,
Han skreg i Højen inde,
Og skrige gjorde det lidet Barn
Tilmed den lede Kvinde.

Trolden havde saa dybt under Muld
De krogede Lønnegange,
Der tager han til, med Barn og Viv,
Saa skyndelig at gange.

Og da de under Kirken kom,
Da dukker han op sin Pande,
Da monne han med Barn og Viv
Paa Kirkegulvet stande.

Da griber han om den Støtte stærk,
Og det med megen Harme,
At knuse den Kirke, det var hans Agt,
Med sine Helvedes Arme.

Da kunde han aldrig røre et Lem,
Og aldrig Benet flytte;
Han staar, en Kamp, i denne Stund
Ved Lundakirkens Støtte.

Løser hans Kvinde sit lange Haar,
Hendes Lokker i Gulvet rinde,
Og om en Stolpe, tyk og stærk,
Det Baand hun monne vinde.

Da blev hun Sten i samme Stund,
Og Sten blev hendes Unge;
Der staar hun med sit Hovedbaand,
Naar Folk i Kirken sjunge.
</body>
</poem>

<poem id="moellerpm20010502514">
<head>
   <title>Studentersang</title>
   <toctitle>Studentersang</toctitle>
   <indextitle>Studentersang</indextitle>
   <firstline>Hel sjælden rørtes Pen og Bog</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
I

Hel sjælden rørtes Pen og Bog
Af vore blonde Fædre,
Men frejdig de til Sværdet tog,
For Odins Land at hædre.
Mens Franken læste Nat og Dag
Med Platos Bog i Hænder,
De Danske sloge djærve Slag
Iblandt de grimme Vender.

Den maatte købe Rejsesko,
Hvis Hu stod til Latinen;
Thi her var ingen Læsero
For Buestrængens Hvinen.
Selv Saxo, som Bersærkers Pris
Med vældig Røst basuner,
Har lært af Munken i Paris
At skrive vælske Runer.

Kong Christian kom, og han paa Stand
Sit ædle Hoved ryster:
"Mon os paa hjemmefødt Forstand
I vore Dale brøster?
Er Aandens Armod her saa stor?
Ej mine Børn med Kummer
Skal snige sig til fremmed Bord
Og trygle franske Krummer."

Nu ved den brave Konges Skænk
I stolte Høresale
Studenten paa den danske Bænk
Gav Agt paa Landsmænds Tale.
Nu løde Hjemmets Alvorsord
Fra danske Talerstole,
Og aldrig mere Mænd af Nord
Skal gaa i fremmed Skole.

Da klang de svundne Tiders Lov
Fra djærve danske Lunger,
Og hver en Blomst i Mark og Skov
Blev døbt af danske Tunger.
Ja hver en Flugt af Himlens Hær
Fra Christians Taarn blev regnet,
Og for Alverdens Folkefærd
Med klare Træk betegnet.

Saa længe derfor Gnist af Aand
I Christians Skole findes,
Den danske Lærdoms Skaberhaand
Med Jubelsang skal mindes.
Mens een Student ved Axels Havn
Et Bogstav ved at skrive,
Saa længe skal Kong Christians Navn
Med Hurra hilset blive.


II

Hvad er imod Studentens Kaar
St. Peders Hat?
Om Verden falder eller staar,
Han mellem Oldtids vise gaar,
Han rolig tæller Bjærges Aar
Ved Dag og Nat.
Mens ufri Slægter slaas for Muld,
Er klare Tanker alt hans Guld
Og Skat.

Han frejdig løfter Avindskjold
Mod Falsk og Løgn;
Thi Løgnen som en evig Trold
Gaar af sin Grav i god Behold
Med Legioner i sin Sold
Det næste Døgn.
Et Broderkorps paa hver en Tid
Sig ruster til den raske Strid
Mod Løgn.

Ja, ved en Klang af Sandheds Lur
Faldt Klostret om,
Og Munken daaned i sit Skur,
Og Nonnen flyede fra sit Bur;
Ud i vor Herres fri Natur
Hun atter kom.
Da Munken med sin Pengesæk
Sig listed over Elben væk
Til Rom.

Den lærde Svend bar aldrig Sky
For Krigens Ravn.
Hans Glavind fik et evigt Ry,
Da svenske Karl fra Fredriks By
I Dødningskjorten maatte fly
For Krigens Ravn.
Da skrev han ej Latin med Blæk;
Paa Dansk han skrev med røde Træk
Sit Navn.

Hvor Mænd med Atlaskhoser gaa,
er ej vor Plads.
Med Bogen i en rolig Vraa,
Med Pigen under Himlens Blaa,
I Brødres Lag, hvor Flasker staa,
Der er vor Plads.
Her synge vi, saa højt vi vil,
Her tømme vi, saa tit vi vil,
Vort Glas.
</body>
</poem>

<poem id="moellerpm20010502515">
<head>
   <title>Torbisten og Fluen</title>
   <toctitle>Torbisten og Fluen</toctitle>
   <indextitle>Torbisten og Fluen</indextitle>
   <firstline>Torbisten kravler af mørken Hul</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Torbisten kravler af mørken Hul
Med fire Vinger saa prude;
De to de vare som sorten Kul,
De to som Glar i en Rude.

Dem havde han pudset med megen Besked
Alt med sin bageste Kralle.
At bejle til Fluen saa strunk han red;
Den elsked han over alle.

Af Flødepotten søber saa net
Den liden og vevre Flue;
Saa flyver hun rundt omkring Spejlet let,
Hovmodig ret som en Frue.

Torbisten sejler i Stuen ind
Alt paa sine fire Vinger;
Han klapper den Flue ved liden Kind,
Og det med sin smudsige Finger.

"Skøn Jomfru! imens I kvæder saa blødt,
Ret som Fiolens Strænge,
Gift eder med Bassen, det ganger saa sødt,
Vi kunne da spille for Penge."

Hun visker sin Kind med Fødderne smaa:
"Jeg takker for slig en Hæder;
Skarnagere passer jeg lidet paa,
De bære saa sværtede Klæder!

Du Skorstensfejer ej komme mig nær!
Flyv til din Mødding derude,
Hvor Møget du roder paa Krys og Kvær
Alt med din kullede Snude.

Jeg kysser Jomfruens Barm saa fin,
Jeg danser paa Kongernes Næser,
Jeg spiser Sukker og drikker Vin;
Ad dig, du Stodder! jeg blæser."

Bejleren tabte for Hast sit Vær,
Han snurrer og summer og brummer;
Den Spe han tog sig saa meget nær
Og krøb udi Jorden af Kummer. -

Sommerfugl sidder paa Lilien prud
Alt udi sin blommede Kjole;
Da Fluen flyver i Haven ud,
Hun vilde sit Ansigt sole.

Og da hun saa det pralende Dyr
I de rige forgyldene Klæder,
Da brød hendes Hjerte straks i Fyr,
En Elskovens Vise hun kvæder.

Den spraglede slog med Kaaben om Fod:
"Hvad tænker du, fattige Terne?
Du Melkeraner! Jeg er for god
Til at slikke med dig af en Kerne.

Du søber, som Kattene, Levning af Fad,
Hvori de Skæget mon væde!
Dig følger hver Mands Foragt og Had,
De gærne med Skoen Dig træde.

Jeg patter af det Alabasterbryst,
Som Liliens Hjærte omhvælver;
God Rus af Draaben jeg drikker med Lyst,
Som aarle paa Roserne skælver."

Fluen gik næsten fra sin Forstand,
Hun maatte sig skamfuld liste.
"Nu faar jeg vist aldrig nogen Mand,
Hvi tog jeg ej den Torbiste!"

Til Vinteren var hun en Jomfru graa,
Som Alderen hæsseligt rakked;
Da kunde hun intet til Føden faa;
Hen til Torbisten hun lakked.

Han ejed i Mødding en Stue varm.
Lunt sad han der inden Vægge;
Da sagde den Flue ussel og arm:
"Her er vel Plads til os begge?

Jeg elsker jer saare, den Tale er sand,
Kan I jer Kærlighed mindes?"
Torbisten er en fornuftig Mand,
Som saare sjælden forblindes.

Han sagde: "I pakke jer fra min Dør,
Eders Klæder ere saa pene;
I husker jo nok, hvad I sagde mig før?
Jeg gør dem s'gu vist urene."
</body>
</poem>

<poem id="moellerpm2001082907">
<head>
   <title>Kunstneren mellem Oprørerne</title>
   <toctitle>Kunstneren mellem Oprørerne</toctitle>
   <indextitle>Kunstneren mellem Oprørerne</indextitle>
   <firstline>Der staar en brunlig Bygning</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Der staar en brunlig Bygning
Ved Stadens bredeste Plads,
Med et Spir paa sin Rygning
Og Ruder af farvet Glas.
Beskedent i et Hjørne
Den dølger sin tykke Mur.
Paa dens Gavle ligge Bjørne
Med Tigere paa Lur.

Kastanietræer spænde
For Muren en løvrig Rad;
Tungt Vaarzefyrerne vende
Det femfingrede Blad.
Igennem de gyngende Grene
Solstraaler til Salen gaa,
Og stænke paa Gulvets Stene
Med Sølvstjærner smaa.

Der har en Kunstner Bolig.
Med sine Lærlinges Flok
Han arbejder trolig
I Marmorets hvide Blok.
Hans Hylder i Væggen prange
Med Guder af Sten og Ler.
Paa Gulvet laa der saa mange,
I hans Hoved laa der fler.

Over Stengulvets Tærning
Gaar Mesteren op og ned,
Beser sine Svendes Gærning
Og hjælper dem paa Gled.
Han berømmer glad de dygtige
Og lærer dem listige Greb,
Men taler haardt til de flygtige
Og dem med det svage Begreb.

Sin Arm, den blottede, stærke,
Han strækker i Luften lang,
Og beder dem vel at mærke
Paa Senernes Ormegang.
Han peger paa Muskelens Fletning,
Der kryber som en Aal,
Og beder dem tage dens Retning
Til Mønster og Maal.

Fra Skønheds højeste Himle
I hans vævre Fantasi
En Sværm af Billeder vrimle
Og kræve at blive fri.
Da sætter han sig fyrig
Paa sin liden Taburet.
Se, hvor Haarets Vækst balstyrig
Fortrænger hans Kasket.

Dog ikke han med sin Muse
Sidder lang Tid i Fred.
Frem springer en Pog i Bluse,
Han gør Kunstneren vred:
,,Giv os nu Ferie, Fader!
Vor Flid er i Dag forbi.
Der drives i alle Gader
Et rædsomt Myrderi.

Oprørets prægtige Banner
I Luften flyver stolt;
Man styrter vore Tyranner,
Man bryder Baand og Bolt.
Alt Frihedens Helte sig nærme
Med Bøsser, Knipler og Spyd.
Lyt, hvor de modige Sværme
Synge Viser af Fryd.

Nu Fødelandets Skæbne
Staar tydelig paa Spil.
Den, der sig ej vil væbne,
Han maa dog se til.'' -
,,Est du nyfigen, Snøbel!
Saa kig af Vinduet ud:
Se paa den drukne Pøbel
Og paa Gadefredens Brud.''

Saa taler den vrede Mester.
Men Larmen nærmer sig mer;
Snart selvbudne Gæster
I sin Bolig han ser.
Ind bryder i Mesterens Paasyn
En Skare, sær og lang,
Med grimt sværtet Aasyn
Og med Kjortelen vrang.

De havde blodige Skrammer
Af Hug og af Stik;
Infernalske Vredesflammer
Brændte fra hvert et Blik.
Deres Ordfører bister
Hen for Mesteren tren,
Og Hadet stod i Gnister
Fra hans Øjes brune Sten.

,,Du Kvindemand, du sløve!
Vaagn op og føl din Skam.
Du har Kræfter som en Løve,
Men Hjærte som et Lam.
I Kunstens vamle Sukker
Du forkæler din Tand.
Bryd dine vælske Dukker
Og rejs dig som en Mand.

Du kildrer de rige Daarer
Med Øjelyst og Leg;
Men husk, at den fattiges Taarer
Derfor til Himlen skreg.
Dog nu kan du sone din Brøde
I Frihedens Morgengry,
Mens Tidens Ørn skal føde
Sit Guldæg paa ny.

Frem, Herrespir at brække
For at frelse din Sjæl!
Træd ud i Borgernes Række
Som en ærlig Rebel!''
Sit Hjærte Mesteren tvinger
Og svarer med rolig Aand:
,,Jeg aldrig Vaaben svinger
I By paa egen Haand.

Saare lidet jeg ænser
Dit myndige Herrebud;
Inden Lovens hellige Grænser
Er jeg fri som en Gud.
I Fredens milde Skygge,
Bag Lovens Kobbermur
Vi Kunstnere sysle trygge,
Naar Voldsmand blæser paa Lur.

Hvis Fyrsten min Tjeneste kræver,
Til Kampen vil jeg gaa.
Da bringer jeg ham to Næver
For blandt eder at slaa.
Sikkert min Herre forstaar det
At dæmme for Oprørets Elv;
Men, hvis han ikke formaar det,
Da kan jeg værge mig selv.

Gaar bort med Spyd og Stænger
Foruden al støjende Lyd!
Ellers I sikkert ej længer
Skal synge Viser af Fryd.'' -
Til sin Skare den Fører vinker,
Og rask paa hans Bud
I Vejret Sværdene blinker
Til Husfredens Brud.

Alle Smaabilleder dyre
Til Fliserne styrtes brat;
Med Pistoler blindt de fyre
Paa Kunstnerens Marmorskat.
Hvert et dejligt Under,
Han i sit Liv har skabt,
Det ligger i faa Sekunder
Brudt, knust og fortabt.

,,Du krybende Skaffer
af de stores Sansefryd!
Se nu, hvor Folket straffer
Dit Savn af mandig Dyd.'' -
Mesteren paa sine Støtter
Stirrer maalløs og hvid,
Ej en Fod fra Stedet han flytter
Forstenet han staar en Tid.

Men som han staar og stirrer
Og ryster paa Kroppen stum,
Hans Øje sig vildt forvirrer,
Af hans Mund træder Skum.
De væbnede lo ved hans Lader,
Dog et Trin tilbage de veg;
Deres Tænders kridhvide Rader
Stak af til det sværtede Skæg.

Kunstnerens Øjne baade
De løbe som Hjul omkring
Paa en vanvittig Maade:
De bebude sælsomme Ting.
Ved en Væg var en Kølle stillet
Af Eg, tung som Staal.
Til en Halvguds ædle Billede
Af den han tog Maal.

Den Prygl tre Gange han svinger
Over Hovedet om.
Ræd Skaren tilbage springer,
Da mod den han kom.
Ned iblandt dem den synker
Saa svær som en Sten,
Og mangen en da klynker
Med brudne Pandeben.

Som en vild af de brune
Paa Java gaar Amok
Og myrder i rædsomt Lune
Mænd og Kvinder i Flok:
Saa farer han med sin Kølle
Blandt Mængden omkring.
Som Vinger over en Mølle
Den susende gik i Ring.

De søge Redning i Flugten
Til Pladsen vid og bred;
Men efter dem følger Tugten
Og slaar iblandt dem ned.
Det vared ej ret længe
Da laa der for hans Dør
To frisindede Drenge
Og en lam Redaktør. -

Lærlingen sig fornøjer
Med at se fra Vinduet ud:
,,Hvor dog hele Byen støjer
Af Drab, Skrig og Skud!
Jeg tror vist Friheden sejrer;
Thi hisset Drengenes Trop
Paa Torvets Fliser lejrer
Under Jubel deres Krop.

En Skuffe med Rosiner
Til Deling de faa,
Med bedrøvede Miner
Maa Kræmmeren se derpaa.
En Sjover spørger sin Frille:
,,Hvad bringer du til vort Hus?''
,,Fint Lærred til den lille,
Kaffe, Citroner og Snus.''

Alt Flaskerne de røres,
Rigt strømmer Torvet med Vin;
Den blodigste Kamp dog føres
Om Kræmmerens Pengeskrin.
Se, Mester med sin Hammer
Kommer over dem i Storm:
Enhver, som han rammer,
Han vrider sig som en Orm.'' -

Fyrstens beredne Drabanter
Med Banderne stred
I Staden paa alle Kanter,
Og Kampen var svær og hed.
Hist tabte Rebellerne Modet;
Her maatte Rytterne fly;
De skaanede Borgerblodet
I den vildførte By.

Men Mesteren grusom farer
Igennem Gaden lang;
Han intet levende sparer,
Han gaar Bersærkergang.
Blindt i den flygtende Mængde
Han slaar for Fode ned.
Hæren med hele sin Længde
Da følger i hans Fjed.

      *        *        *

Nu var der roligt i Byen.
Snart Maanen leger Skjul
I de blødeste Dun af Skyen,
Snart blottes det blanke Hjul.
Hjem ride Rytternes Rader
Med Musik, fuld af Fred.
Saa fjærnt i de stille Gader
Man hører Hestenes Fjed.

Kunstneren vemodig
Paa en Afviser sad;
Hans højre Haand var blodig,
Til Himlen han bad.
Hans Øjelaage sig lukke,
Som en død var han bleg;
Med de tungeste Sukke
Hans Bryst faldt og steg.

Snart vækkes han af Drømme;
Thi hans Fyrste selv sit Spand
Styrer med Purpurtømme
Til den modfaldne Mand.
Venlig han beder ham træde
Til den svævende Karm,
Og sænker en gylden Kæde
Over Kunstnerens Barm.

,,Du stærkeste blandt de kække
Modtage min Naades Bevis!
Dig skyldes i Kæmpernes Række
For Manddom den højeste Pris.
Frivillig Haand du rakte
Til Kamp mod Mord og Vold;
Din Fødeby du bragte
Dit ædle Bryst til Skjold.''

Den blege Kunstner svarer:
,,Min Fyrste, behold din Pragt!
Aldrig ved Kampens Farer
Jeg søger Guld eller Magt.
Heltenes Kors i Sløjfe
Var aldrig min Attraa;
Paa fremmede Grænser strøjfe
I Dag du mig saa.

I min Kunst har jeg hjemme
Som en Mester i mit Fag;
Allerhelst jeg ville glemme
Mit Blodværk i Dag.
Formørke vil dets Erindring
Min Billedverdens Glans
Og lægge hæslig Hindring
For mine Syners Dans.

I mit Værksted, det stille,
Siger jeg Verden Farvel,
Vil aldrig Dommer spille
Og ej slaa Folk ihjel.
Paa Mindets sorte Tavle
Vil denne Dags Bedrift
Som et Spøgelse kravle
Med afskyelig Skrift.''
</body>
</poem>

<section level="1">
<head>
   <toctitle>Scener i Rosenborg Have</toctitle>
</head>
<content>

<poem id="moellerpm2001082901">
<head>
   <title>En gammel Pedant</title>
   <toctitle>1. En gammel Pedant</toctitle>
   <indextitle>En gammel Pedant</indextitle>
   <firstline>Langs hen med Væggene paa Byens Gade</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Langs hen med Væggene paa Byens Gade
Jeg som en Hønsetyv mig listed om;
Her leger jeg nu Skjul iblandt de glade,
For Lyset frygtsom og med Ryggen krum.

Se, hvor fortrolig Kavaleren bukker
Og nikker til det unge Rosenblod,
Mens jeg bag Busken staar forsagt og sukker:
Gud ved, hvorfra han faar sligt Heltemod!

Jeg koster udi Kjoler mange Penge,
Men en er mig for kort og en for lang,
Og alle paa min lærde Krop de hænge
Som Fugleskræmmen paa en Humlestang.

Og disse Nankins Bukser var saa nette,
For fjorten Dage siden splinterny,
Men nu tilredte fælt af Blæk og Plette!
Er det et Under, man er folkesky?

Og Ærmet straks forslidt ved Haanden bliver,
Opslaget med det første falder fra;
Hvis man sig til lidt Hæder stundom skriver,
Saa skriver man sig ogsaa Hæder fra.

O, I velsignede, hvidklædte skønne!
I ta'r mit Hjærte for en slukket Praas.
I tage fejl, Smaapiger i det grønne!
Varmt er det, ikkuns Munden er i Laas.

Mit Bryst en haabløs Længsel stedse fylder,
Naar jeg beskuer eders favre Krans;
Skønt fjærn, jeg her i Skammekrogen hylder,
Som fejg Tilbeder, eders rige Glans.

Tro mig, min Aand har Ungdomsild i Grunden,
Endskønt den gaar i Dødens Liberi.
Saa I ej før en Bog, som, sletindbunden,
Forinden havde dejlig Poesi?

Det gaar mig som en ung enbenet Kriger,
Paa Ballet gad han gærne danse med;
Hans Hjærte svinger med de unge Piger,
Men Kroppen bliver paa det samme Sted.

Gid Pallas vilde Skyen om mig hænge,
Hvori jeg uset kunde skride frem;
Om her jeg tøver stakket eller længe,
Saa maa jeg dog <i>profecto</i> een Gang hjem.

Dog, frejdigt Mod! Den kække Lykken frister.
Jeg vover mig fra denne mørke Krog,
Og ved min Stok mig ganske langsomt lister
I Gangen mellem dette lange Tog.
</body>
</poem>

<poem id="moellerpm2001082902">
<head>
   <title>En Tigger</title>
   <toctitle>2. En Tigger</toctitle>
   <indextitle>En Tigger</indextitle>
   <firstline>For mig maa nu Skildvagten blive sort</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
For mig maa nu Skildvagten blive sort,
Saa slap jeg dog gennem Havens Port.
Naar han efter Trappetøsene kiger,
Jeg passer mit Snit og herind mig sniger.
Saadant et langt opløbet Dyr
Tror ret, han er en Fandens Fyr,
Naar han kan staa baade Dag og Nat
Ved et Skilderhus med Fjer i sin Hat.
Han tror han er bedre end en anden,
Fordi han er gjort til at skydes for Panden.
Jeg har aldrig i Veden hørte Mage,
At vise pjaltede Folk tilbage!
Man trænger jo allermest til Solen,
Naar man har store Huller paa Kjolen.
Desuden vil kloge Folk jo sige,
At Solen er baade for smaa og for rige.
Nu maa jeg passe paa mit Skud
Og mærke, hvem der ser barmhjertig ud.
Der gaar en Fyr i rød Mundering,
Han har nok en temmelig smal Fortæring.
Der gaar en Student med to lange Ben,
Har han to Skilling, saa faar jeg een.
Den lille Jomfru, som hisset kommer,
Hun har formodentlig blinde Lommer;
Desværre, det bruges ej nu for Tiden,
At Kvindfolk gaa med Lomme paa Siden.
Men jeg maa hen i en større Stimmel,
Min Plov gaar bedst i en blandet Vrimmel;
Folk giver Skærven med større Fryd,
Naar de har Vidner paa deres Dyd.
Man kan løbe en Dag her i Kongens Park,
Før man faar sanket en ussel Mark,
Og saa vil Publikum takkes til,
Før det sine Pligter opfylde vil.
O, hvis jeg blot een Dag maatte raade,
Da skulde de rige foruden Naade
Rives og knibes med gloende Tænge
Og paa et Spid over Ilden hænge,
Eller slides itu af fire Heste.
Men det er da endelig det bedste,
At deres Kvide faar aldrig Ende,
Naar de i Helvedes Luer brænde.
Naar saa jeg Stakkel engang er død
Og kommet vel i Abrahams Skød<note>Cf. <xref bibel="bibellukas16,22"/>.</note>,
Saa maa de kalde mig for en Slyngel,
Hvis jeg skal læske dem og der' Yngel.
Her gaar nu og den arbejdende Klasse;
I Stedet for sit Kald at passe
Og slide for dem, som har Behov
Den spilder Tiden i denne Skov.
Med mig er det en anden Sag,
Gud ved, jeg gaar her ej for Behag;
Men det er jo engang min Bestilling
At gaa og bede Folk om en Skilling;
Enhver bør drive sin Næringsvej.
</body>
</poem>

<poem id="moellerpm2001082903">
<head>
   <title>En Moder med sit Barn, paa en Bænk</title>
   <toctitle>3. En Moder med sit Barn, paa en Bænk</toctitle>
   <indextitle>En Moder med sit Barn, paa en Bænk</indextitle>
   <firstline>Sov ind, mit søde Nusseben!</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Sov ind, mit søde Nusseben!
Stil dine Pusselanker.
I Drømme vil Guds Engel ren
Dig lære smukke Tanker.

Sov, Pusling, ved din Moders Barm,
Hvorunder du er baaret.
Sov, Vuggen er din Moders Arm,
Mit Bryst er Pudevaaret.

Sov i mit Silkeklædes Læ,
Min egen Kællingunge!
Mens Fugle dig fra højen Træ
En Vuggevise sjunge.

De nysselige Hænder smaa
Dybt i min Barm sig bore,
Med Streger i og Negle paa
Saa fuldt som andre store.

Nu falde de smaa Glugger til,
God Nat paa dem jeg kysser,
Lukøje snarlig komme vil,
Min lille Stump han dysser.

Fra Moder flygter Søvnen bort;
Hvor kan jeg Søvnen agte,
Naar Dag og Nat er mig for kort
Til Glutten at betragte?

Usikker er al jordisk Pagt,
Ej hellig Ed der gives,
Men Moders Hu ved ingen Magt
Kan fra den spæde rives.

Sov sødt, min eneste, min Søn!
Naar Søvnen dig forlader,
Jeg faar et Smil til Vaageløn.
Saa gaa vi hjem til Fader.
</body>
</poem>

<poem id="moellerpm2001082904">
<head>
   <title>En Rekonvalescent</title>
   <toctitle>4. En Rekonvalescent</toctitle>
   <indextitle>En Rekonvalescent</indextitle>
   <firstline>Jeg tvende Somre laa paa Puden</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
Jeg tvende Somre laa paa Puden
Og legte med min Klokkestreng,
Med lange Klæder ned for Ruden
Og Vaagekonen ved min Seng.

Men Livet over Døden sejred;
Jeg, som blot Kalk og Vægge saa,
Min anden Fødselsfest har fejret,
Kan atter mellem Blomster gaa.

Ud i det grønne nu jeg flytter
Fra den forhadte Lænestol,
Og med min svage Haand beskytter
Mit Øje mod den blanke Sol.

Skønt evig ung Naturen smyktes,
Favr som en Jomfru, hver en Vaar,
Den aldrig mig saa yndig tyktes
Som nu, da Liv jeg atter faar.

Jeg ser igen den danske Sommer
Og aander Løvets friske Duft,
Og hører Fluesværmen brummer
Højt i den rene Foraarsluft.

Hist over Spiret Solen sejler,
Mildt ler den til den blege Mand,
Den sig i mine Knapper spejler
Saa vel som i det klare Vaand.

Hin Sol, som farved Adams Palmer,
Den brænder endnu lige skøn,
Og Fuglen synger samme Salmer,
Og Linden stander lige grøn.

Naturen evig er den samme,
Men aarlig slappes Mandens Knæ;
Selv den, hvis Luer højest flamme,
Er kun et Blad paa Livets Træ.

Som Løvet, der paa Bøgen grønner,
Fra Moderstammen har sin Saft,
Saa drager hver af Støvets Sønner
Af en usynlig Rod sin Kraft.

Ja, Livet blusser, Livet daaner,
Snart er man Ørn, snart er man Kryb,
Alt som os mer og mindre laaner
Hint Livets rige Kildedyb.
</body>
</poem>

<poem id="moellerpm2001082905">
<head>
   <title>Mads og Mikkel</title>
   <toctitle>5. Mads og Mikkel</toctitle>
   <indextitle>Mads og Mikkel</indextitle>
   <firstline>Mads, jeg tror bestemt, du dratter</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
            <nonum>MIKKEL</nonum>
Mads, jeg tror bestemt, du dratter
Ned fra denne spinkle Gren.
Kors! hvor du faar Prygl af Fatter,
Hvis du brækker dine Ben.

            <nonum>MADS</nonum>
Tosse! Det har ingen Fare,
For min Ryg jeg frygter ej,
Naar han ser til Stokken bare,
Løber jeg i Hast min Vej.

            <nonum>MIKKEL</nonum>
Du kan løbe rundt om Bordet,
Hvis det skulde gaa saa galt.
Bare, Mads! du staar ved Ordet,
At vi deler ærligt halvt.

            <nonum>MADS</nonum>
Laan mig nu din Ryg forsigtig,
Ellers taber jeg min Skat.

            <nonum>MIKKEL</nonum>
Sig mig, paa Parol, oprigtig:
Mads! hvad har du i din Hat?

            <nonum>MADS</nonum>
Skadeæg - du er saa bange!
Tror du da jeg er en Tyv?
Kan du sige mig, hvor mange,
Skal du faa dem alle syv.
</body>
</poem>

<poem id="moellerpm2001082906">
<head>
   <title>Hans og Trine</title>
   <toctitle>6. Hans og Trine</toctitle>
   <indextitle>Hans og Trine</indextitle>
   <firstline>Skønne Sol for alle Sole!</firstline>
   <notes>
      <note type="credits">Bidrag fra Svend Olav Andersen.</note>
   </notes>
   <quality>korrektur1</quality>
</head>
<body>
            <nonum>HANS</nonum>
Skønne Sol for alle Sole!
Lille Trine! søde Glut!
I er kommen snart fra Skole
I Fru Planes Institut.

            <nonum>TRINE</nonum>
Hun har Gigt i Hals og Hoved,
Derfor fik vi Lov idag.

            <nonum>HANS</nonum>
O, saa være Himlen lovet!
Vi kan tales ved i Mag.
Nys jeg er fra Reitzel kommen,
Og en nysselig Roman
Har jeg her i Trøjelommen,
Som vi sammen læse kan.
Den er om to unge Hjærter,
Som man skiller ad ved List:
Efter mange bitre Smerter
Gifte de dem dog til sidst.

            <nonum>TRINE</nonum>
O, unævnelige Glæde!
Søde Hansemand, betænk,
Hvor vi skal tilsammen græde!
Sæt dig ned paa denne Bænk.

            <nonum>HANS</nonum>
Hvilket Levned dog mig venter,
Naar jeg bliver rigtig stor,
Og som Brud til Kirken henter
Dig, min rare Trinemor!

            <nonum>TRINE</nonum>
Da du ikke bærer Trøje,
Skal som Karl for Altret staa,
For din Haand i min at føje
Med to Allunshandsker paa.

            <nonum>HANS</nonum>
Vi vil da med Topper age.

            <nonum>TRINE</nonum>
Jeg vil gaa med ægte Sjal.

            <nonum>HANS</nonum>
Ferier alle Livets Dage!

            <nonum>TRINE</nonum>
Hver en Nat Musik og Bal!
Jeg med tapre Officerer
Fører op hver anden Dans.

            <nonum>HANS</nonum>
Barstens ikke du fikserer
Din ulykkelige Hans!
Hvor i Gaar mit Hjærte brændtes:
Du med voksne Piger gik,
Ved din Ven du ikke kendtes,
Gav ham ej engang et Nik!
Da forlod mig mine Kræfter,
Jeg som død i Skolen sad,
Til i Aftes sad jeg efter,
Og fik ingen Middagsmad.
Hver en Lærer gav mig Seksr,
Kun til Trine stod min Hu;
Jeg fik Bank for mine Lekser,
Saa jeg føler det endnu.
Trine saa mig - træf mig, Flamme!
Ej engang det mindste Nik!

            <nonum>TRINE</nonum>
Men jeg maatte mig jo skamme,
Som et Ærkesvin du gik:
I din Trøje var en Flænge,
Ingen Pul var i din Hat;
Thi du slaas med slemme Drenge
Som en vilter Abekat.

            <nonum>HANS</nonum>
Trine! Vilde du mig favne,
Hvis jeg som en Nidding stod,
Hørte tavs paa Øgenavne,
Og det hævned ej med Blod?
Jeg blev kaldt Hans Pandekage!
Hvilken ærerørig Snak!
Aldrig jeg i mine Dage
Saadant i min Lomme stak.

            <nonum>TRINE</nonum>
Stedse jeg forgæves retter
Paa din megen Uforstand.
Vist en Pind jeg for det sætter,
Om du blive skal min Mand.
Du har mange slemme Laster,
Ej det allermindste Pli;
Dine Penge bort du kaster
Til unyttigt Slikkeri;
Mig du intet vil forære,
Ej engang en Appelsin!
Den maa mer opmærksom være,
Som har Lyst at kaldes min.
Mange Piger paa min Alder
Kan med voksne Herrer gaa,
Som sig deres Kærest kalder,
Og af hvem de Ringe faa,
Løjtenanter og Studenter
Og deslige Folk af Stand,
Mens jeg Tosse gaar og venter
Paa en snavset Buksemand.
Tit de køre dem i Kane,
Naar de gaa fra Institut.

            <nonum>HANS</nonum>
Smukt du lærer hos Fru Plane,
Du, som var saa rar en Glut!

            <nonum>TRINE</nonum>
Hans kan se sig om en anden;
Thi med os er det forbi.

            <nonum>HANS</nonum>
O, jeg skyder mig for Panden!
Ha! Uhørt Bedrageri!

            <nonum>TRINE</nonum>
Nu Farvel, Hans Pandekage!

            <nonum>HANS</nonum>
O, Farvel du sorte Sjæl!

<nonum><right>(Trine gaar)</right></nonum>

            <nonum>HANS (alene)</nonum>
                 <i>Sonetto</i>
Min Trine troløs! Hvilke Helvedpiner!
Du mest usalige blandt Byens Drenge!
Ukonfirmert saagar du maa dig hænge;
Der findes ej i Verden mange Triner.

Naa, det skal saamænd vare meget længe,
Før jeg igjen skal tro paa Pigeminer!
O, havde dog jeg Gæk paa Appelsiner
Spanderet de tre, fire Skillings Penge!

Troløs! Og det for et Par revne Bukser!
Nej, aldrig i mit Live jeg hørte Magen,
Jeg læste aldrig saadant i Romanen.

Og derfor fik jeg Plads blandt Skolens Fukser,
Fordi jeg stedse henrykt sad hos Flanen
Og læste skønne Bøger fra Stadthagen.
</body>
</poem>
</content>
</section>

<poem id="moellerpm2002122401">
<head>
   <title>Laus Tabaci</title>
   <toctitle>Laus Tabaci</toctitle>
   <indextitle>Laus Tabaci</indextitle>
   <firstline>Felix ter, qui pusio</firstline>
   <notes>
       <!--<note><![CDATA[Tekstkritik samt en oversættelse til dansk (ved Vilhelm Andersen) findes på <a href="http://www.adl.dk/adl_pub/pg/cv/ShowPgImg.xsql?nnoc=adl_pub&p_udg_id=48&p_sidenr=388">ADL</a>.]]></note>-->
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Felix ter, qui pusio
Viridi juventa
Artium primariæ
Hausit elementa.
Cui parvo petum est
Potius placenta,
Gustus ille solidi
Jecit fundamenta.

Laudo quidem poculi
Rubidos humores,
Et ad uvam rideo
Aurum et honores.
Multo magis celebro
Virginum amores:
Sæpe beant oscula
Inter mille flores.

Te ad coelum effero,
Herbula tam rara!
Tu ocellis virginum
Dulcior amara!
Quantum inter sidera
Micat luna clara,
Tantum inter lilia
Fulges mihi cara.

Virginum perfidia
Turbat sæpe mentes,
Rapta quin puellula
Armat totas gentes.
Pipæ nunquam deserunt;
Ori adhærentes
In æternis osculis
Manent inter dentes.

Vidi sæpe socios
Fortiter potantes,
At, proh dolor! singulos
Valde titubantes.
Petum nulli eructant,
Nisi sint infantes;
Ducunt centum fistulas
Firmo pede stantes.

Gnaviter fumando vir
Jovis fit sodalis,
Inter vasta nubila
Requiescit talis.
Ignis est in manibus,
Fulminis æqualis,
Et in toro major est
Cunctis vitæ malis.

Posco, quando moriar,
Juvenes amati!
Clericum, qui potis est
Fumum bene pati.
Quando erunt fistulæ
Spiritus efflati,
Vos amicum ultimum
Estis conspicati.

Quisque funus prosequens
Fistulam gestato,
Atque nigris calamum
Velis circumdato.
Magno tandem nubilo
Æthere spectato,
Vos scitote, tabacum
Porrigi beato.
</body>
</poem>


<poem id="moellerpm2003021401">
<head>
   <title>Sonnet</title>
   <subtitle>(Med en Clochette, til Frøken Mandix paa hendes Fødselsdag 1822) </subtitle>
   <toctitle>Sonnet</toctitle>
   <indextitle>Sonnet</indextitle>
   <firstline>Ei med et Kunstværk jeg veed at fryde</firstline>
   <notes>
      <note>Frøken Lucie Mandix, født 13. februar 1792, ægtede i 1822 digteren <a poet="ingemann">B.S. Ingemann.</a></note>
      <note>Teksten følger Poul Martin Møllers <i>Udvalgte Værker</i>, Kunstforlaget Danmark, Kbh., 1912.</note>
      <note type="credits">Bidrag fra Steen Larsen-Ledet.</note>
   </notes>
   <quality>korrektur1,kilde</quality>
   <keywords>sonnet</keywords>
</head>
<body>
Ei med et Kunstværk jeg veed at fryde
En Sangers Brud, en kunsterfaren Qvinde,
En paradisisk Floras Skaberinde; -
Hvormed kan jeg et Kunstnertempel pryde?

Ak nei, min dyrebare Vens Veninde!
En Stump Metal alene jeg kan byde,
Som sparer Jomfrufoden ved at lyde,
Ifald den på Dit Bord en Plads maa finde.

En smagløs Skjenk! - men stedse plump jeg træder
Imellem dine Himmelbørn og Roser;
Uhændig brød jeg Dine Malerstokke.

Naar her igjen blandt Kunstens høie Glæder
Jeg kommer med en upoetisk Klokke,
Da husk, jeg staar i Rullen blandt Matroser. 
</body>
</poem>

<poem id="moellerpm2003021402">
<head>
   <title>Til Kammerjunker L.C. Hauch</title>
   <toctitle>Til Kammerjunker L.C. Hauch</toctitle>
   <subtitle>Paa Rejsen fra Kina</subtitle>
   <indextitle>Til Kammerjunker L.C. Hauch</indextitle>
   <firstline>Reis kun til Syd og Øst og Vest om Jorden</firstline>
   <notes>
      <note>Teksten følger Poul Martin Møllers <i>Udvalgte Værker</i>, Kunstforlaget Danmark, Kbh., 1912.</note>
      <note type="credits">Bidrag fra Steen Larsen-Ledet.</note>
   </notes>
   <quality>korrektur1,kilde</quality>
</head>
<body>
Reis kun til Syd og Øst og Vest om Jorden,
Fra Sjællands Bøg til Chinas Thee!
Al Verdens Kreds er værd at see:
Da skjønner man, vi har det bedst i Norden.

<small><nonum>(Ved Shetlandsøerne d. 9. Juli 1821)</nonum></small>
</body>
</poem>

<poem id="moellerpm2017090401">
<head>
   <title>Drømmen</title>
   <firstline>Deelt er vort Liv; Søvn har sin egen Verden</firstline>
   <subtitle>(Efter Lord Byron.)</subtitle>
   <notes>
      <note>Gendigtning af Byrons <xref poem="byron2017090401"/>.</note>
      <note>Teksten følger Poul M. Møllers <i>Efterladte Skrifter</i>, C.A. Reitzel, Kbh., 1855, bd. 1, pp. 85-93.</note>
   </notes>
   <quality>korrektur1,kilde,side</quality>
</head>
<body>
<num>I.</num>
Deelt er vort Liv; Søvn har sin egen Verden
Et Grændseskjel for slet benævnte Ting,
Tilvær og Død: Søvn har sin egen Verden,
Et udbredt Herredom af vildest Sandhed.
Livsaand besidde de henflagrende Drømme,
Med Taarer, Marter og et Skjær af Fryd,
En Steen de læsse paa de vaagne Tanker;
En Steen de lette fra det vaagne Slid.
De skille vores Væsen ad; de blive
Til Halvdeel af os selv og af vor Tid.
De bære Skin af Evigheds Herolder;
De fare hen, som det Henfarnes Aander,
Forkynde som Sybille det Ufødte.
Kraft eie de, ja over Fryd og Kummer
Et mægtigt Enevæld. Os skabe de
Til nye Væsner og til hvad de ville.
Med det Forgangnes Gjenfærd ryste de,
Med gamle Skyggers Rædsel. Siig hvordan?
Er ei alt Svundet Skygger? Hvad da de?
Mon Aandens Fostre? Aanden skabe kan
Livsvæsner og befolke med sin Kraft
Planeters Hær med lysere Legioner,
End nogen Tid var til. De blæse Liv og Aand
I Skikkelser, som overleve Kjødet.
Jeg gad gjenkalde Synet, jeg har drømt,
Muligt i Søvne; — thi een Tanke blot,
Een Slummertanke rummer Aar og Dag
Og størkner længste Liv til et Minut.

<num>II.</num>
Jeg saae to Væsner udi Ungdoms Farve.
De stode paa en Høi, en venlig Høi;
Jævnt hæved sig dens grønne Ryg, den slutted
Ret som et Forbjerg flere Bakkers Rad.
Ei Havets Bølger vaskede dens Fod,
Men kun et muntert Landskab. Korn og Skov
I Bølger gik. Adspredte vidt og bredt
Laae Gaard og Huus, og Røgens lette Krusen
Høit hæved sig fra Bondens Tag; men Høien
Var kronet med sit eget Diadem,
En rundtomløbende Ring af Stammer, skabt
Ei ved Naturens, men ved Kunstens Luner.
De To, en Jomfru og en Svend, beskued,
Den Ene Alting, som forneden laae,
Livsaligt som hun selv; han saae paa hende;
Og begge to var' unge — Een var deilig:
Og begge to var' unge — meer eller mindre.
Den søde Maane liig ved Himlens Raad
Var Pigen alt i Qvindevaarens Aften.
Han talte færre Somre; men hans Hjerte
Langt voxte fra hans Aar, og for hans Øie
Eet Ansigt blot var elskeligt i Verden;
Det skinned paa ham nu; derpaa han stirred
Saa fast, at ei det kunde meer forsvinde.
I hende blot han havde Liv og Aande;
Hun var hans Røst; ei talte han til hende.
Han skjalv paa hendes Tunge; hun var hans Syn
Hans Øie fulgte hendes; han saae med hendes;
Det gav hans Verden Farve. Han havde ophørt
I sig selv at leve; hun var alt hans Liv,
Var Oceanet for hans Tankestrøm
Og favned Alt. Ved en Berøring blot,
En Lyd fra hende bølged vildt hans Blod,
Brat skifted Kinden Farver. Ei hans Hjerte
Dog kjendte Grunden til hans Dødsensangst.
Men hun tog i hans Ømhed ingen Deel,
For ham var ikke hendes Suk. Han var for hende
Som Broder, — ikke meer; — dog det var meget;
Thi broderløs hun var. Kun Brodernavn
I barnligt Venskab hun ham havde skjenket;
Hun efterlodes som et eenligt Skud
Af en i Fortid hædret Slægt. Hiint Navn
Behaged ham og dog behaged ei. — Hvorfor? —
Tid lærte ham det mørke Svar, da hun
En Anden elsked — nu hun elsked alt;
Nu stod hun høit paa Bjergets Tind,
Og Blikket speided, om den Elsktes Ganger
Holdt Skridt med hendes Længselsuk og fløi.

<num>III.</num>
Brat kom Forvandling over Drømmens Aand.
Det var et gammelt Huus og foran det,
Ved Muren, stod en Hest med Skabberak.
I et ældgammelt Oratorie stod
Den Svend, om hvem jeg talte. Han var ene,
Var bleg og spanked op og ned, og snart
Han satte sig og greb en Pen og ridsed
Ord, som jeg ei forstod, saa læned han
Det bøiede Hoved paa sin Haand, og rysted
Ret som i Krampedrag. Han reiste sig;
Med Tand og bævende Haand han sled itu,
Hvad skrevet var; men fælded ingen Taarer.
Og han tiltvang sig Ro og trak sit Øiebryn
Med Vold til et Slags Fred, og, som han sagtned,
Hans Sjæls Udkaarne træder til ham ind!
Men hun var mild, var smilende; skjøndt vel
Hun vidste, hun var elsket af ham, vidste —
Slig Kundskab kommer snart — hvordan hans Hjerte
Af hendes Skygge var formørket — saae,
Han var elendig; dog hun saae ei Alt.
Han reiste sig og med et koldt og hastigt Tryk
Greb hendes Haand; en Stund der paa hans Ansigt
En Tavle med usigelige Tanker
Stod malet og forsvandt, som den var kommet.
Han slap den Haand, han holdt. Med sene Skridt
Han trak sig bort; dog ei som til Farvel.
De skiltes med gjensidigt Smiil. Han gik
Ud af den gamle Halles tunge Port,
Steg paa sin Ganger og drog brat afsted;
Ei meer betraadte han den mosgraae Tærskel.

<num>IV.</num>
Brat kom Forvandling over Drømmens Aand.
Til Mand var Svenden modnet. Vilden Ørk
I brændende Jordstrøg kaared han til Hjem.
Hans Sjæl drak Solens Glød, omleiret var han
Af sære, mørke Skikkelser, ei længer
Han ligned, hvad han var tilforn. Paa Hav
Og Land var han en Vandringsmand;
En Sværm af mangehaande Billeder
Liig Bølger vrimled paa mig ind; men han
Af alle var en Deel. Tilsidst han laae
Og hvilte sig fra Middags Lummerhede
Til Sengs imellem faldne Søiler, — i Ly
Af brustne Muur, der overleved Navnet
Af dem, der reiste den. Ved Leiets Brev
Kameler stod paa Græs, og ædle Hingste,
Fast bundne, ved en Kilde; men en Mand
I flagrende Klædebon holdt Vagt, imens
Hans Stammebrødre slumred rundt omkring,
Og over dem sig telted Himlens Blaae,
Saa skyfrit, klart og ubesmittet skjønt,
At Gud alene var tilsyns i Himlen.

<num>V.</num>
Brat kom Forvandling over Drømmens Aand.
Hans Sjæls Udkaarne var en Andens Viv,
Ei elsket mere varmt. Fjerne i sit Hjem —
Vel tusind Miil fra hans — sin Fødestavn,
Hun sad i Kredsen af opvoxende Smaa,
Et deiligt Kuld af begge Kjøn. — Men see,
Paa hendes Ansigt stod et Kummers Præg,
Et bosat Skyggerids af Sjælens Kamp,
Og et uroligtsænket Øiekast;
Det tunge Laag med Taarer syntes kjæmpe.
Hvorfra slig Sorg? — Hun havde, hvad hun elsked
Og han, der hende tilbad, var der ei
At styre med sit onde Haab og Attraa,
Med slet fordulgte Qval den rene Sjæl;
Hvorfra slig Sorg? — Hun aldrig elsked ham,
Og gav ham aldrig Grund, at troe sig elsket.
Han var ei Deel af det, der hendes Sjæl
Bespændte, som Gjenfærd fra forgangne Tid.

<num>VI.</num>
Brat kom Forvandling over Drømmens Aand.
Hjem Pillegrimmen kom; jeg saae ham staae
Foran et Altar med en venlig Brud.
Favrt hendes Ansigt var; dog var det ei
Hans Ungdoms Stjernelys. — Ret som han stod
For Altret, fløi hen over Øiets Bryn
Hiint gamle Syn — den vilde Nerverysten,
Som greb tilforn i den ældgamle Hal
Hans Bryst i al dets Eensomhed; — og nu,
Som paa hiin Dag, en Stund der paa hans Ansigt
En Tavle med usigelige Tanker
Stod malet og forsvandt, som den var kommet.
Nu stod han atter rolig; sagde frem
Vedtagen Eed; ei hørte han sit Ord;
Alt svingled med ham rundt. Han mægted ei
At see, hvad var og hvad der skulde været.
Den gamle Borg, den velbekjendte Hal,
De ham saa dybt indprentede Kamre, Stedet,
Ja Dagen, Timen, Solens Skin og Skyggen,
Alt, hvad der hørte til hiin Stund og Sted,
Og hun, der var hans Skjebne, kom igjen
Og trængte sig imellem ham og Lyset.
Hvad Ærind havde de paa slig en Tid?

<num>VII.</num>
Brat kom Forvandling over Drømmens Aand.
Hans Sjæls Udkaarne — o! hvor dybt forandret!
Som ved en Sjælesygdom. Hendes Aand
Var vandret fra sin Bopæl; hendes Øie
Ei havde meer sin egen Glands; thi Blikket
Var ei af denne Verden. Hun var Dronning
I et phantastisk Land, og hendes Tanker
Var sær Formæling af de stridige Ting;
Og Syner, der ei fattes, ei berøres
Af Verdens Blik, de vare hendes Venner.
Sligt kalder Verden Afsind; men den Vise
I Aanden huser meget dybere Vanvid;
Thi frygtelig er Tungsindsblikkets Gave,
Hvad er det? uden Sandheds klare Fjernrør?
Som klæder Phantasiens Blændværk af,
Som bringer nær det splinternøgne Liv
Og gjør den kolde Sandhed altfor sand.

<num>VIII.</num>
Brat kom Forvandling over Drømmens Aand.
Vor Pillegrim var ene som tilforn;
De Væsner, der omgave ham, forsvandt;
De førte med ham Krig. Han var et Maal
For Skræk og Livets Kornbrand, trindt beleiret
Af Had og Tvedragt; blandet var med Smerte
Alt, hvad man dækked for ham op; indtil
Han, liig den pontiske Monark i gammel Tid,
Holdt Livet op ved Gift. Kraftløs den var,
Den var ham et Slags Næring; fort han leved,
Trods det, der havde været Mangens Død.
Han gjorde Bjerget til sin Ven. For Stjernen,
For Universets travle Genius
Han førte frem sit Ord; de lærte ham
Naturmysteriernes sorte Kunst.
For ham laae Nattens Bog vidt slaget op,
Og Røster, fjernt fra Dybet, sløred af
Et Under og en Løndom. Saa det skee!

<num>IX.</num>
Min Drøm var endt: den vexled ikke meer.
Det var et sælsomt Syn, at Skjebnens Raad
    Med disse tvende Væsner skulde skildres
    Med Farver, tagne fra det vaagne Liv.
    Den Enes Lod blev Vanvid; — Jammer Begges.
</body>
</poem>

<poem id="moellerpm2017101117">
<head>
    <title>Sang til Hansteen</title>
    <firstline>Aldrig af Bøger og malede Blade</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 38-39.</note>
    </notes>
    <quality>korrektur1,korrektur2,kilde,side</quality>
</head>
<body>
Aldrig af Bøger og malede Blade
Kan du begribe den store Natur;
Fuglen maa høres i Skov, under Blade,
Mat er dens Sang, naar den fængsles i Bur
Fuglenes Vrimmel,
Blomsternes Stimmel
Den maa du se, hvor den sattes af Gud;
Stjærnernes Gang paa den natlige Himmel
Tager sig slet paa Papirerne ud.

Jorden, vor signede Moder og Amme,
Drømmer sin lange, dybsindige Drøm:
Den var fra Sekel til Sekel den samme,
Stadig i Tidernes flygtige Strøm.
Slægter oprinde,
Slægter forsvinde;
Kloden beholder sin vanlige Skik:
Ældgamle Vaner den holder i Minde,
Gaar, som for tusinde Vintre den gik.

Ædlingen gransked i sindrige Skrifter,
Sysled paa Brættet med Tegn og med Tal,
Grunded paa Jordens de lønlige Drifter,
Rastløse Liv i dens dybeste Hal.
Hvo kan vel raade
Mørkeste Gaade?
Spørgende Sfinksen for alle jo laa.
Faa have fristet den himmelske Naade,
Eet af dens hellige Ord at forstaa.

»Herligste Liv har en dødelig levet,
Naar han har tydet os eet af dens Tegn« -
Det er den Tro, som vor Ædling har drevet
Bort fra sit Hus til Barbarernes Egn.
Ej mer i Bøger
Svaret han søger;
Rask i Naturen han henter det selv.
Alt, hvad han aner, hans Længsel forøger,
Frejdig han gaar over Bjærg, over Elv.

Held dig, vor Hansteen! Din Gaade du løste,
Snildt du forstod den bedagede Jord;
Selv af den evige Kilde du øste,
Nævnte for Sfinksen et hemmeligt Ord.
Norriges Graner,
Hjemlige Vaner
Drog saa til Hjemmet din trofaste Aand:
Her er Magneten, som kærligen maner
Nordmandens Hjærte med hellige Baand.

Kommende Sekler dit Navn vil bevare,
Hansteen! de lydt ville prise dit Vid;
Svende, som fjærnt over Bølgerne fare,
Ofte vil mindes din sindrige Flid.
Musernes Sønner
Jublende skønner
Dybt paa dit Værd, mens du vandrer paa Jord.
Ikke med Guld eller Glans vi belønner:
Tag mod vor Hilsen og Sang over Bord!
</body>
</poem>

<poem id="moellerpm2017101118">
<head>
    <title>Sang til G. H. Waage</title>
    <firstline>Førstkommende Majdag, naar Skoven er grøn</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 40-41.</note>
    </notes>
    <quality>korrektur1,korrektur2,kilde,side</quality>
</head>
<body>
Førstkommende Majdag, naar Skoven er grøn,
Et Savn man i Templet beklager:
Vor Frue forliser sin trofaste Søn;
Af Hallen den elskede drager.

Dog rejser han ej over Bølgen den blaa
Til Vestens de røde Barbarer.
Nej, Sjælland, hans Moder, saa længe hun maa,
I Favnen den ædle bevarer.

Rejs heldig til Sorøs det vaarlige Smil!
Du bliver i Venners Erindring.
I Sandhed! en halv Snes af sjællandske Mil
Kun lidet er Tanken til Hindring.

Mens her vi maa høre paa Vægterens Sko
Og Maaneskin øjne paa Muren,
Hist Fuglen i Skoven kun bryder din Ro,
Og priser dig Sommernaturen.

Rejs heldig til Absalons dejlige Lund,
Til Holbergs den blomstrende Have!
En Hilsen igennem din venlige Mund
Til Højskolens Mestre, de brave!

Paa vestlige Volde vil Mænd af dit Sogn
Om Morgenen vinke med Klædet,
Og stirre paa Støvet, der følger din Vogn,
Mens langsom den ruller i Strædet.

Og bliver ved Afsked dig Barmen for trang,
Paa Vejen du finder vel Kraften,
Mens Lærkerne følge dig Dagen saa lang
Til Sorøs det milde God Aften.

Det vildsomme Sind, der er vant til din Røst,
Beængstet vil savne dig ofte,
Og Enker og arme, der hørte din Trøst
Omkring paa de fattige Lofte.

Og her det bevidnes ved Vennernes Fest,
Mens Vinen i Bægrene daler:
Vi alle vil savne vor Ven og vor Præst,
Den blide, den aandige Taler.
</body>
</poem>

<poem id="moellerpm2017101120">
<head>
    <title>Til Laura, I</title>
    <firstline>Søde! sig, hvornaar skal jeg dig finde?</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 42-43.</note>
    </notes>
    <quality>korrektur1,korrektur2,kilde,side</quality>
</head>
<body>
Søde! sig, hvornaar skal jeg dig finde?
Alle mine Tanker til dig rinde,
Lille, blonde, barnlig blide Mø!
Smalle Jomfru med det store Øje!
Dig jeg ser paa Aftnens røde Høje,
I den blanke Nat paa dig jeg tænker,
Naar jeg stirrer i den dybe Sø.

O letskridende, snehvide Pige!
Jeg saa meget haver dig at sige,
Hvordan jeg saa trolig dig har søgt.
Gaar jeg ensom i de tavse Lunde,
Mine vaagne Drømme til dig stunde,
Og i skønne Morgenfantasier
Har jeg tit fortrolig med dig spøgt.

Hisset, hvor de fly, de hvide Duer,
Hvor mod Vest det fjærne Blaa jeg skuer,
Aner jeg, du har din stille Bo.
Korn for dine Kyllinger du spreder,
Mon da ogsaa efter mig du leder?
Savner mig din stille Pigetanke?
Rene Jomfru, ja det er min Tro.

Men naar under Sommerfuglens Vinger
Pinselilien i Blomster springer,
Blinkende med Duggens klare Daab,
Mon da Markens lille, brune Flyver
Atter for den længselsfulde lyver,
Naar om dig dens Nattefløjte sværmer?
Stille Jomfru, nej det er mit Haab.
</body>
</poem>

<poem id="moellerpm20171011100">
<head>
    <title>Til Laura, II</title>
    <firstline>Skøn Jomfru har det grønne Silke strammet</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, p. 43.</note>
    </notes>
    <quality>korrektur1,korrektur2,kilde,side</quality>
</head>
<body>
Skøn Jomfru har det grønne Silke strammet,
Let over femte Finger Traaden rinder,
Hun syr i Krans af Roser og Kærminder
De søde Ord, som hun saa tit har stammet.

Det spæde Ledemod mit Øje binder.
Som udi Faarehjorden Dæggelammet,
Som et uskyldigt Barn, der bliver ammet,
I Søstreflokken jeg den mindste finder.

Naar jeg paa Harpen hører hende spille,
Og hendes Toner Drømme hos mig vække,
Og gennem gyldne Strænges røde Gitter

Det hulde Blik til hendes Elskte titter,
Da rører mig saa tit den samme lille,
Der næsten over Evne sig maa strække.
</body>
</poem>

<poem id="moellerpm2001052550">
<head>
   <title>Til Laura, III</title>
   <firstline>Naar Lyset flammer rødt i dunkle Stue</firstline>
   <notes>
      <note type="credits">Bidrag fra Brian Bentsen.</note>
      <note>Fra <i>Rosenblade samlede af J.M. Thiele</i>, 1818.</note>
   </notes>
   <pictures>
       <picture src="moellerpm2001052550-p1.jpg">Vilhelm Hammershøi: <i>Poul Møller. ,,Sonetten til Laura''</i>, 1899, blyant, 52,5x43 cm.</picture>
   </pictures>
   <quality>korrektur1</quality>
   <keywords>sonnet</keywords>
</head>
<body>
Naar Lyset flammer rødt i dunkle Stue,
     Og rundt paa Væggen lange Skygger sætter,
     Fra Ruden flyver ud den arme Flue,
     Saa høit den sine Silkevinger letter;

Den hvirvler sig om Glandsen i en Bue,
     Og aldrig den det søde Skjær forgjætter,
     Men Farten mod sin lille Sol den retter,
     Indtil den aander ud i heden Lue.

Saa maa jeg mig i Kredse stedse svinge,
     Rundt om dit Øies englelyse Stjerne,
     Skjøndt i mit Bryst det sender Luepile.

Det søde Baal jeg flygtede saa gjerne,
     Og dog saa gjerne vil jeg ved det hvile,
     Til Graven dækker mine brændte Vinger.
</body>
</poem>


<poem id="moellerpm2017101122">
<head>
    <title>Den gamle Elsker</title>
    <firstline>Og naar jeg nu bliver en gammel Mand</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 46-48.</note>
    </notes>
    <quality>korrektur1,kilde</quality>
</head>
<body>
Og naar jeg nu bliver en gammel Mand,
    Og mit Skæg er hvidt;
Naar Piben jeg holder med stumpede Tand,
    Og hviler mig tit;

Og naar jeg en lille Papakalot
    Paa Hovedet har,
Og ikke kan læse Aviserne godt
    Foruden Glar;

Og naar du sidder, en gammel Viv,
    Og har glemt din Sang,
Og ejer ej mer dit smækre Liv
    Og din Jomfrugang;

Dit Hoved ligner en Bøg i Høst
    Efter Regn og Blæst;
Du dølger et Lig af dit yndige Bryst
    Med en sort Modest:

Da slumrer jeg engang sødelig ind
    Og bliver saa blid,
Mens Fluerne surrer omkring min Kind
    Ved Middagstid.

Da kommer en Drøm fra min Ungdomsvaar
    Til min Lænestol,
Efter dig jeg en inderlig Længsel faar,
    Du Kvindernes Sol!

Da ta'r jeg min Stav, da ta'r jeg min Hat,
    Og vandrer min Vej;
Om dit Hus jeg finder ved Dag eller Nat,
    Det ænser jeg ej.

Jeg vandrer af Sted, saa godt jeg kan
    Med de vaklende Knæ,
Og drikker af Bækkens det klare Vand
    Med min Ryg til et Træ.

Og naar du da strikker med dine smaa
    Ved det store Bord,
Med eet det banker pludselig paa,
    Før du ved et Ord.

Da kommer en skikkelig gammel Person,
    Hans Tinding er bar,
En underlig, sørgelig, lystig Patron,
    To Roser han har.

Den ene sætter han i dit Bryst,
    Den anden i sit,
Og ser paa den aldrende Viv med Lyst,
    Og hviler sig lidt.

O Lina! huldsalige Lina min!
    (Saa raaber han ud),
Lad mig hvile her ved din fagre Ruin,
    Før mit Lys gaar ud.

Og hvor er din Barm, saa rund og saa fuld?
    Du sølvergraa!
Du havde vel hundrede Krøller af Guld,
    Nu har du saa faa.

Du var en Due saa mælkehvid;
    Jeg var en Ørn.
Vor Alvor tog den løbende Tid!
    Nu er vi Børn.

Op lystig! flet os et Silkegarn!
    Væk med Forstand!
Kom lystig i Haven, du gamle Barn!
    Med den lystige Mand.

To Skamler dem vil vi sætte os paa
    Med barnlig Hu;
Og Sommerfugle, de røde, de blaa,
    Dem fange vi nu.

Som Svalen bygger en Rede fin
    Paa styrtede Mur,
Saa vil jeg nu her i det skønnes Ruin
    Slaa op mit Skur.

Og naar de da visne, de Roser to,
    Saa visne vi med.
Vi ville da sove sammen i Ro,
    I en evig Fred.
</body>
</poem>

<poem id="moellerpm2017101125">
<head>
    <title>Brudstykker af et dramatisk Digt</title>
    <firstline>Trofaste Ganger! tving din Flyvelyst</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 51-57</note>
    </notes>
    <quality>korrektur1,kilde</quality>
</head>
<body>
<nonum><center><i>Et lille Torv ved Havnen i en lille By.</i></center></nonum>    
<nonum><center><w>En ung Mand til Hest.</w></center></nonum>    
Trofaste Ganger! tving din Flyvelyst.
Jeg klapper jo din sorte Svanehals
Og vil, at du med sindig vekslet Fod
Din Herre skal igennem Staden drage.
Thi ret i Mag jeg nu betragte maa
Det stenbeklædte Torv og Havnens Bølger,
Hvorfra den lette Morgenluft mig bringer
Et lifligt Aandedræt, og Øen hist,
Som løfter sine rigtbeklædte Bøge
Højt over breden Vand. Vemodigfro
Jeg ser den velbekendte Skueplads,
Hvorpaa tilforn min Skæbne drog for Lyset
Et dejligt Optrin af mit unge Liv.
Hvor her er tavst! Hver Borger med sin Hustru
Nu sover bag det blommede Gardin;
Kuns Nattens tungtbeklædte Vægter tramper
I fjærne Stræde med beslagne Sko.
Halv staar i Vandet Solens røde Skive,
Og over den er hængt en kulsort Sky,
Ret som en Røg fra Himlens Morgenflamme.
Urolig flakker Maagen med sit Skrig
Og strøjfer Bølgen med sin hvide Fjer.
O, det af Mennesker forladte Landskab
Jeg uforstyrret nu befolke kan
Med min Erindrings skønne Fantasier.
Den sidste Gang, da Holmen hist var grøn,
Man fejred der i Skovens Ly en Fest;
Og mens de mangefarvede Lamper smukt
Belyste Bøgens nyligfødte Blade,
Paa Lundens Græs en Pigeflok i Dansen
Bevæged let den silkeklædte Fod.
Afsides, langt fra Fløjternes Musik,
To grønne Tuer hæved sig i Skyggen
Af Haslers mørke Løv, tæt ved hinanden.
Jeg paa den ene sad, men paa den anden,
Og Ansigt var mod Ansigt vendt,
En liljearmet Pige. Hendes Sommerhat,
Tilbagekastet paa det blonde Hoved,
Fremviste den med Krøllers gyldne Pragt
Behængte Pande. Hattens røde Baand
Løst flagred om den marmorhvide Hals.
Med venlig Modstand hendes spæde Fingre,
Som fast indspærredes af min brede Haand,
Bevæged sig mod overlegne Styrke,
Ret som en fin Kanarifugl, der spræller
I Drengens Næve med forgæves Kæmpen.
Men øm og dristig gled min Tales Flod
Fra Læbens Rand, og under Nattens Blaa,
Bestrøet med alle Stjærners blanke Kors,
Vi slutted en bestandig Elskovspagt.
Dog, naar en Ungersvend, med Mod og Sundhed,
Ej tvungen er ved Savn af røden Guld,
Da lader han sig ikke lang Tid fængsle
Til samme Plet, som Gaardens Hund, der trofast
Og dum fra Aar til Aar, selv fri for Lænker,
Bevogter samme Hus. En Morgentime
Jeg paa en Lystgang ud af Stadens Port
Fik Øje paa en Flok af djærve Krigsmænd,
Hvem Hærens Høvding havde givet Hjemlov.
En spilled paa den brune Fiolin,
De andre gik da efter Strængens Hvislen
Med rappe Fodtrin paa den brede Vej.
Lidt længer borte holdt en Rejsevogn.
Omkring en Serviet, som bredet laa
Ved Grøftens Rand, med Glas og Pølse,
Fortrolig Mænd og Piger havde lejret
Sig i det grønne Græs; men deres Hest,
For Trensen fri, med Pose for sin Mule,
Begærlig fraased i det friske Hø.
Lidt længer borte gik en rask Tyroler
Med Ransel paa sin Ryg og revne Sko.
Hen spilte Bold med sin Kasket og jodled
I Sky; men Skov og Høj tilbagesendte
I den rene Luft ham en trefoldig Genlyd.
Da kom en mægtig Vandrelyst mig paa;
Foruden Afsked jeg til fjærne Lande
Begav mig bort. Men nu, da Markens Foster
For Sneens Dække fri sig hæver frem,
Nu smelter som en Sne den kolde Glemsel
Bort fra mit Bryst, og Kærlighedens
Genfødte Rose skyder atter Blad.
Den brune Nattergal i fjærne Buske
Fornyer med livsaligt Fløjtespil
Det halvforglemte Mindes Røst. Nu vil
Jeg ride til den vilde Mark; men naar
Den gyldne Foibos sender sine Straaler
Igennem Jalousiets grønne Hegn,
Og vækker af sin Søvn den spæde Jomfru,
Da sætter jeg min Spores blanke Stjærne
Paa Hestens Bug og haster hid i Spring,
At se paa ny min Sjæls udvalgte Dronning.
Frisk frem, min Ganger! følg Din Flyvelyst.

<nonum><center><i>Kor af Byens Jomfruer og Ungkarle.</i></center></nonum>    
<nonum><center><w>Ungkarle.</w></center></nonum>    
Med sin himmelske, bredtnedplaskende Flod
Stygt natlige Regn har beskyllet mit Torv.
Dog lidet jeg frygter for Vand og Moras,
Thi den mægtige Støvle bedækker min Fod.
Frem træder jeg rask Mod det søjlebekransede Raadhus.

<nonum><center><w>Jomfruer.</w></center></nonum>    
Jeg kun langsomt skrider fra Sten til Sten
Og sanker min Kjortels Liliefold
Med min Jomfruhaand over Ankelens Knop,
Over Sviklens yndigtvævede Blomst!
Thi gyse jeg maa
For et Stænk fra trampende Støvle.
Efter Ligevægt søger min skælvende Haand,
Thi min Skikkelse hænger, med udstrakt Arm,
Paa en eneste Taa. Den bæres af Luft
I svævende Stand. O, var jeg dog vel
Ved Ønskernes Maal,
Ved de stoltopstigende Fliser!

<nonum><center><w>Ungkarle.</w></center></nonum>    
Sig, du lifligt i Flor ind-
hyllede Jomfru,
o, du min Drøms henrivende Billed,
Hvi du til Borgen henflytter din Fod!

<nonum><center><w>Jomfruer.</w></center></nonum>    
Længe før Morgenens Barn
Med sin Purpurhaand
Af den glimrende Guldkurv
Tog sine Roser,
Vore Fædres ærværdige Flok fremvandred
Under Nattens med Sølvglans tindrende Loft
Til den marmorbekransede Højsal.
Nu forventningsfuld og med Videbegær
Jeg betræder det hellige Torv;
Thi spejde jeg vil, hvilket Visdomsord
Hist ved det natlige Lys
I det pudderbestænkede Hoved
Er fostret i Løndom.

<nonum><center><w>Ungkarle.</w></center></nonum>    
Dele, ja dele jeg maa dit Videbegær,
Du min Stads elskværdige Krone!
Men ej lang Tid svæve du skal i Tvivl,
Thi se hist, se hist,
Hvor den raslende, kobberbefæstede Port
Vidt aabner sin Mund,
Langsomt, langsomt
Med besindige Skridt træder nu frem
Paa Flisernes Firkant
Stadens Hersker, den spanskrørbærende Drot,
Min Byfogeds gudlige Hoved.

<nonum><center><w>Byfogeden.</w></center></nonum>    
Mit ædle Folk! mærk paa din Herskers Ord.
Kundgøre vil jeg, hvad til Stadens Tarv
I slummerløse Nætter jeg har udtænkt.
Med Glæde sender jeg mit Herskerblik
Ud over Byens Kres. Thi vidt og bredt
Jeg øjner Spor af Borgersind og Velstand.
To Vævere daglig med den gyldne Spole
Jeg ser af Traadens fine Labyrint
At kalde Lærred frem for Dagens Lys,
Og under djærve Slag af Smedens Hammer
Fremtræde Hesteskoens halve Maaner.
Ej vil jeg nævne nu vor gode Snedker,
Hvis Skaberhaand af Egetræets Kraft
Har dannet vore brune Husgeraad.
Selv midt om Vintren staar i Bodens Hal
Den brave Dreng, skønt Frostens røde Buler
Vanhelde den med Terpentin og Skind
Belagte Haand. Den styrer Vægtens Tunge
Og Messingskaalen, fyldt af Risengryn.
Et glædedrukkent Øje
Jeg vender imod Havnens tavse Spejl,
Indrammet af de lange Poppelpile.
Thi Skuden vælter sig med stramme Sejl
I Bølgen frem. Knap orker den at slæbe
Sin Bug, frugtsommelig med Hvedesække.
Langt fra det er, at Staden lider Brøst
Paa gudbegejstrede Sangeres Flok. Ved Høst
Naar Hundestjærnen straaler Ferie frem,
Da gæster mangen akademisk Borger
Af Stadens eget Kuld sit Fædrehus.
Enhver forstaar vindskibelig at føje
Sonettens ottefoldige Rim - et Underværk!
Og aarlig vores gamle Stapelstad,
Forsynet med den Poesi, som mest
I Moden er, jævnt holder Skridt med Tiden.
Midt i sin Lykkes Fylde savner Staden dog
Eet Gode. Vittighed for den er fremmed!
Sligt Savn bekymrer dybt mit høje Sind.
Paa sligt at raade Bod, jeg lader fluks
Heroldens klare Røst og Trommens Bulder
Forkynde Folket højt, at jeg og Raadet
Besluttet har ved Præmiernes Magt
At vække Viddets Blomster af sin Dvale.
Ej mener jeg, mm Borgers Hjærneskal
Er anderledes skabt end andre Mænds.
Hans Lune blot har savnet en Opmuntring.
Men som den gyldne Sol det skjulte Frø
Af Jorden kalder frem til frodig Vækst,
Saaledes skal en glimrende Belønning
I Dag befrugte Vittighedens Mark,
Som i en Rad af Aar har ligget brak.

<nonum><center><w>Koret.</w></center></nonum>    
Beundre maa jeg dine vise Raad,
Min ædle Hersker! Sig, til hvilken Tid
Du Kronen paa dit store Værk vil sætte?

<nonum><center><w>Byfogeden.</w></center></nonum>    
Saa snart en Times Løb igen er fuldendt,
Da maa enhver, som i Fortrøstning til
Sit Lunes Kraft for Palmens Hæder kæmper,
Sit Hoveds Førstegrøde sende fluks
Til Raadets Marmorsal.

<nonum><center><w>Koret.</w></center></nonum>    
                     Ved hvilken Pris
Fremkalder du min Aands forborgne Gnister?

<nonum><center><w>Byfogeden.</w></center></nonum>    
En dobbelt Sejerskrans jeg stiller frem.

<nonum><right><small><i>Fortsættelsen fattes.</i></small></right></nonum>    
</body>
</poem>

<poem id="moeller1999041502">
<head>
    <title>Sonet</title>
    <firstline>Den Svend, som Tabet af sin elskte frister</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, p. 58.</note>
    </notes>
    <quality>korrektur1,kilde,side</quality>
    <keywords>sonnet</keywords>
</head>
<body>
Den Svend, som Tabet af sin elskte frister,
Vildfremmed vanker om blandt Jordens Hytter;
Med Haab han efter Kirkeklokken lytter,
Som lover ham igen, hvad her han mister.

Men næppe han med en usalig bytter,
Hvis Hjerte, stedse koldt for Elskov, brister,
Som sig uelsket gennem Livet lister,
Hans Armod kun mod Tabet ham beskytter.

Til Livets Gaade rent han savner Nøglen,
Hver Livets Blomst i Hjærtets Vinter fryser,
Han gaar omkring med underlige Fagter.

Ræd, Spøgelser han ser, naar Solen lyser,
Modløs og syg, foragtet han foragter
Det skønne Liv som tom og ussel Gøglen.
</body>
</poem>

<poem id="moellerpm2017101127">
<head>
    <title>Til Kamp!</title>
    <firstline>Til Kamp jeg kræver dig, du gamle blinde</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 58-59.</note>
    </notes>
    <quality>korrektur1,kilde,side</quality>
</head>
<body>
Til Kamp jeg kræver dig, du gamle blinde,
Som leder Daaren i dit skjulte Baand!
Træd frem med Rummets Kræfter i din Haand!
Den raske Spot, som kyser Præst og Kvinde,
Dig kræver frem til Kamp, du gamle blinde!
Prøv, om du kan en Kval og Rædsel finde,
Som bøjer ned en fri, forvoven Aand.

Ja, højt erklærer jeg mig selv for myndig,
Løs er jeg vristet fra din Moderfavn.
Slet af din Vornedliste fluks mit Navn!
Og hver din Skat, som Drengen kalder yndig,
Og hver en Daad, den fejge kalder syndig,
Den spotter jeg, Natur! thi jeg er myndig,
Løs er jeg reven af din Moderfavn.

For Mandens Kval der gives skarpe Grænser,
Og den, der gør sit Bryst mod Skæbnen fast,
Kun lidet dine vilde Kræfter ænser,
Hans Kval kun rækker til Bevidstheds Grænser.

<nonum><right><small><i>Fortsættelsen fattes.</i></small></right></nonum>    
</body>
</poem>

<poem id="moellerpm2017101129">
<head>
    <title>Et Blad af Dødens Dagbog</title>
    <firstline>Ved Havets Bred der staar et gammelt Slot</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 66-70.</note>
    </notes>
    <quality>korrektur1,kilde,side</quality>
</head>
<body>
I.

Ved Havets Bred der staar et gammelt Slot,
En prægtig Levning fra de stærke Tider.
Nu synker Dag for Dag den brune Sten,
Det største Taarn i Graven ligger dybt
Og drømmer om sin længst forsvundne Krone.
Højt i det gamle Taarn, hvor Dværgen før
Til Velkomst blæste paa sit Horn af Guld,
Der sidder nu en søvnig Nattevægter,
Med blaa Kabus, og nikker ved sin Praas.
Og Gravens brede Flod saa dybt er sunken,
At mindste Gæsling med et nyfødt Næb
Kan række Bund. Der listed jeg mig ind
Og hvilte mig i Maaneskinnet
Paa røde Brokker af de faldne Mure.

Igennem Porten kom med raske Trin
Min gamle Ven, den vidtberejste Krigsmand,
Som paa den fjærne, blodbestænkte Mark
Mig havde bragt en blodig Hekatombe.
Hans Øje hvilte paa de klare Ruder,
Imens det krumme Glavind ved hans Side
Med Raslen slæbte paa de brede Fliser.
Han saa mig ej; dog rørte jeg mit Staal,
Saa Glansen skar ham ind i Øjet.
Han saa mig ofte før i Kampens Tid;
Nu kendte han mig ej, skønt al Naturen
Sig følte halvt beklemt ved mit Besøg.
Paa Borgens Tag bevæged Ravnen sig
I en urolig Drøm. Den gled med Foden;
Den skarpe Klo, de stærke Vingeslag
Paa Kobberpladen rasled. Selv hos Svalen,
Hvis Børnekammer klinet var paa Skiven
Af Taarnets rustne Sejerværk, blev Støj;
Paa Viserens Landevej det lodne Kuld
Opspærrede Gabet højt og peb i Søvne.

Den unge Kriger talte til sig selv:
O, alle mine skjulte Tankers Dronning!
Tre Vintre sad du hist i høje Loft
Med Sorgens Taarer paa din ædle Pande.
Snart aabner jeg din Dør, og Sorgen flygter,
Og Taarens Kilde standser paa mit Vink! -

Kun kort han tøved i den brune Borg;
Han kom igen, alene med sin Skygge,
Og vandred langsomt gennem Søjlegangen.
Med brækket Røst han sagde til sig selv:

Min Ungdomsrose havde sig forstukket.
Jeg søgte den med alle Hjærtets Flammer.
Ak, kun i Mindets Have nu den brammer!
Jeg finder den igen, men grusomt brukket.

Jomfruens ædle Rejsning dybt er bukket.
Alt ved det sjunkne Bryst et Barn hun ammer,
Et andet for den blege Moder stammer,
Og hendes Øjes klare Lys er slukket.

Hvad Lykken mig har vist og Haabet lovet,
Er nu med sine Tryllefarver svundet.
For mig har Livets Stræben tabt sin Krone.

Ak, mine Drømmes Brud en falmet Kone!
Snart falder Haaret af det gyldne Hoved.
Haardt Skæbnen har min Ungdomsvinge bundet.

Jeg fulgte med hans Fjed, dog ej som Benrad -
Saa viser jeg mig for den rædde Kvinde -
En Vaabenbroders Dragt jeg tog mig paa
Og slog fortrolig paa den brede Skulder.
Han vendte sig med uforfærdet Blik,
Han kendte mig og bød mig straks Velkommen,
Ret som en gammel Ven, med trofast Haandslag.
Og med formildet Røst jeg sagde: Kammerat!
Da sidst vi mødtes paa det røde Græs,
Ej drømte jeg, i Ly af Fredens Lind,
At vende sidste Gang dit Timeglas.

Han svared mig: Hvi dølger du dit Glavind
Med Kappens Flig? Ej Staalets blanke Lys
Er dette Syn for stærkt. Hvi tøver du?

Da sagde jeg: Velan, er du beredt,
Saa blot dit Hoved! Han var straks beredt.
Og paa mit Vink han løfted op sin Hjælm
Og bød sin Pande frem, som ofte før
Var mærket med min Haandskrift. Uden Blink
Han saa mit tunge Jærn fra Luften højt
At falde paa sit Hoved. Helten sank
Med Kappen hyllet om den knuste Pande.


II.

En gammel Synderinde sad paa Slottet
Med svære Fødder paa sin Purpurskammel.
Afmægtig sank den magre Hals for Byrden
Af hendes Hovedpryd. Alt hendes Mund var blaa.
En Snes udlevede, spæde Mopser snorked,
Med skallet Hud, paa smukke Silkepuder,
De trak besværligt Vejret fra det rustne Bryst.
I Drøm de knurred, og en Febergysen
Betog dem ved den mindste Strøm af Luften.

Og midt i Moskusduften sad en Præst,
Som var en Hykler; talte Fransk med Fruen,
Kyste paa den runkne Haand og klapped den
Fortrolig, hented af og til en Pris Tobak
Med spinkle Fingre fra den gyldne Daase.
Tit han forsikred paa sit Æresord:
Det havde ingen Nød; hun saa godt ud;
Hun var dog i sin bedste Alder! Men
I værste Fald var hun aldeles vis
Paa en anstændig Plads i Himmerig.

Den bange Frue læste sagte frem
Sit Levneds lange, sorte Regnebræt.
Forgæves søgte den forlegne Trøster
At hente Sirup i den strenge Skrift.

Af Medynk hjalp jeg Præsten i hans Kvide.
Frem kom jeg som en ubehøvlet Knægt,
Af nedrig Byrd, en raa Matros fra Holmen,
Med begede Bukser og med strikket Halsklud
Og to Pistoler i det røde Bælte.

Midt i sin Død blev Adelsfruen opbragt,
Fordi den plumpe Karl kom ind i Salen,
Ej lod sig melde, pikked ej paa Døren,
Men gik dumdristig med de vaade Støvler
Hen over Gulvets blomstervirkede Tæppe.
Da rejste hun sig med sin sidste Kraft,
Og greb i Klokkestrængens gyldne Kvaster.
Hun skreg, jeg skulde pakke mig; jeg var
En grov Krabat; hun led mig ej.

Da Præsten saa mit Alvorsblik, han listed
Sig tavs ad Slottets Marmortrappe ned.
Jeg var alene med den bistre Frue.
Vi strede svart; thi alderstegne Folk,
Der savne Børn og Venner, brydes mest
Med Døden om det glædeløse Liv.
Jeg var for stærk. Den grønne Pappegøje
Fra Buret skreg: God Nat! Og hun var borte.
</body>
</poem>

<poem id="moellerpm2017101130">
<head>
    <title>Længsel</title>
    <firstline>Mellem Ellestub og Torn</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 70-71.</note>
    </notes>
    <quality>korrektur1,kilde,side</quality>
</head>
<body>
Mellem Ellestub og Torn,
Der hvor Hjorten skrider,
Strøjfed al vor Slægt tilforn
I de gamle Tider.
Kvinden med sit lange Haar
Staar og plukker Blommer,
Manden med sin Bue gaar,
Priser evig Sommer.

Udi Skoven gror en Lind;
Linden bær en Rede;
Reden er af Katteskind,
Fint og blødt at brede.
Har den Ravnens Æg i Gem?
Sover der en Killing?
Op af Reden sikker frem
Benet af en Tvilling.
</body>
</poem>

<poem id="moellerpm2017101131">
<head>
    <title>Til min Betty</title>
    <firstline>God Morgen, du mit Livs den bedste Glæde</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, p. 71.</note>
    </notes>
    <quality>korrektur1,kilde,side</quality>
</head>
<body>
God Morgen, du mit Livs den bedste Glæde,
Med vores førstefødte ved dit Bryst!
Trofaste Kone, Moder til vor spæde,
Som skænkte mig en Faders rene Lyst.

Min halve Sjæl, som i et Aar saa trolig
Har delt min Sorg og Fryd paa hver en Dag!
Ved dig jeg fandt mit Hjem i egen Bolig
og bedste Selskab under eget Tag.

Vær takket du for Aaret af din Alder,
Du levet har for mig, min søde Viv!
Kun mens jeg dig min egen elskte kalder,
Mit Liv begynder ret at være Liv.

Gud signe dig, vor spæde Christians Amme,
Bevaret vel for mig og vor Søn!
Gid Drengen lære snart dit Navn at stamme
Og skænke dig et Smil til Fosterløn.
</body>
</poem>

<poem id="moellerpm2017101136">
<head>
    <title>Undervejs</title>
    <firstline>Vor Verden priser jeg tusindfold</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 76-77.</note>
    </notes>
    <quality>korrektur1,kilde,side</quality>
</head>
<body>
Vor Verden priser jeg tusindfold,
Een Side bestandig den grønnes:
Naar her den falmer og vorder gold,
Den hisset atter forskønnes;
Naar Syden ældes og gaar paa Lud,
Staar Norden klædt som en yndig Brud.

Min Fader mig tog fra min Moders Kind,
Han vel i sin Trøje mig svøbte,
En Salme blev suset af Nordens Vind,
Den salte Bølge mig døbte.
Min Vugge var det atlantiske Hav,
Min Vugge den blev til min Faders Grav.

Af Kloden jeg er et rejsende Lem,
Jeg gæster de grønneste Lunde,
Men intetsteds et blivende Hjem
I Verden fængsle mig kunde.
Hvor Blyet synker halvtredje Favn,
Der finder jeg mig i min Fødestavn.

Min Broder jeg fandt bag den Greves Plov,
Han drev tre svedige Stude;
Med en højrød Hue han gik og sov,
Og tungt hans Hoved mon lude.
Som Fluen skrider paa tjæret Dæk,
Hans Træsko gik i det sorte Dræk.

Blot fire Heste jeg har paa Stald,
Men aldrig i Verden de trættes,
Og aldrig jeg bruger et Piskeskrald,
Skønt blot af Luften de mættes.
Foruden Vinger og uden Ben
De løbe om Kap med den vilde Ren.

Saa tog jeg min Broder ved hans Arm
Og bad, han vilde mig gæste;
Der snøftede for min gyngende Karm
Den væligste af mine Heste.
Den væligste kalde vi Nordenvind,
Den lyder alene sit eget Sind.
</body>
</poem>

<poem id="moellerpm2017101141">
<head>
    <title>Til Selskabet for de skønne Videnskaber</title>
    <firstline>Du Selskab, som lydt med Basunernes Tegn</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 91-93.</note>
    </notes>
    <quality>korrektur1,kilde,side</quality>
</head>
<body>
<nonum><right>- - - ταύτηςδ ᾿ ἀποπαύε ἀοιδῆς </right></nonum>
<nonum><right>λυγρῆς ἥτε μοι αἰεὶ ἐνὶ στήϑεσσι ϕίλον ϰῆρ </right></nonum>
<nonum><right>τείρει</right></nonum>
<nonum><right><i>Homer.</i></right></nonum>

Du Selskab, som lydt med Basunernes Tegn
Poeterne kalder til Sang,
Som lokker en Byge velgørende Regn
Af Digtninger ned over Daniens Egn
Ved Sølvets melodiske Klang!

Af Musernes Tønde du tager en Tap,
Da fuse vel Rimene frem:
Du byder os gøre Romancer om Kap,
Du beder om fire - ja se, om du slap,
Vel tusinde bringes dig hjem.

At spare paa Rim er urimelig Skam,
Naar Rimet betales honnet.
Romancer! - en hel ubetydelig Dram
Behøves af Vandet i Musernes Dam
For dem at forfærdige net.

De bydes for intet i hver en Avis,
Selv uden Forhaabning om Tak;
Men hundrede Daler - forførende Pris!
Dig selv har du bundet et grueligt Ris.
Vi komme med Pik og med Pak!

En Sæk med Romancer du har i Behold
Til Julens velsignede Fest,
Din Fred og din Morskab er Pokker i Vold,
Din Leg er forspildt, og din Grød bliver kold,
Og slide du skal som en Hest.

Din Fred den er fløjten, og Fryden er væk,
Du læser dig sikkert kaput.
Du ryster og blegner vel sagtens af Skræk
Ved Tankerne blot om den rædsomme Sæk,
Som tømme du skal absolut.

I Drømme poetiske Griller og Klang
Som Fluer vil sværme dig om.
Urolig du vender dig mangen en Gang,
Du vaagner, og - struttende, stoppet med Sang,
Staar Sækken og venter sin Dom.

Ved Menneskers Lidelser aldrig jeg lo;
Jeg ønsker, din Kval var forbi.
Ugærne jeg røver min Næste sin Ro,
Dog tager jeg sikkert et Lod eller to
I Sangens det ny Lotteri.

Der høres vindskibelig Støjen og Stim
Paa hele det danske Parnas;
En Fødderne fæster i Række med Lim,
Ens Tanker spoleres af Mangel paa Rim,
En andens af Mangel paa Plads.

Men naar nu den svære poetiske Last
Er sigtet og taget til Doms,
Undtagen en Haandfuld, som let i en Hast
Sig hænger ved Sækken i Rimpningen fast,
Hvor bliver det tykkere Grums?

Du lever nu selv med de lækreste højt;
Men Skrabet, der bliver igen,
Den mellemste Sort og det pæreste Pøjt,
Der falder den kræsnere Gane for drøjt,
Hvor Pokker skal det køres hen?

Du strakte din Kæp over Landet og bad,
Da myldred Romancerne frem:
Snart fylde poetiske Padder vor Stad,
Besudle hver Bog og hvert ugentligt Blad;
Mon saa du kan frelse dit Hjem?
</body>
</poem>

<poem id="moellerpm2017101142">
<head>
    <title>To Fragmenter</title>
    <firstline>Og aldrig brydes skal den skønne Kæde</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 93-95.</note>
    </notes>
    <quality>korrektur1,kilde,side</quality>
</head>
<body>
I.

[Og aldrig brydes skal den skønne Kæde;
Men Sangen, arvet gennem Seklers Rad,
Med Oldtids Røst skal yngre Slægter glæde,
Og skaffe nye Tider nye Kvad.]

Og det skal være Blod af Stammens Aarer,
Som flyder i den brave Sangers Bryst,
Og det skal være Folkets Fryd og Taarer,
Som klinger i den danske Digters Røst.

----

Der fødes skal en Art foruden Kræfter,
En Slægt, som intet kan og intet vil;
Kun hines djærve Sang den vrænger efter,
Og plager Folket med sit Lirespil.

For een, der løfter sig paa egne Vinger,
Skal Snese bruge laante Fjeres Pryd;
Og hver en mandig Røst et Ekko bringer,
Som døver Øret for den første Lyd.

En til en prægtig Sang sin Tanke samler;
Hans Mund er aaben og hans Stræng er stemt;
Men han i Muligheders Mørke famler;
Thi hvad han synge vil, han har forglemt.

I et Minut han lader, som han raser;
Men pludselig han bliver rørt og øm,
Og medens han med Skoggerlatter spaser,
Med et han brister i en Taarestrøm.

I et Sekund han følger Schillers Banner,
Saa er han straks af Wessels Aand besat,
Nu efter Heines Pibe han sig danner,
Gør saa en lille Flugt i Nordens Nat.

Syv Aander i hans drukne Hoved stride;
Han taler græsk, romantisk, tysk og fransk.
Paa en Gang Trubadur og Homeride,
Syv Tunger bruger han, men ingen dansk.

Og danske Mænd, som høre paa hans Toner,
Forundret spørge: hvilken sælsom Lyd?
Er det den danske Røst i Egens Kroner?
Er det en sjællandsk Piges Hjertensfryd?


II.

I tungsindige Timer jeg ofte beklager
Dig, det nittende Sekels forstandige Mand.
Poesiens Blomst er forbrændt paa din Ager,
I en Ørken du søger Forjættelsens Land.
Din Dreng er en Olding, der aldrig skæmter,
Hans Musik er Rebellernes Klokke, der klemter;
Han af Vrede er bleg,
Og Drab er hans Leg.
De smaa Kannibaler med blodige Fingre
Kun danse, naar Oprørspiberne skingre.

----

Du har Ret: det er ude med min Poesi,
Nu vælter jeg Kunstens foragtede Alter.
Forgæves man byder mig nyt Rangleri
Og viser mig Helten i Blik og i Pjalter:
Forgæves af Kunstens høje Ruiner
De pæne Kasteller man sindrig kliner;
Af det ældgamle Spil
Ej daares jeg vil.
Lad Dækket gaa ned, jeg er lige glad;
Mit Aarhundredes Kunst kan jeg udenad.

----

Og dog! Hvad er Livet, naar Kunstnerne flygte,
Naar Alvor bebor under Loftet af Is
Et bælgmørkt Hus, uden Lys eller Lygte,
Og Linden for Dør med sit kulsorte Ris?

<nonum><right><small><i>Fortsættelsen fattes.</i></small></right></nonum>    
</body>
</poem>

<poem id="moellerpm2017101144">
<head>
    <title>Revuen</title>
    <firstline>Lejrens Linje Høj og Dal bekranser</firstline>
    <notes>
      <note>Teksten følger Poul Møller: <i>Skrifter i Udvalg</i>, Vilh. Andersen (red.), G.E.C. Gads Forlag, Kbh., 1930, bd. 1, pp. 106-110.</note>
    </notes>
    <quality>korrektur1,kilde,side</quality>
</head>
<body>
<nonum><center><w>Faderen.</w></center></nonum>    
Lejrens Linje Høj og Dal bekranser.
Vaabenføre Mænd i Ridderspillet
Prøve Kraft og Kunst med Sværd og Lanser,
Vente Sejrens Pris af Fyrstens Hænder.

Hør, Musiken over alle Marker
Kraftig klinger! se, hvor Staalet blinker!
Og din raske Skimmel staar og sparker
Utaalmodig med de hvide Sokker.

Du staar ensom mod Kanonen bøjet;
Verdens Farve for dit Syn er svunden.
Skønt saa tavs, du røber dog med Øjet
En usynlig Hær af mørke Tanker.

<nonum><center><w>Sønnen.</w></center></nonum>    
Længe Verdens Lys for mig var slukket;
Snart man tæller mine Tankers Hære;
Tæt mit Hjærtes Kammerdør er lukket;
Der et enligt Billed kun er hjemme.

Hun med den uendelige Blidhed,
Naar hun mildt fra Guldkareten hilser,
Nakkens, Armens næsten hellige Hvidhed;
Hun, hvis Pande som en Lilje skinner;

Hun med hine brune Krøllers Vrimmel,
Hun, hvis Tanker ere tavse Digte,
Hun, hvis unge Liv er Glædens Himmel,
Hun, hvis Drøm er skønne Malerier:

Hende har jeg overmodig kaaret
Til mit Hjærtes hemmelige Dronning,
Skønt hun bærer højt paa Hovedhaaret,
Ak! en Kres af store Diamanter.

<nonum><center><w>Faderen.</w></center></nonum>    
Længe har jeg læst din stille Kummer
Paa din Kinds foranderlige Roser.
Ogsaa har du tit i flygtig Slummer
Fyrstedatrens Navn med Længsel stammet.

Ikke dog en kraftig Yngling synker,
Overvældet rent af Skønhedsglansen.
Kreaturet kun vemodig klynker
Ved at se de blanke Maanestraaler.

Kreaturet sig i Smerte vaander,
Hyler ved en liflig Harpes Toner;
I sin dunkle Længsel efter Aander
Ikke det sit blinde Savn begriber.

Ogsaa Skønheds Præster ere Helte;
Ikke ved en himmelsk Aabenbaring
Blødt en Kunstner vil i Taarer smelte;
Fejg han ej bedække vil sit Ansigt.

Ej det stærke Lys hans Øje blænder,
Ufravendt han efter Synet stirrer,
Med et modigt Bryst og travle Hænder
Hvert et Træk han efterligner trolig.

Ja, om selv i Tornebuskens Luer
Ham Jehova vise vil sit Aasyn,
Ikke som en Træl den kække gruer;
Paa den høje Røst han agter frejdig.

Hvis du taale kan det skønnes Flammer,
Gives det dig hen til Arv og Eje;
Dybt i dine Tankers lyse Kammer
Gæster det dig kærlig og fortrolig.

<nonum><center><w>Sønnen.</w></center></nonum>    
Smuk din Tale lyder og alvorlig
Som en Broders til en yngre Broder.
Dog, tilgiv mig! vist du fejler storlig,
Hvis med eget Maal mit Sind du maaler.

Du er lig en Helt i Oldtids Fabler,
Landets første Mand i Raad og Gærning:
Fjendeskaren kaster sine Sabler,
Naar paa Stridens Mark den ser dit Aasyn.

Ares lig i Rejsning og i Stemme
Sidder du med Sværdet paa din Ganger.
Aldrig var du dog paa Jorden hjemme,
Fremmed er for dig dens bedste Rose.

Skønt min Moder var saa favr og yndig,
Fandt i dig hun kun en blid Beskytter:
Du blandt Jordens Børn er mild og myndig,
Men i Drømmes Verden er du Fyrste.

Du er aldrig glad, et Alvorsstempel
Sidder paa dit Bryn, som paa Kronions.
Sværmerisk du tit i Skovens Tempel
Ensom taler højt med Alnaturen.

Skønt min Ærefrygt er mer end sønlig,
Tror jeg ofte, du med Anger brydes,
At en Vægt paa Brystet, stor og lønlig,
Bort har drevet dig fra Livets Haver.

Mig behersker Jordens bedste Lilje,
Ikke Tankens Ørn og Gravens Urner.
Ikkun landsforvist og mod min Vilje
Flygter jeg til Drømmes mørke Rige.

Aldrig dog mit Haab jeg vil forsage;
Fyrstediademet ej mig skræmmer;
Tithon fik Aurora til sin Mage;
Under Purpur banker ogsaa Hjærter.

<nonum><center><w>Faderen.</w></center></nonum>    
Arme Daare! slip da Haabets Anker,
Følg din Faders Fjed til Drømmens Rige.
Vistnok under Purpur Hjærtet banker.
Fly til Tankens Ørn og Gravens Urner!

Hun med den uendelige Blidhed,
Naar hun mildt fra Slotsaltanen hilser,
Nakkens, Armens næsten hellige Hvidhed,
Hun, hvis Pande som en Lilje skinner;

Hun med hine brune Krøllers Vrimmel,
Hun, hvis Tanker ere tavse Digte,
Hun, hvis unge Liv er Glædens Himmel,
Arme! vid, hun er din Faders Datter.
</body>
</poem>

</workbody>
</kalliopework>

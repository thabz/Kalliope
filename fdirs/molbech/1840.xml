<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1840" author="molbech" status="complete" type="poetry">
<workhead>
   <title>Billeder af Jesu Liv</title>
   <year>1840</year>
   <quality>korrektur1</quality>
   <notes>
       <note>Bogen bærer dedikationen: ,,Deres Høiærværdigehed / Hr. Biskop, Dr. Theol. J. P. Mynster / tilegnet.''</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
   </notes>
   <pictures>
       <picture type="titlepage" src="1840-p1.jpg">Titelbladet til <i>Billeder af Jesu Liv</i> (1840). ,,Billeder af Jesu Liv / ved / Chr. K. F. Molbech. // Kiøbenhavn. / Paa Universitetsboghandler C. A. Reitzels Forlag, / Trykt i Bianco Lunos Bogtrykkeri. / 1840.</picture>
   </pictures>
</workhead>
<workbody>

<poem id="molbech2017101901">
<head>
   <title>Indledning</title>
   <firstline>Hvad som Spire tidlig lagdes</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840.</note>
   </notes>
   <quality>korrektur1,kilde,side</quality>
</head>
<body>
Hvad som Spire tidlig lagdes
I et barnligt Sind og Hierte, 
Hvad det følte, hvad det lærte, 
Ynglingen som Blomst nu bringer.

Sluttet er i Knoppen inde
Barnets Drømme, Barnets Længsel; 
Men dog halvt kun af sit Fængsel 
Har sig Blomstens Blad udfoldet.

<i>Følelsen</i> gav Spiren Varme
Til at bryde kiækt sin Larve,
Og den unge Plantes Farve
Var en Skienk af <i>Phantasien.</i>

Duften mangler end; — skal engang 
Som <i>Idee</i> den dristigt stige
Imod Sandheds høie Rige? —
Da er Blomsten først udfoldet!

<i>Han</i>, som i stt Ord det rene 
Vidste skiønt at sammenfatte 
Phantasiens rige Skatte, 
Følelsens og Tankens Fylde:

Vil ei ringeagte Gaven,
Som med Tak ham Hiertet bringer, 
Er end svage Sangens Vinger, 
Farvet vel, men duftløs Blomsten.

<nonum><right><b>Chr. K. F. Molbech.</b></right></nonum>
</body>
</poem>

<poem id="molbech2017101902">
<head>
   <title>Jesu Fødsel</title>
   <firstline>Kommen er den store Time</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 1-7.</note>
   </notes>
   <quality>korrektur1,kilde,side</quality>
</head>
<body>
Kommen er den store Time, 
    Tidens Fylde,
Da Guds elskte Folk skal atter 
    Konge hylde;

Herrens Time kommen er med 
    Tidens Strømme,
Da han selv vil klart afsløre 
    Fortids Drømme.

Jehova en Konge giver 
    Israels Stammer;
Han skal komme. - Mon fra Sky, liig
    Lynets Flammer? —

Giennem Torden stride frem paa 
    Himlens Buer?
Skal han lyse paa sin Throne, 
    Klædt i Luer?

Mon han svøbe vil den store 
    Hvalte Himmel
Trindtom Skuldren, kaste om sig 
    Stierners Vrimmel? —

Sætte Solen paa sit Hoved 
    Til en Krone,
Lade Magtbud over Jordens 
    Sletter tone?

Eller tale til sit Folk i 
    Havets Brusen,
Eller hæve høit sin Røst i 
    Stormens Susen?

Skal, en mægtig Engel liig, 
    han Fremad stævne.
Holde Ret blandt Jordens Konger, 
    Israel hævne?

Skal han ynkes over Folkets 
    Bittre Jammer?
Knuse Romersværdet, med sin 
    Vredes Flammer?

Ingen veed det, Ingen aner,
    Alle haabe.
Høit til Herren om en mægtig
    Drot de raabe.

----

I Bethlehems By,
Under Palmers Ly,
Under Tag af de hængende Kroner, 
Hvor Blomsterne groe,
Og hvor Kilder sig snoe,
Hvor i Luft klinge Fuglenes Toner:

En Hytte heel lav
De paa Fortids Grav,
Paa den faldne Muur havde bygget,
Hvor den gamle Steen
Laae bag Rankernes Green
Imod Solens Straaler beskygget.

Ei med Tordenens Røst
Kom, Israel! din Trøst,
Ei med Lynets stammende Tunge;
Ikke Himlens Barm,
Eller Bølgernes Arm
Er Vuggen, hvorom jeg vil siunge.

Hist i Hyttens Skiød, 
Under Savn og Nød,
Under Trængsel og bitter Smerte: 
Der fødtes i Løn
Gud Jehova's Søn,
Der fødtes, o Verden! Dit Hierte.

----

Det er Nat, og Maanen skinner stille, 
Og paa Bækkens Vand er Sølverglands;
Sagte Bølgerne ved Bredden trille, 
Mens de brede ud en Straalekrands. 
Blomsten slumrer, trygt sit Hoved hviler
Til sin Moders varme, ømme Bryst.
Al Naturen sover; men den smiler
Selv i Drømme, død er kun dens Røst. 
Stilhed svæver over Mark og Enge;
Men det er en Stilhed og en Ro,
Liig den Fred, der hviled trygt og længe. 
Hvor Retfærdighed og Gudsfrygt boe. 
Himlens Fugl er gangen længst til Senge,
Ei en Lyd gi'er Bierget meer igien. 
Hist en eensom Poppel over Enge
Sine mørke Skygger kaster hen. —
Tys! der lyder Klang igiennem Skoven; 
Over Vang med Vinden frem den gaaer.
Med den sagte Vind, som kruser Voven, 
Og som ryster Poplens lyse Haar. 
Zittrende igiennem Luften bæver 
Hyrdehornets simple Melodie,
Synker snart, og snart sig atter hæver; 
Vandets Rislen synger Chor deri.

Der, bag Høien, hvor den blege Straale 
Leger mellem Tamariskens Krat,
Og, som vilde Dalens Dyb den maale,
Stirrer ned fra Skyen, stille, mat:
See! der hvile Hyrderne. Een sidder 
Paa en mosgroet Steen og lokker frem, 
Medens Blikket over Hiorden glider,
Tonerne fra deres skiulte Hiem.
Ved hans Fødder sig de Andre hvile,
Dybt i Søvn, af Dagens Byrde træt — 
Dybt i Søvn; men deres Tanker ile
Vidt omkring paa Drømmens Vinge let.

Synet fiernt dem Euphrats Vande viiste,
Og ved Floden de <i>Judæa</i> saae.
Bittert græd hun for, hvad hun forliiste.
Og den svundne Tid hun tænkte paa;
Taus var Harpen, brustne var dens Strenge, 
Natteduggen voldte deres Meen;
Thi dens Toner havde tiet længe.
Mens den hang paa Taarepilens Green.

Pludselig de saae en Stierne dale 
Over Qvinden som en Straalekrands, 
Saae dens Funklen hele Himlen male 
Med en underfuld og sielden Glands. 
Og igien det taarefyldte Øie
Hæved hun fra Flodens mørke Skiød; 
Tillidsfuld hun skued mod det Høie,
Smertens Barn paa hendes Kind var død. 
Og igien klang Harpens skiønne Stemme, 
Høit til Jubelsangen lod dens Røst;
Ingen brustne Strenge Klangen hemme,
Fædrehiemmets Toner fra dens Bryst.

Synet svandt; men høit en Stemme kaldte 
Hyrderne, og undrende de staae;
Thi det Samme fast, som Drømmen malte, 
Vaagne de igien for Øiet saae.
Over Davids Stad en Stierne luer,
Og dens Straaler rundt paa Himlen gaae; 
Drage sig som gyldne Cirkelbuer
Fiernt til Horizonten, dunkelblaa.

Men en Engel see de til dem træde,
Herrens Klarhed om ham gydet var.
Fred han bragte, Fred og himmelsk Glæde,
Sneehvidt var det Klædebon, han bar.
Bange Hyrderne faldt ned til Jorden,
Skiulte Ansigtet i Kiortlens Flig.
Men den Høies Røst var dæmpet Torden, 
Og hans Tale Havets Brusen liig:

,,Frygter ei, thi hellig Fryd jeg bringer 
Ned fra Herren over Jordens Søn. 
Frelseren er født! — Paa Ordets Vinger 
Løft til Himlen Eders Siæl i Bøn.
See! et Tegn har Herren Eder skienket: 
Gaaer i Davids Stad, i Hytten ind,
Og i den, til jordisk Skabning lænket, 
Evigt Liv og evig Sandhed find!''

Og det lød fra tusind Engles Munde 
Høit i Chor med klokkerene Klang; 
Og det lød, som fra de stille Lunde
Nattergalens Toner over Vang:

,,Ære være Jehova i Himlen!
Fred paa Jorden! Fryd iblandt dens Børn!"

Tause Hyrderne til Staden ginge; 
Medens Hiordene de græsse lod. 
Stunded did, for Offeret at bringe 
Efter gammel Skik for Kongens Fod.
Ei var Guld den Gave, som de bragte, 
Ikke Perleglands fra Havets Bund; 
Ikkun Siælens Reenhed frem de rakte,
Og en barnlig Tro fra Hiertets Grund.

Men den Skienk er mere dyr, end Guldet, 
Mere dyr, end Biergets Ædelsteen;
Thi naar jordisk Pragt er skiult af Muldet, 
Straaler Fromhed som en Perle reen.
</body>
</poem>

<poem id="molbech2017101903">
<head>
   <title>Daaben</title>
   <firstline>Hvor mod Jordans Strande</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 8-17.</note>
   </notes>
   <quality>korrektur1,kilde,side</quality>
</head>
<body>
Hvor mod Jordans Strande
Bølgerne slaae op,
Og de høie Vande 
Stænke Stenens Top:

Breder sig en Slette,
Stor, med Blomsterduft, 
Aftenvinde lette
Svale Sydens Luft.

Palmetræet gynger
Høit det grønne Blad, 
Fugleskaren synger
Under Løvet glad.

Høstens modne Drue,
Rankens gyldne Frugt,
Funkler i sin Lue 
Blandt Oliven smukt.

I en Bue hvælver 
Jordans Eng sin Barm, 
O g om Høien skiælver 
Bølgens bløde Arm. —

Hør! paa Sletten lyder 
Hist en mægtig Røst; 
Hvo er det, som tyder 
Tidens store Brøst?

Høit hans Stemme klinger 
Iblandt Israels Børn,
Og med stærke Vinger 
Flyver Aandens Ørn;

Maner i hvert Hierte 
Skræk og Anger frem, 
Kalder Bod og Smerte 
Op fra Siælens Giem;

Høi, som Bølgens Brusen,
Som Basunens Klang,
Stærk som Stormens Susen 
Over Sephal's Vang.

Er det Zions Dommer, 
Ventet længst i Løn?
Er det ham, som kommer? 
Er det Herrens Søn?

Eller kun en Lærer, 
Sendt af Israels Gud,
Der til Jorden bærer 
Magtens store Bud?

Ei er han Messias, 
Nei, hans Engel kun;
Aanden af Elias
Taler fra hans Mund.

Giennem Arken lyder 
Høit <i>Johannes'</i> Røst, 
Seclers Spaadom bryder 
Vældig af hans Bryst.

Hvad de Gamle skued 
Bag et Taageflor,
Svage Haab, som lued 
Hos Propheter for;

Hvad som Drømme svæved 
Giennem Fortids Nat, 
Bange Suk, der bæved 
Efter Frelsens Skat;

Hvad forlængst de skued 
Kun som dunkle Syn, 
Naar i Mørket lued
Glimt af Aandens Lyn:

Alt hos ham allene 
Havde Herren lagt,
Ei forjættet ene,
Nei, til Sandhed bragt.

Havde til hans Tunge 
Givet Stormens Røst, 
Ord, som kunde runge 
Over Jordens Bryst;

Som i Aandens Ørken 
Dræbte Tankens Blund, 
Kaldte Siælestyrken
Fra dens dybe Grund.

Over Bierg og Dale, 
Giennem Ørknens Sand 
Gik han, og hans Tale
Fyldte Herrens Land.

Og Judæas Sønner 
Lytted til hans Røst; 
Inderlige Bønner 
Steg fra deres Bryst.

See! sin Fod han standser 
Da paa Jordans Eng, 
Der, hvor Bølgen dandser 
I en Blomsterseng.

Og han døbte Folket 
Der med jordisk Daab; 
Og hans Stemme tolked 
Tidens rige Haab. —

Søn af de henrundne 
Dages gamle Pagt, 
Minde om de svundne 
Tiders strenge Magt;

Vidne om det milde 
Rige, der er nær,
Og om Livets Kilde, 
Aaben for Enhver:

Staaer han, Herrens Engel, 
Som et Baand, der smukt .
Knytter Blomstens Stængel
Til den rige Frugt.

Om den stærke Skulder 
Hænger Kappen bred, 
Haarets Bølge ruller 
Over Brystet ned.

Om Prophetens Lænder 
Sig et Belte snoer, 
Kraften i hans Hænder, 
Som i Ordet boer.

Jorden er hans Leie, 
Flodens Vand hans Drik; 
Thi til Arv og Eie 
Haardførhed han fik. —

Og med Tillid venter 
Han paa Herrens Bud, 
Medens Hiertet henter
Mod og Trøst hos Gud.

Thi han veed, at længe 
Skal han vandre ei
Over Jordans Vænge, 
Og paa Ørknens Vei.

Snart hans Tid er omme,
Snart er endt hans Kald,
Og en Større komme 
Til Judæa skal;

Som med <i>Aandens Luer</i>
Døber Israel,
At i ham det skuer 
Livets rige Væld.

Og om ham han taler, 
Og paa ham han troer, 
Og Enhver husvaler 
Han med Frelsens Ord.

----

Nat det er, men nær den lyse Morgen, 
Duggen triller alt fra Palmens Blad; 
Og som Haabet lyser giennem Sorgen 
Stiger Dæmringen af Bølgens Bad.
Sagte ruller den de lyse Strømme
Over Horizontens dunkle Bryst;
See! da ftygter Stiernen med de Drømme,
Der i Søvne skienked Hiertet Trøst.
Jordans Bølge høiere sig hæver,
Ryster Nattens Lænker af sin Arm, 
Derpaa kiærligt kyssende den bæver 
Over Blomsterne paa Engens Barm. 
Langsomt svæve Taagerne mod Skoven, 
Skiule sig bag Olietræets Green, 
Mens en munter Sangfugl alt foroven 
Fylder Luften med sin Stemme reen.

Hist paa Sletten, hvor den høie Palme 
Gynger sig i Luftens friske Bad;
Ved dens Fod, hvor Blomsten ei kan falme, 
Venlig skygget af det grønne Blad:
Ligger dybt i Søvn den høie Lærer,
Han, Propheten, med det strenge Ord. 
Markens kolde Steen hans Hoved bærer, 
Og hans Leie er den haarde Jord. 
Morgenvinden hvisker til hans Øre, 
Drømmens Farver spille for hans Blik; 
Flodens Brusen kan han dunkelt høre,
Og den klinger som en fiern Musik.
Rundt omkring ham Israels Sønner hvile, 
Hyllede i Kappens mørke Fold;
Dækket er det sorte Øies Pile,
Skiult dets Flammer under Brynets Skiold.

Oldinge og Mænd, selv Børn og Ovinder 
Fængsled Ordets underlige Magt;
Ham de fulgte hid, hvor Floden rinder, 
Giennem Ørk og Slettens Blomsterpragt. 
Tys! Bag Skoven Hyrdehornet klinger,
I det Fierne svarer det igien;
Og fra Høi til Høi paa løfte Vinger 
Bærer Morgenvinden Tonen hen.
See! Propheten af sin Slummer vækkes, 
Aanden kalder ham til Floden ned.
Hist, hvor den af Skovens Skygger dækkes, 
Venter Jesus ham ved Bølgens Bred.

Barnet, der, med Fromheds Glands i Øie,
Tolked Skriften klart i Templets Hal,
Stod som Mand, at hente fra det Høie 
Styrke til at rægte tro sit Kald.
Herrens Søn var moden nu til Daaben, 
Evigheden skienked ham sin Aand;
Denne blev hans Kraft, hans Høiheds Vaaben, 
Og med den han sprængte Dødens Baand.

Det er Tid — og Bølgen ruller stille, 
Kysser rislende den Høies Fod;
Flodens Vande som en speilklar Kilde 
Skylle over Olietræets Rod.
Og der bliver stille rundt i Luften, 
Og der bliver tyst i Skovens Sal; 
Fuglen synger ei, og Blomsterduften
Spredes ei af Morgenvinden sval;
Skiult bag Træets Løv Gazellen standser
Sine Fødders luftiglette Flugt.
— Det er Tid — Alt Jordans Bølge krandser
Jesu Skulder med sin mørke Bugt;
Mægtigt svulmer Floden; stærke Strømme 
Skiule Øiet, Panden, Haarets Pragt.
— Og en Stund er Alting som i Drømme, 
Sorgens Nat er over Jorden lagt;
Dybt et Suk fra Verdenshiertet trænger,
Som med ham det misted Aandens Liv; 
Smertens Graad som Dug i Palmen hænger,
Og om Savnet hviske Flodens Siv.

Kun en Stund — da hæver Jesus atter 
Over Bølgerne sit Øies Glands;
Og igien en navnløs Glæde fatter
Al Naturen, fylder Siæl og Sands. 
Træet vifter med de grønne Blade, 
Morgenvinden suser over Vang; 
Skovens Fugle, jublende og glade,
Fylde Luften høit med deres Sang.
Solen aabner sine lyse Blikke,
Sløret ruller fra dens Aasyn ned.
Og de gyldne Strømme trindt udstikke
Over Jorden Liv og Kiærlighed.

See! han staaer, ombølget rundt af Straaler, 
Høit paa Stenen over Flodens Bugt;
Opadvendt hans Blik, som om det maaler, 
Himlens Dyb og Skyens fierne Flugt. 
Over Sletten ud han rækker Haanden 
Imod Bierget hist, mod Zions Borg,
Og dens Børn velsigner han i Aanden 
Halv med Kiærlighed og halv med Sorg.

Himlen aabnes, Skyerne sig stille,
Og der strømmer Glands fra deres Bryst; 
Som fra gyldne Strenge, Toner milde 
Hilse Israels Konge, Jordens Trøst.
Folket lytter hist i Palmeskoven
Undrende til Himmelharpens Klang, 
Hvor den iler, dalende fraoven,
Lydt med Morgenvinden over Vang. 
Hør! da ruller der en mægtig Torden,
Og et Stormveir over Sletten gaaer, 
Og de vende deres Blik mod Jorden, 
Skiule sig bag Skovens dunkle Haar. —

Men Guds Aand nedover Jesus daler 
Som en sneehvid Due giennem Sky;
Og i Stormen Herrens Stemme taler,
Vidner høit udover Land og By:
,,<i>Denne er min Søn, den Elskelige,
Ham, i hvem jeg haver Velbehag!</i>"
Men han vandrer langsomt bort fra Floden, 
Og imøde gaaer sit høie Kald;
Mod Jerusalem han vender Foden, 
Der at reise Aanden fra dens Fald.
</body>
</poem>

<poem id="molbech2017101904">
<head>
   <title>Jesus fristes i Ørkenen</title>
   <firstline>Langtfra de rislende Vover</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 18-27.</note>
   </notes>
   <quality>korrektur1,kilde,side</quality>
</head>
<body>
Langtfra de rislende Vover, 
Langtfra den blomstrende Eng
Jesus i Ørkenen sover,
Haard er hans eensomme Seng;
Jesus i Ørkenen hviler
Ved Pyramidernes Fod;
Høit giennem Skyerne iler 
Fuldmaanens Glindsende Flod.

Ud over Sandhavets Øde 
Støtternes Skygger gaae: 
Men deres Toppe, de røde,
Funklende stirre derpaa:
,,Kunde vi saadan os kaste, 
,,Havde blot Vinger vi, 
,,Snarligt vi da skulde haste —
,,Vorde fra Lænken frie.''
<!-- PDF side 32 -->
Tusinder Aar de skued,
At Vinden Skyerne drev.
At Solens Øie det lued
Og Sandet glodende blev; 
Og dybe tusindaars Vunder
Langs ad deres Sider groe, 
Hvor Slangerne krybe under 
Og Ørkenens Fugle boe.

Rundtom dem Bierge og Dale
I selsomme Former laae;
Men Alting var som i Dvale,
Som Døden hviled derpaa.
Det var som mægtige Bølger, 
Der stivned for Herrens Haand, 
En Grav, der i Skiødet dølger 
En virksom levende Aand.

Thi naar de glødende Vinde Vildt 
giennem Ørkenen foer 
Fra Biergenes fierne Tinde
Med Døden i deres Spor:
Da gik det henover Sandet
Med Hviin og med hule Brum, 
Og som i en Storm paa Vandet 
Hvirvlede Bølgen sit Skum.

Da var der vildsomt at vanke 
Giennem det vrede Hav,
Og vel maatte Hiertet banke 
Paa Fortidens øde Grav. 
Men nu var Naturen stille,
Hvor Jesus i Slummer laae; 
Kun enkelte Vindpust milde 
Henover Sandet gaae.

Roligt det mægtige Hierte 
Banked i Ørkenens Bryst,
Og over den gamle Smerte 
Hvilede Midnattens Trøst. 
Fiernt om Oasernes Kilde,
Ved Daddelpalmernes Rod, 
Samled stg Dyrene vilde
Og hviled den trætte Fod.

Men Midnattens Stierner funkle 
Og Fristelsens Stund er nær, 
Hvor Nattens Skygger de dunkle 
Skal kæmpe med Lysets Hær.
Da samle sig Mørkets Tanker 
Og hvile paa Jesu Bryst;
Og lytte, hvor Hiertet banker,
At dræbe dets Mod og Trøst.

Ene i Ørknen han sover, 
Ene, af Jorden forladt; 
Men Herrens Øie er over
Hans Slummer i tause Nat. 
Fromhedens kiærlige Engel 
Hviler sin Kind til hans Kind, 
Skiærmer som Blomsterstængel
Ham i den natlige Vind.

Medens han slumrede rolig.
Fristelsen steg i hans Bryst, 
Kaldte fra Drømmenes Bolig 
Koglende Billeders Lyst.
Ørkenen stiftede Farve, 
Skiftede Dragt for hans Blik,
O g af den visnede Larve 
Skiøn som et Paradis gik.

----

Hvor Havet kiærligt skiælver 
Ved Jordens varme Bryst,
Og Himlen herligt hvælver 
Sig over al dens Lyst;
Hvor skiøn foruden Lige
Solen staaer af sit Bad, 
Mens milde Dufte stige
Fra Blomsterkronens Blad; 
Hvor Daddelpalmens Kroner
Gynge sig over Vang, 
Mens Vestenvinden toner
Til Kildevældets Sang; 
Hvor Havets Bølge spiller 
Sin vante Melodie,
Og løfter sig og triller
Den vaade Kyst forbi;
Hvor Skovens stille Giemme 
De mørke Skygger staaer.
Og Fuglens klare Stemme 
Igiennem Lunden gaaer;
Hvor Rankens Stængel slynger 
Sig om Cypressens Arm,
Som sorgløst Livet gynger
Ved Dødens kolde Barm:
Der Jesus var i Drømme, 
Did gik hans Tankers Fied, 
Og Livets fulde Strømme 
Forbi hans Slummer gled.

Da vaagned han — og Drømmens rige Farver 
Forsvandt for Øiet i den øde Nat;
Og Ørknens Taage iisnede hans Lemmer,
Mens Nordenvinden sused over Sandet.
Og, som han nys ved Søvnens milde Bryst 
Omringet var af hele Sydens Rigdom,
Af Rosens Vellugt, Palmens søde Frugt:
Saa piinte Hungren dobbelt nu hans Hierte. 
Thi alt i fyrgetyve lange Dage 
Nu Solens Straaler havde brændt hans Isse, 
I fyrgetyve Nætter Ørknens Storme
Omkring hans kolde Leie havde hvirvlet; 
Og ikke lædskede Cisternens Vand,
Det kølige, hans Læber; Himlens Taare 
Sank ikke ned at dæmpe Sandets Gløden. 
Han skulde lide — saa var Herrens Villie; 
Thi Siælen giennem Lidelsernes Lue
Først hærdes maatte, før den skulde prøves.

Og overvældet af de svære Sorger
Den Himmelste sank ned og bad til Herren.

Men giennem Gravenes uhyre Rifter 
Foer Ørknens Vinde, susende i Natten.
Langt borte hørtes stærke Vingeslag,
Og stedse nærmere de kom i Stormen:
Da stod Gehennas Engel ved hans Side.
Hans Blik var mørkt, som Biergets dunkle Huler,
Og hvid var Kinden, som den blege Synd.
Et Dyb hans Hierte var af Trods og Tvivlen, 
Som Sorgen havde dækket med sit Slør.
Stor var hans Magt, hans var den halve Verden; 
Men Dybets Krone bar hans stolte Hoved.
— Saa stod hos Jesus Englen fra Gehenna, 
Stød Lognens Gud hos Sandheds rene Fyrste.
Da lød hans Stemme giennem Nattens stille, 
Liig Kildens Hvisken dybt i Biergets Skiød:
,,Hvi sørger Lysets Søn? — Din er jo Magten.
,,Hvi bede ydmygt, hvor Du selv kan handle? 
,,Byd Stenen for Din Fod at vorde Brød,
,,Lad Rankens Drue spire frem af Sandet,
,,Og Kilden risle fra de gamle Grave!''

Da kæmped det i Jesu Bryst; — men seirrigt, 
Og klart lod Ordet fra den Frommes Mund:
,,<i>Ei er i Brodet ene Livets Kilde</i>
,,<i>Men i hvert evigt Ord fra Herrens Læber!</i>"
Nu greb ham Englen i sin stærke Arm,
Som Nattens Skygge favner Lysets Strømme 
Og Oceanets Bølger Dagens Stierne.
Bort giennem Ørknen fløi de, over Havet, 
Op mod Judæas cederkronte Høie,
Og standsed Flugten først paa Templets Tind.

----

Hvor herlig er det høie 
Jehova-Tempels Pragt!
Dets Glands liig Herrens Øie, 
I Guld og Purpurdragt.
Høit over Land det hæver
Sit stolte Hoved op;
En gylden Krone svæver
Om Spirets ranke Top. 
Det er et Billed mægtigt 
Paa Magtens høie Drot,
Det er et Aftryk prægtigt
Af Herrens Himmelslot. 
Langtnede, over Byen
Taus hviler Søvnens Nat; 
Høit oppe, fiernt i Skyen
En Stierne glimter mat. 
Hvor nylig Livet rørtes,
Var øde nu og tyst,
Og ei en Stemme hørtes 
Selv fra Naturens Bryst.
Dybt, under Altrets Buer, 
I Helligdommens Skiød, 
En evig Lampe luer
Med Guldets Funklen rød; 
Den lange Straale iler
Igiennem Dybet op.
Og zittrende sig hviler
Paa Templets gyldne Top.

Der standsed de, paa Kuplens høie Hvælving, 
Og rundtomkring dem aabned sig en Afgrund; 
Thi høit laae Templet over Israels Stad, 
Og Pinien og Platanens brede Top
Knap naaede Tempelmurens Marmorbuer
Og atter talte Englen giennem Natten.
Hans Stemme lod som Vinterstormens Susen 
Blandt vissent Løv og mellem nøgne Stammer: 
,,Er Du Jehovas Søn, saa viis Din Magt!
,,Styrt Dig fra Templets Tinde ned i Dalen, 
,,Sving Dig paa Kraftens Vinge giennem Sky;
,,Thi vist Din Fader sender sine Engle
,,At bære Dig, saa let, som Vestenvinden
,,Kan bære Blomstens Blad paa sine Vinger!''

Da kæmped atter det i Jesu Bryst;
Men Lyset seired. Vinden bar hans Stemme 
Henover Staden, som et mægtigt Varsel,
Der skulde lyde til en sildig Slægt:
,,<i>Din Herre og Din Gud du skal ei friste</i>''

Da greb ham Englen atter i sin Arm,
Til Flugt sin Vinge hæved han og svang sig 
Bort fra Judæa til de fierne Bierge,
Hvor Himalaya løfter paa sin Ryg
Den sneebedækte Top høit over Jorden.

----
 
Belyst af Solens Blikke, 
I sneehvidt Klædebon,
De høie Kæmper drikke 
Af Skyens rige Haand. 
De drikke Ætherluften
Og Himlens klare Regn, 
De suge Blomsterduften 
Fra Jordens dybe Egn.
Men høiest blandt dem Alle 
Dhawalagiri staaer,
Og Konge de ham kalde
Med Kronen paa hans Haar. 
Rundtom hans Hoved gynge
Sig Skyerne i Dands,
Og omkring Issen slynge
De Evighedens Krands;
Et Baand af Roser hvide
Med mørke Graner i;
Thi Tidens Bølger glide
Hans stærke Fod forbi.
Der staaer han nu og døommer 
Om, hvad paa Jord han saae,
Og ned ad Kinden strømmer 
Som Taarer Kilden blaa,
Saa vide Øiet skuer
Udover Hav og Land,
Mens Morgenrøden luer
I Horizontens Rand.

Der standsed de, for sidste Gang, paa Bierget, 
Og Solen aabnede sit klare Øie
Og sendte Lyset over Jorden ud.
Udbredt for deres Blik laae Indiens Have 
Med sine høie Skove, farverige Blomster, 
Med sine store Floders hvide Sølv.
Og hele Verdens Rigdom her var samlet;
Thi Sydens Yppighed og Nordens Kraft
De Farver var, hvormed Naturens Pensel
Sit skiønne Billed havde malt paa Jorden.
Her standsed de og Englen strakte Armen
Udover Jord og hævede sin Røst.
Det lød som Bølgens Sang mod Klippens Stene, 
Som Havets Brusen giennem Biergets Huler:
,,See Alt er mit — den halve Jord er min; 
,,Men Dig jeg skienke vil dens Rigdoms Fylde,
,,Hvis Du vil knæle, kalde mig Din Gud!''

— Da var der ingen Kamp i Jesu Bryst;
Men høit han reiste sig paa Klippetinden,
Og høit hans Læber talte Lovens Ord:
,,Viig, Frister! bort; thi skrevet staaer: Din Gud
,,Du skal tilbede, dyrke ham allene!"

Da flyede bort Gehennas mørke Fyrste. 
Men Lysets Engle bare deres Konge
I Vindens Susen til Judæas Dale. —
</body>
</poem>

<poem id="molbech2017101905">
<head>
   <title>Jesus stiller Stormen paa Havet</title>
   <firstline>Hvor nøgne Fieldryg kaster</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 28-33.</note>
   </notes>
   <quality>korrektur1,kilde,side</quality>
</head>
<body>
Hvor nøgne Fieldryg kaster 
Sig ned i Dybets Arm,
Og Flodens Vande haster
Udover Klippens Barm, 
Og styrte sig med Brusen 
I Havets dunkle Skiød, 
Og blande deres Susen 
Med Bølgesangen blød;

Hvor Skovens dunkle Stammer 
Beskygge Fieldets Steen,
Og Solens lyse Flammer 
Forgylde Cedrens Green,
O g lege med de dunkle 
Cypressers grønne Top; 
Hvor Biergets Fødder funkle, 
Naar Bølgerne staae op:

Et Fartøi der sig vugger 
Ved Havets fulde Bryst,
Som Vuggesangen sukker
Imod den steile Kyst.
Saa sagtelig det gynger
Paa Bølgens hvide Top,
Der høit mod Stavnen slynger 
Sit Skum i Luften op.

Nu løfter det sin Vinge,
Nu reiser det sin Stavn,
Og Vindens Stemmer klinge 
Mod Seilets hvide Favn. 
Først sagtelig det strider,
Liig Svanen i sit Bad,
Saa hurtigt frem det glider,
Og skiller Bølgen ad.

Henover Havet svæver 
Den lette Fiskerbaad,
Og Aftensolen bæver 
Langsad dens Side vaad.
Den hæver sig, og dukker 
Igien bag Bølgen ned,
Og Bølgen atter lukker
Sig bag dens lette Fied.

Ret liig den hvide Maage 
Den spiler Vingen let: —
Da lægger sig en Taage 
Omkring den som et Net; 
Da lægger sig en Taage
Paa Havets sølvblaae Skrud, 
Og Vandene de koge.
Og Stormen farer ud.

----

Ned fra Biergenes Tinde 
Komme de hvinende Vinde, 
Komme Himmelens Sønner 
Hylled i Mørke og Død. 
Komme de brusende 
Vandrende henover Landet, 
Komme de susende.
Rullende udover Vandet;
Skovene gribe de i den mægtige Arm, 
Kryste dem knusende
Op til den iiskolde Barm.

Aanderne slaae den store 
Harpes Strænge,
Som over Dybet hænge, 
Spændte fra Klippe til Klippe, 
Den, hvis stærke Toner
Ud giennem Verdens Zoner
Klinge fra Syd til Nord.

Tordenskyerne trække 
Henover Himlen et Dække
Aabne de glødende Læber, 
Slyngende Flammen, som dræber
Talende udover Jord.

----

Hvor blev den lette Maage, 
Som svæved over Hav?
Svandt ogsaa den i Taage,
Blev Bølgerne dens Grav?
Og blev dens Vinger knuuste,
Og standsede dens Flugt,
Da Stormene de bruuste,
Og Himlens Lys var slukt?

----

Jesus var i Skibet, han, den Herlige 
Med den høie Pande; han den Kiærlige
Med det lyse Blik og de dunkle Lokker;
Og mens Vandene høit om Skibet skumme,
Og mens Vindene huult i Seilet brumme, 
Er han et Anker fast, som Intet rokker.

Rolig og dybt i Søvn paa Dækkets Planker 
Hviler Jesus; men den Himmelskes Tanker
Hvile sig i Gud, hans evige Fader;
Rolig og dybt i Søvn, skiøndt Alle skiælver,
Skiøndt foroven den sorte Nat sig hvælver, 
Og forneden hans Fødder Havet bader.

Thi hans Øie er lukt; hans Siæl sig svinger 
Bort fra Storm og Hav paa mægtige Vinger 
Til sit Ophav, Lysets evige Strømme
Herren sover — derfor tør Stormen klynge 
Sig i de matte Seil, tør Skibet tynge
Dybt i Afgrunden og dets Kræfter tømme.

Bange de Tolv sig høit i Stavnen samle,
Stirre paa Søen og i Taagen de famle; 
Men den slumrende Mester ei de vække.
Da over Dækket slaaer en vældig Bølge,
Brusende, dækt med Skum dens Søstre følge,
Og deres Arme op mod Herren de række.

Vildere giennem Natten Stormen hviner;
Da, med Dødens Angest i blege Miner,
Styrte de hen og høit paa Jesus de kalde.
Og han vaagner, seer med de milde Blikke
Paa de Tolv, som Kraft af hans Øie drikke, 
Mens med Bøn om Hielp for hans Fod de falde.

Mildt han dadler Hierternes ringe Styrke, 
Dadler den svage Tro og Siælenes Mørke,
At hos ham de frygtede Storm og Bølge; 
Og sin Haand ud over Havet han strækker; 
Flux de flyhøie Vande ned sig lægger,
Og hans Bud de flygtige Vinde følge.

Elementernes vilde Kamp er standset,
Atter det sølvblaa Hav er med Skiønhed krandset:
Aandens Reenhed kan Naturen beseire. 
Imod Himlen Jesus sit Øie vender,
Af dets Straale Solen sin Flamme tænder,
Mens om Biergets Tind sig Skyerne leire.

Og over Havet svæver 
Igien den lette Baad, 
Mens Aftensolen bæver 
Langsad dens Side vaad.
Den hæver sig og dukker 
Igien bag Bølgen ned,
Og Bølgen atter lukker 
Sig bag dens lette Fied.
</body>
</poem>

<poem id="molbech2017101906">
<head>
   <title>Den utroe Qvinde</title>
   <firstline>Høit lyste Solen paa Judæas Himmel</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 34-38.</note>
   </notes>
   <quality>korrektur1,kilde,side</quality>
</head>
<body>
Høit lyste Solen paa Judæas Himmel
Og kasted Straaler over Bierg og Dale. 
Den skinned paa en talløs Vrimmel
Af Skabninger, — en yppig Rigdoms Fylde 
Af Østens Planter, høie Palmesale,
Hvor tusind Fugletunger Herren hylde:
— Jehova's Øie skued over Jorden. 
Fiernt mellem Biergene en dæmpet Torden 
End mumled sine mørke Trolddomsord.
Den hen var draget over Libanon,
Hvor Cedren i de dunkle Skove groer, 
Og Olietræet bugner under Frugter.
Den havde svalet, renset Sommerluften; 
Alt renere nu aander Blomsterduften,
Og Kildens Bugter friskere sig snoer. 
Men Herrens Øie skuer mildt til Staden 
Jerusalem; med Velbebag det hviler
Paa ringe Hytte som paa Tempelfladen.
Og hvilket Tempel! See! mit Øie iler
Fra Tind til Tinde rastløst uden Ophør.
Hvor skal jeg Blikket fæste? Mon paa Kuplen, 
Der Nattehimlen liig, besaaet med Stierner, 
Høit op til Skyerne mit Øie fierner?
Paa Muren, der i mægtig Kreds sig slynger 
Tredobbelt omkring Alteret det høie,
En Slange af Granit; see! Ryggen tynger 
De store Taarnes Vægt, de den ei bøie.
Nei, jeg vil sætte mig i Templets Sale,
De store, med de gyldenlyse Buer,
Og, mens mit Øie over Landet skuer, 
Jeg lytter til den Himmelsendtes Tale.

Der sidder han, den Høie, i Portalen,
De dunkle Blikke veemodsfulde hvile
Paa Syndens Børn, som uden Ophør ile 
Rastløse hid og did igiennem Hallen.
Et Menneske han er; i jordisk Fængsel 
Er klædt den høie, underfulde Aand;
Men deraf Blikkets hemmelige Længsel,
Som gaaer med Kiærligheden Haand i Haand.
En evig Sandhed er han, skreven
Paa jordisk Tavle, der af Faa kun tydes;
Men af de Faa med Ærefrygt den lydes.

Hvo kommer hist igiennem Templets Buer? 
En Skare, see! af Mænd i mørke Kapper. 
De nærme sig herhid; mit Hierte gruer 
For deres skiulte Blik og mørke Pande. 
Hvad vil de vel? — Ha, deres Villie
Er ikke god — det røber Øiets Funklen!
Men midt iblandt dem, som en yndig Lilie,
I Skovens Mørke plantet, gaaer en Qvinde. 
Hvor hun er skiøn! Blandt dine Døttre, Zion! 
Ei een Du finder skiønnere, end hende.
En Kiortel hvid og folderig omslynger
De fine Lemmer; ned fra Issen falder 
Det sorte Haar i store Lokker, gynger 
Paa Barmens Snee, liig Cyperns Ranke, 
Der favner svulmende det hvide Marmor. 
Og høi er Væxten, som den ranke,
Den stolte Pinie, der paa Karmel vaier
Og susende sin Top for Vinden neier.
Det dunkle Øie ligner Antelopens,
Den lette Hind, som giennem Skoven springer
Med Pilens Fart, paa Vindens snare Vinger.
Men hun er bleg, som Stiernen naar den svinder, 
Og tunge Taarer ned fra Øiet rinder.
Hun seer omkring sig, sky og bange, 
Gazellen liig, der, over Sletten jaget,
Af Mathed styrtet, drager Sukke lange. 
Ja, tynger Sorgen paa Dit unge Hierte,
Saa tye kun hid! hos <i>ham</i> kan Du din Smerte 
Udgræde frit og finde Trøst og Lindring.
Hæld til hans Bryst Dit Hoved — <i>der</i> er Livet; 
Thi Jordens Qval at mildne ham er givet!

Men see! de mørke Mænd jo tvinge 
Den Blege til at knæle; vil de røre
Til Medynk Herren, deres Klage bringe 
Paa Qvindens Læber for hans milde Øre?
Og komme de til Templet, for en Draabe 
At trygle sig af Kiærlighedens Væld?
Nei, Medynk er ei deres Meed; de raabe
Om Straf kun; Død er deres Løsen,
Død over Qvinden, som blev utro funden.

Og Herren? Bød han dem at føre
Det unge Liv til Død og Spot og Skiændsel?
Bød han dem knuse denne blege Pande,
Og efter Loven hendes Legem give
Til Priis for Storm og Vind paa Havets Vande?

Han sagde Intet, men til Jord sig bukked,
Og med sin Finger Skrifttræk skrev i Sandet. 
Ei Øret til for Medynks Røst han lukked;
Men i sin Gierning gav han dem en Gaade —
<i>Det</i> var hans Svar, naar den de kunde raade.

De kunde ikke. Jødelandets Vise 
Formanede ei hans Taushed at fortolke: 
Det ei Forstanden var, men Hiertet givet, 
At tyde Hiertets Svar og skienke Livet.

Da reiste han sig; ædel Vrede lued
Strengt i det fromme Blik, og rundt han skued 
Med dyb, retfærdig Harm og talte til dem:
,,I fordre Død — velan! den, som blandt Eder 
,,Er uden Synd, den forste Steen han kaste!"
Igien han satte sig og skrev paa Jorden.
Siig, har Du seet, hvad Cederen er vorden
Naar Herrens Blik, naar Lynet har den truffet?
Knuust er dens Stolthed,, knækket Kraften
Dens Krone hænger som en Blomst mod Aften.
Saa traf hans Øie dem, og bort de iled.
Men længe Blikket nu paa Qvinden hviled,
Der sønderknuust, i Taarer opløst, dvælte.
Da sagde han til hende mild og rolig,
Mens bange hun paa Marmorgulvet knælte: 
,,Hvor er de Alle, som Dig vilde dømme, 
,,Og tvinge Dig til Dødens Kalk at tømme?''
Hun hvisked sagte: ,,De er borte Alle.''

,,Saa skal ei heller for min Dom Du falde;
,,Gak bort i Fred, og synd ei mere!''

Og atter sidder Jesus i Portalen.
De dunkle Blikke veemodsfulde hvile
Paa Syndens Børn, som uden Ophør ile 
Rastløse hid og did igiennem Hallen. —
</body>
</poem>

<poem id="molbech2017101907">
<head>
   <title>Enkens Søn i Nain</title>
   <firstline>En tidlig Morgen, just som Solen vækked</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 39-42.</note>
   </notes>
   <quality>korrektur1,kilde,side</quality>
</head>
<body>
En tidlig Morgen, just som Solen vækked 
Af Søvne Blomsterne, og Mørket spredte,
Det sorte Slør, hvorunder Natten dækked 
Det hulde Liv og Taagesengen redte; —
En tidlig Morgen, just mens Fuglen bragte 
Til Gud sin Lovsang, blanded den med Duften
Af Engens Lilier; al Naturen rakte
Sit Offer frem, og Friskhed fyldte Luften: —
En tidlig Morgen gik en stille Skare
Af Byen ud; til Dalen hist de stunded, —
Hvidklædte Mænd, og mellem sig de bare 
En simpel Kiste, sort og blomstervundet.
Hvorfor saa tause? Hvi er Ordet lænket,
Der strømmed livligt for, som Bækkens Vande? 
Hvorfor saa blege? Hvi er Blikket sænket, 
Mens Veemod hviler paa den høie Pande?
O! Livet bundet er; thi hen det vanker
Bed Dødens Side til de kolde Grave.
O! Glæden svundet er; thi Haanden banker 
Paa Sorgens Døre i den stille Have.

Hvo er den Qvinde hist, der gaaer saa bøiet, 
Dg stirrer ned, og efter Skaren følger?
Hvo er den Qvinde hist med Graad i Øiet, 
Der har sit Ansigt skiult i Slørets Bølger?
O! vil Du sørge, kom og sørg for hende; 
Thi fast af Sorg er hendes Hierte bristet;
Og lad din Taare kun med hendes rinde: 
Det er en Moder, som sin Søn har mistet. 
En fattig Enke, ene, uden Mage;
Han var alt gangen bort, Huus at berede.
Nu maa hun betle paa de gamle Dage, 
Kan ingen Seng de trætte Lemmer rede.
Hvor det er tungt, at eie ingen Frænde,
Og ingen Ven, at staae i Verden ene!
Men mere tungt det er, naar man maa sende 
Sit Barn at boe blandt Gravens kolde Stene. 
Han var saa god, saa øm og kiærlig over
Sin gamle Moder, barnlig allesinde;
Det er forbi, — nu er han død, han sover: 
See, derfor er det, hendes Taarer rinde.

Men see! en Skare vandrer dem imøde! 
Den kommer hist fra Cederskovens Skygge, 
Hvor Myrten blander sig med Roser røde.
Og mange Fugle deres Rede bygge.
Tolv Mænd, ei flere, er det Skaren tæller; 
Men mellem dem en Trettende fremtriner.
Hvo er han? Ingen Yngling, Mand ei heller; 
Fast mellem Barn og Olding er hans Miner. 
Vel hviler Alvor paa den høie Pande,
Han synes skabt til Hersker, til at lydes; 
Vel er hans Øie liigt de stille Vande,
Hvis skiulte Dyb kan anes, men ei tydes: 
Men ogsaa Kiærlighed og Blidhed smiler 
Klart i dets Straale, og om Læben svæver 
Et barnligt Smiil, mens Blikket stille hviler 
Paa dem, hvis Klage giennem Luften bæver. 
Men alt de nærme sig de tause Dale,
Den hvide Muur, hvor Vedbendranken slynger 
Sin mørke Skrift om Dødens dybe Sale;
Og dobbelt Byrden deres Skuldre tynger.

Da nærmer han, den Ene, sig til Baaren, 
Og byder dem at standse, som den bærer. 
Og flux de standse, og aftørre Taaren; 
Thi han er Jesus, Folkets elskte Lærer.
Men Kisten de paa Skilleveien sætte 
Imellem Liv og Død, og Fryd og Smerte. 
Saa hviled de; thi de var næsten trætte, 
Træt Armen var og tungt var deres Hierte. 
Men Jesus ynktes, da han Qvinden skued;
,,Græd ikke!'' trøsted han, sin Haand han lagde 
Paa Sønnens Hoved, og hans Øie lued
Mod Himlen vendt. Til Ynglingen han sagde:
,,Staae op, du unge Mand!'' og da, o Under! 
Fik Døden Liv; den Kind, der nys var blegnet, 
Blev rød igien, og blomstrende sig runder,
Og Læben blev med friske Farver tegnet. 
Saa gav til Moderen han atter Sønnen, 
Og deres Glæde intet Ord kan male.
Den hæved sig til Lovsang høit i Bønnen,
Den steg til Himlen op fra Jordens Dale!
</body>
</poem>

<poem id="molbech2017101908">
<head>
   <title>Jesus vandrer paa Havet</title>
   <firstline>Ved det stille Vand</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 43-49.</note>
   </notes>
   <quality>korrektur1,kilde,side</quality>
</head>
<body>
        Ved det stille Vand,
        Langs den grønne Strand 
    Jesus vandrede en Aften ene;
        Solens sidste Blik 
        Giennem Skyen gik,
    Skinnede paa Søens hvide Stene.
    
        Og det store Hav
        Smukt et Billed gav
    I sin Taushed af hans milde Tanker;
        I hans Siæl var Fred,
        Stille Kiærlighed,
    Og hans Hierte ømt for Jorden banker
    
        For den dunkle Jord, 
        Der, hvor Synden boer.
    Og hvor Mørke hviler over Aanden;
        Den vil Lysets Søn
        Slutte i sin Bøn,
    Den vil frelsende han række Haanden.
    
        Aftenrøden døer,
        Oceanets Slør
    Nuller over Solens lyse Kinder;
        I den tause Lund 
        Tier Fuglens Mund,
    Duggens Taare ned i Græsset rinder.
    
        Der, hvor Pilen staaer, 
        Og sit lange Haar
    Dukker i de mørke, vaade Skygger; 
        Hvor om Stammen smal.
        Som en prægtig Hal,
    Bladene en kølig Grotte bygger,
    
        Sætter Jesus sig; — 
        Aanden tankerig
    Vandrer over Søens, fulde Strømme;
        Men ved Træets Rod,
        For den Høies Fod,
    Hviler Bølgen stille, som i Drømme.

----

Deilig er Du, o Hav! Din Priis jeg synger,
Enten det stolte Skib Din Nakke tynger, 
Glidende hurtigt frem for snare Vinde,
Eller Du reiser Dig i mægtig Harme,
Bryder Dit Aag, og med de stærke Arme 
Vraget slynger mod Sky paa Bølgens Tinde.

Men jeg elsker Dig høiest dog, naar stille
Dybt i Slummer Du er, naar Luftninger milde 
Over Dig gaae og kruse Haarets Bølge;
Naar fra Dit drømmende Hjerte Toner klinge, 
Svævende til mig hen paa Luftens Vinge, 
Hviskende om det Liv, Dit Bryst maa dølge;

Elsker Dig høiest dog, naar Aftnens Stierne 
Sender sin Glands og Pragt ned fra det Fierne, 
For at dysse Din Sorg i venlig Slummer;
Naar du med Savnets hele, rige Varme
Længes at vorde Liv i Lysets Arme,
Høiest elsker jeg da, o Hav! Din Kummer.

Eller naar Maanen i sin fulde Lue 
Vandrer paa Himlen hen, saa bleg at skue,
Og Dit Øie dens lyse Blik kan fange.
Da er Du skiønnest; tusind hvide Straaler 
Baade Dit Øies Dyb og Barmen maaler,
Og i Din Skiønheds Rigdom zittre bange.

Stille ligger Du nu for Herrens Fødder, 
Kiærlighed til ham giennem Blikket gløder,
Aander i den Suusning sval, Du ham sender.
Giv ham den bedste Skat, Dine Bølger eie,
Dys ham i Slummer blidt, og om hans Leie
Bred Dine kiærlige og milde Hænder!

---

        Fiernt paa Havets Blaa
        Baaden stille laae,
    Og Disciplene paa Herren vente,
        At hans milde Røst 
        Over Havets Bryst
    Skulde kalde dem sor ham at hente.
    
        Længe tøver han.
        Og det mørke Vand
    Gløder alt i Morgenrødens Arme;
        Bølgen vækket er
        Af det lyse Skiær,
    Giennem Luften strømmer Dagens Varme.
    
        Og fra Skibets Rand 
        Til den fierne Strand
    Hen de sende længselsfulde Blikke. 
        Mon han sover end?
        Skal den lette Vind
    Ikke snart hans Stemmes Toner drikke?

---

See! da vandrer Jesus over Havet.
Liig en mægtig Engel frem han gaaer.
Er med Fuglens Flugt hans Fod begavet, 
Eller mon i Dybet ned den naaer?
Har han taget Morgenrødens Vinger,
Hyllet sig i Skyens lette Dragt?
Er det Solens Karm, hvorpaa han svinger
Over Bølgen sig i Lysets Pragt?
Nei, hans Gang er Tankens liig, som svæver 
Fri, ubunden over Hav og Land;
Aanden er hans Vinge; den ham hæver, 
Støtter Foden paa det dybe Vand.
Vinden leger mildt med Haarets Bølger,
Leger med den vide Kiortels Flig;
Og i Morgenrødens Funklen dølger
For hans Øie Dybets Afgrund sig.
Men han selv er som de Taager hvide,
Der om Søen gaae i Maaneglands,
Der med Aftnens Skygger langsomt glide 
Over Engene i selsom Dands.

Og mod Baaden stille hen han svæver, 
Der paa Bølgen laae med slappe Seil.
Peder seer ham, og med Gru han bæver 
For det klare Lys paa Havets Speil. 
Alle skiælve de, og Aaren fatte,
Spænde Armen, kløve Strømmens Magt, 
Og de flygte, til af Træthed matte
De maae standse, nær til Jesus bragt'. 
Da førstkiende de den vante Stemme: 
,,Frygter ikke, Børn! thi det er mig!''
Men endnu kan Skrækken ei de glemme, 
Og endnu paa Tvivl er Siælen riig. 
Derfor siger Peder: ,,Giv os. Mester! 
,,End et Tegn, at vi kan kiende Dig. 
,,Som Du let paa Bølgeteppet fæster 
,,Dine Fied, saa tillad ogsaa mig!''
Og forventningsfuld han ud sig rækker 
Imod Jesus paa det dybe Vand;
Herren kalder; — Peder Haanden strækker,
Springer over Baadens lave Rand.

Men han synker ei, en Kraft ham hæver, 
Jævner Bølgen for hans svage Fod, 
Denne Kraft, som hele Livet kræver: 
Tillid til at Herren er ham god.
Og han vandrer hen ved Jesu Side,
Øiet fæster han paa Himlens Blaa,
Fæster det paa Jesu Blik, det blide; — 
Havets Dybder ikke meer han saae.
See! da røres Dybet, — han skal prøves, 
Stormen lægger sig paa Vandet hen, 
Mørkt det bliver atter; Lyset røves,
Nylig tændt, af Skyggerne igien.
Peder skiælver, bleg han Øiet lukker, 
Aabner det igien, men skuer ned;
Op af Bølgen Død og Rædsel dukker, 
Og hans Hoved svimled, Foden gled. 
Haabet viger; Frygtens Engel lægger 
Om hans Hierte tæt sin kolde Grav,
Døden med sit Slør hans Øie dækker, 
Og han synker i det dybe Hav.

Men en Haand ham griber, før begravet 
Han for stedse er i Bølgens Favn;
Og hans Haab og Tro igien af Havet 
Stige nyfødt op i Hiertets Havn.
Stormen standser, Havet hviler herligt 
Atter i sin stille, dybe Ro.
Men til Peder siger Jesus kiærligt:
,,O hvor svag og ringe er Din Tro, 
,,Og hvor stærk er Tvivlen i Dit Hierte!
,,See! i Dødens gaadefulde Bo
,,Lyser Intet, uden <i>Troens</i> Kiærte,
,,Og <i>dens</i> Blomster kun paa Graven groe.'' 
Men igien fra Havet op de stege,
Seilet fyldtes, Baaden gynged let,
Landets Skove stedse læng're vege;
Jesus satte sig paa Toften træt,
Sad, den Høie, der, som paa sin Throne, 
Han, Naturens underfulde Bliv ;
Over ham var Himlens vide Zone, 
Under ham laae Havets stille Liv.
</body>
</poem>

<poem id="molbech2017101909">
<head>
   <title>Lazarus's Opvækkelse</title>
   <firstline>Hvor Kedrons Slette smiler</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 50-60.</note>
   </notes>
   <quality>korrektur1,kilde,side</quality>
</head>
<body>
Hvor Kedrons Slette smiler 
Med Blomster paa sin Barm, 
Omslynget tæt af Kildens 
Den sølverhvide Arm;

Hvor Olietræet skygger 
Om Bølgen klar og reen,
Og bader sine Frugter
Og vifter med sin Green;

Et lille Huus der ligger 
Imellem Biergets Krat,
Og om det hvælver Palmen 
Sin brede, grønne Hat.

Omkring de hvide Vægge 
Sig slynger Rankens Blad,
Og Druerne de smile 
Og skille Løvet ad.

Hos det en Have pranger 
Med herlig Blomsterflor;
Der skygge Myrtens Blade, 
Og Sydens Rose groer.

Jasminen spreder Vellugt 
Om Laurbærtræets Fod,
Mens Vand fra Kedrons Kilde
Beskyller Blomstens Rod.

I Huset boer en Broder 
Med sine Søstre to;
Et Kløverblad saa fagert 
Jeg ingentid saae groe.

Han er en kiærlig Fader, 
Derhos en Broder øm,
Og Søstrene er skiønne,
Som Vaarens bedste Drøm.

See hist, hvor Pilen deler 
Sin smidigranke Green,
Og bygger som en Løvsal 
Omkring den gamle Steen;

Hvor Bækkens Bølger synge 
Med Rislen deres Sang, 
Mens de forbi sig skynde
Fra Haven imod Vang:

Der hvile sig de Trende 
Alt paa den grønne Bred, 
Og imod Vest de stirre, 
Hvor Dagen synker ned.

Bag Oliebierget skiuler 
Sig Aftensolen hist; 
Den røde Straale leger 
Med Piletræets Ovist.

Maria sidder høiest 
Med Blikket vendt imod 
Den dalende Sol og
Dens purpurrøde Blod.

Om Haarets dunkle Lokker 
Et sneehvidt Slør er lagt;
Det ruller ned i Bølger
Og skiuler hendes Dragt.

Det sorte Øie funkler
I Aftensolens Glands,
Liig Stiernens hvide Straaler 
Fra Nattehimlens Krands.

En Taare reen der svulmer, 
Paa <i>hendes</i> Reenhed Pant:
Naturens skiønne Toner
I Siælen Gienklang fandt.

<i>Lazarus</i>, hendes Broder, 
Sit Hoved hviler mod
Det bløde Mos paa Stenen 
Under Marias Fod.

Paa hende hviler Blikket, 
Imedens milde Ord
Dybt fra hans Hierte strømme, 
At tolke, hvad der boer.

Dyb er hans Stemmes Tone, 
Men venlig dog dertil,
Som Havets høie Brusen 
Og Strengelegens Spil.

Hans Arm er stærk og kraftig 
Som Cedergrenen rank,
Hans Vært er høi og prægtig
Som Poppelen slank.

<i>Martha</i> om Stammen slynger 
Den saftiggrønne Piil,
Og sender saa iblandt til
De Andre hen et Smiil.

Den hvide Kiortel skinner 
Igiennem Løvet smukt.
Og Haaret favner Barmen 
Alt med sin mørke Bugt.

Hun Moder er for Huset, 
Skiøndt end saa ung hun er,
Og for den rige Have 
Med sine Blomstertræ'r.

Hun støtter Rankens Stengel 
Og Træets tunge Green, 
Sysler i Hiemmet venligt 
Og mildt om hver og een.

Saa hvile sig de Trende 
Alt paa den grønne Bred, 
Og imod Vest de stirre, 
Hvor Dagen synker ned.

Og mens de see, døer Solen 
Og Lyset gaaer forbi;
Men Nattens Skygger skiule 
Det smukke Malerie.

----

See! det er atter Aften 
Og Mørket falder paa; 
De tvende Søstre ene 
Igiennem Haugen gaae.

Høit oppe lyser Maanen
Til deres stille Gang;
Fra Skoven lange Skygger
Sig brede over Vang.

De gaae med blege Kinder 
Og Graad i deres Blik, 
Liig hvide Roser, fyldte 
Med Morgenrødens Drik.

Til Kedrons Kilde vandre 
De hen med sagte Fied,
Og i dens Bølger lægge 
De deres Smerte ned.

Det sukker giennem Sivet, 
Det risler over Steen;
Men Søstrene græde 
Bag Taarepilens Green.

,,Du lille Bæk som giemmer 
Vort Billed i Dit Skiød, 
Du har saamangt et Minde 
Om ham, som nu er død.''

,,Har ei Din Bølge speilet 
Det klare Øies Glands, 
Den kongelige Pande,
De mørke Lokkers Krands?''

,,Og har du ikke drukket 
Hans Stemmes rene Klang,
Og har du ikke standset
Og lyttet til hans Sang?''

,,Saa tag da og vor Taare, 
Den hører med dertil,
Tag vore sidste Sukke, — 
Og tril saa, Bølge, tril!''

,,Rul giennem Israels Dale, 
Forbi dens Sorg og Lyst; 
Glid stille forbi Gløden, 
Den trænger ei til Trøst.''

,,Men finder Du to Søstre
Ved deres Broders Grav,
Saa stands, for Du Dig blander 
Hist med det store Hav!<note>Hav!'']Hav!</note>

,,Hvisk til dem om vor Smerte 
Og om vort bittre Savn; 
Fortæl om vore Taarer,
Der trilled i Din Favn!''

Det sukker giennem Sivet, 
Det risler over Steen;
Men Søstrene græde 
Bag Taarepilens Green.

----

Lazarus i Lundens Skygge sover,
    Dækket af den tunge Marmorsteen,
    Og hans Grav Cypressens dunkle Green
Breder venligt sine Blade over.

Vinden hvisker susende om Sorgen,
    Og fra Kilden risler Mindets Røst, 
    Fuglens bløde Stemme synger Trøst,
Synger høit om Glædens lyse Morgen.

Martha og Maria gaae fra Graven, 
    Det var Aften, da de gik derhen. 
    Solen aabner Øiet nu igien,
Atter vaagne Blomsterne i Haven.

,,Herren er der!'' klinger dem imøde,
    ,,Jesus er her, han er kommen hid!"
    Og som Tanken let de flyve did,
Og de blege Kinder blive røde.

See! der staaer han; aabner sine Arme, 
    Kalder Smertens Døttre til sit Bryst. 
    Aaben var hans Siæl for deres Lyst,
Ei har Sorgen kiølnet nu dens Varme.

Tæt til Jesus Hovedet de hvile,
    Og i Taarer svømmer Øiets Sø. 
    ,,Du kun kunde frelst ham fra at døe!
Herre, ak! hvi kom du dog saa silde?''

See! da hæver han sin høie Pande,
    Og forklaret funkler Blikkets Ild; 
    Og det er som Siælen flygte vil.
Bort fra Formen, bort til Lysets Lande.

,,Jeg er Livet,'' fra hans Læbe lyder,
    ,,Og Opstandelsen! Hvo paa mig troer,
    Og i Hiertet giemmer dybt mit Ord: 
Døer han end, dog evigt Liv han nyder!''

Helligt Ordet er, som al hans Virken!
    <i>Det</i> er Vingen for den løste Aand,
    <i>Det</i> dens Kraft i Kamp med Jordens Baand,
Evighedens Alterlys i Kirken.

Og som Solen aabner Blomsterkalken, 
    Naar dens Øie lyser over Jord, 
    Aabner Siælens Fængsel Jesu Ord,
Drager Gravens Slør fra Katafalken.

Men Maria for den Høie knæler,
    Dybt hun greben er af Ordets Liv. 
    Dog, som Duggen i det ranke Siv,
Mindets Taare end paa Kinden dvæler.

Og da græder han ved hendes Kummer,
    Og de græde rundtom, Israels Børn.
    — Men det stunder til; — snart Aandens Ørn
Dobbelt stærk skal vaagne af sin Slummer.

Hen til Graven vandre de med Klage, 
    Mænd og Qvinder fra Jerusalem;
    Vandre hen til Livets sidste Hiem, 
Hvilestedet efter travle Dage.

Solen skinner smukt paa Marmorstenen, 
    Haabets Grønt omslynger Gravens Bryst,
    Venligt toner Fuglens klare Røst,
Venligt vifter Vinden giennem Grenen.

,,Vælt den bort,'' saa Jesus Folket byder, 
    ,,Dødens Marmorvægt fra Livets Barm!''
    Og mod Himlen rækker han sin Arm,
Medens Ordet bange de adlyder.

Og mod Himlen Blikket op han vender,
    Og Jehovas Almagt stiger ned;
    Og han nærmer sig til Gravens Bred,
Og han vinker did med sine Hænder.

,,Lazarus, kom frem!'' I Rædsel bæve
    Israels Sønner over Jesu Værk;
    Giennem Skoven gaaer en Susen stærk,
Kedrons Bølger høiere sig hæve.

Og han kommer. Kinderne er hvide.
    Øiet lukket, mat hans Gang og svag. 
    Men han favnes af den lyse Dag,
Blodets Strømme i hans Aarer glide.

Øiet funkler, Kinderne de gløde,
    Fyrigt banker Hiertet i hans Bryst, 
    Og han hæver høit sin glade Røst,
Livet hilses atter af den Døde.

Folket knæler undrende om Graven,
    Lunden klinger høit af Herrens Lov, 
    Men han vandrer fra den dunkle Skov,
Af de Trende fulgt, igiennem Haven.
</body>
</poem>

<poem id="molbech2017101910">
<head>
   <title>Jesus i Gethsemane</title>
   <firstline>Jesus vandrer giennem Nattens Stille</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 61-66.</note>
   </notes>
   <quality>korrektur1,kilde,side</quality>
</head>
<body>
Jesus vandrer giennem Nattens Stille 
Med Apostlene langs Kedrons Kilde; 
Bølgerne i Maaneglandsen spille.

Sært bevæget har han deres Hierte, 
Han har taget Afskeed, og med Smerte 
Hørte sidstegang de, hvad han lærte.

Derfor Tavshed er paa deres Læber, 
Derfor Taaren nu ved Kinden klæber.
Og et Suk hvert Smiil i Fødslen dræber.

Over Broen gaae de ind i Haven,
Der er stille rundtom som i Graven; 
Jesus foran gaaer med Palmestaven.

Ned i Olieskoven Stiernen skinner,
Men den seer kun Graad og blege Kinder, 
Og den skiuler atter sig og svinder.

Og med den forsvandt hver anden Tanke, 
End den ene: han skal meer ei vanke 
Mellem dem, hvis Hierter for ham banke;

Mellem dem, hvis Fryd til hans er bundet, 
Som ved Jesus Livets Væld har fundet, 
Og ved ham en evig Sandhed vundet.

Tause, dybtnedbøiede de følge;
Dyre Minder sig i Siælen dølge, 
Blomster liig bag Hiertets stille Bølge.

Aftnens Sanger høit sin Stemme hæver, 
Og dens Tone giennem Lunden svæver,
Hvor det dunkle Blad for Vinden bæver.

Sangen kalder frem veemodig Længsel; 
Siælen længes fra sit snævre Fængsel, 
Længes bort fra Jordens Sorg og Trængsel.

Træthed lægger sig paa deres Øie,
Som paa Hiertet, Hovedet de bøie.
Og de slumre ind blandt Palmer høie. —

Nu er Jesus ene — Alt er stille; 
Sagte risler kun den fierne Kilde,
Og fra Træet Duggens Draaber trille.

Han er ene, ene med sin Smerte, 
Dødens Rædsel hviler paa hans Hierte, 
Og den slukker Haabets lyse Kierte.

<i>Jordens Barn</i> han er i Smertestunden,
Af dens Baand hans Siæl er fast omvunden,
Og hans Tankes høie Flugt er bunden.

See! da synker han paa Knæ og hæver 
Bedende sin Røst, og Ordet svæver
Op til ham, som Bøn og Taalmod kræver.

,,Herre! hvis du vil, min Kalk du tage; 
Dog — din Villie skee, og ei min Klage!''
Ydmygt vender han sit Blik tilbage.

Jesu Blod i tunge Draaber rinder
Fra hans Pande paa de blege Kinder; 
En uhyre Qval hans Tanke binder.

Men da strømmer ned et Lys fraoven,
Og en Susen mild gaaer giennem Skoven, 
Sagte, som den fierne Lyd af Voven.

Herrens Engel staaer ved Jesu Side, 
Og han rækker ham med Miner blide
Trøstens Bæger for Hans bittre Qvide.

Det er Englen, ham, som Gud har givet
Til at bringe Haab og Trøst i Livet
Jordens Barn, hvis Siæl er svag som Sivet.

Jesus føler atter Kraften stige, 
Dødens blege Billed seer han vige, 
Føler nær sig ved sit lyse Rige.

Og han takker Gud, sin høie Fader, 
Ham, der giver Liv, og atter lader 
Livet døe, men ei sin Søn forlader.

Derpaa kalder han; men Ingen svarer, 
Søvnens Slør Apostlene bevarer
For den bittre Sorg og Dødens Farer.

Jesus gaaer og stille paa dem kalder,
Og, som Dug paa Blomst, hans Tale falder 
Qvægende og Hierterne husvaler.

,,Stærk er <i>Aanden</i> vel, og Intet bøie
Kan dens Tankeflugt imod det Høie, 
Naar den vender did sit klare Øie.

,,<i>Leg'mets</i> Magt som Bølgen er i Havet, 
Der af Storm og Vind er altid avet.
Og hvis Frihed evigt er begravet.''

,,Vaager derfor, mine Børn! og beder,
At til Synd Jer Fristelsen ei leder: 
Bønnen er et Skiold, som trofast freder.''

Som med kiærlig Røst han saa dem byder, 
Fierne Trin fra Skovens Dyb gienlyder, 
Fakkelglands igiennem Haven bryder.

Og at Timen nærmer sig, han kiender,
Til Velsignelse han sine Hænder
Sidste Gang imod de Elskte vender.

Men i Skovens natligmørke Kammer
Stedse høiere nu Faklen flammer,
Med en rødlig Glands blandt dunkle Stammer.

Hielme funkle, blanke Brynier skinne,
Skiolde rasle, nær er Jesu Fiende;
Men <i>hans</i> Kraft kan Jorden meer ei binde.

Som en Gud han staaer blandt Israels Skare;
Krigerne med Skræk tilbage fare,
Vil med dragne Sværde sig bevare.

En iblandt dem hen imod ham triner.
Synd staaer skrevet i de mørke Miner, 
Syndens Sorg skal blegne snart hans Kinder

See! da bøier Jesus sig og græder
For det tabte Barn; men Judas glæder
I sit Hierte sig til Guld og Hæder.

Og han nærmer sig. Ha, Jorden bærer 
Knap det Dyb af Synd, hans Hierte nærer!
— Med et Kys forraader han sin Lærer.
</body>
</poem>

<poem id="molbech2017101911">
<head>
   <title>Jesu Død</title>
   <firstline>Græd, Jerusalem! lyt til min Harpes Toner</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 67-76.</note>
   </notes>
   <quality>korrektur1,kilde,side</quality>
</head>
<body>
Græd, Jerusalem! lyt til min Harpes Toner;
See! til dens Klage bøie sig Cedrens Kroner.

Israels Konge-Stad! lad Din Taare trille;
See! paa Marken sørge selv Dyrene vilde.

Græd, Judæa! lad Sløret Dit Ansigt skiule; 
Sorrigfuldt synge i Luften Himlens Fugle.

Klagende suser det i Cypressens Grene, 
Bølgen risler med Sorg over Bækkens Stene.

Himlen selv har lukket sit klare Øie,
Alle de Blomster smaa til Jord sig bøie.

Stille lyder min Sang ved Kedrons Kilde, 
Vindene paa min Harpes Strænge spille:

,,Vee Dig, Zions Datter! hvad har Du tilbage,
Nu, Du har mistet ham, Din kiærlige Mage?''

,,Ikke Du meer Din sorte Lok skal pryde,
Eller den duftende Myrrha om dig gyde.''

,,Aldrig smykke Din Hals med Perleglandsen; 
Tabt er den reneste Perle nu af Krandsen."

,,Hyllet i Enkens Slør skal Du stille græde, 
Taarens Dug dine blegnede Kinder væde!"

Ja, Jerusalem, græd! Du skal aldrig drikke 
Meer din Trøst af de lyse, kiærlige Blikke.

Selv har Du Lyset slukt i det milde Øie; — 
Vee Dig, Israel! af Sorg sig Cedrene bøie.

----

Nærved Davids Stad en Høi sig hæver 
Eensom paa den øde Slettes Bryst;
Ikke Blomstens Aande om den svæver, 
Eller Fuglens tonerige Røst.
Den er gold, som Klippens nøgne Stene, 
Krandses ei af Somrens gyldne Pragt; 
Vintren er dens Brudgom, derfor ene 
Staaer den nu i vinterlige Dragt.
Ene staaer den, som et evigt Minde, 
Reist af Døden over Syndens Grav,
Om dens Hoved suse Nattens Vinde, 
Og dens Drik er bittre Taarers Hav.

Sielden Israels Søn dens Sti betræder; 
Kun naar Smerten hviler paa hans Bryst 
Gaaer han did og sætter sig og græder
Over svundne Tiders tabte Lyst.
Men hans Søstre med de mørke Lokker,
Israels Piger fra Engeddis Dal,
Bange de sig fiernt fra Høien flokker 
Liig de unge Kid i Skovens Sal.
Saa paa Marken ,,Golgatha'' allene 
Staaer som en Ruin i Sorgens Dragt,
Solen skinner paa dets hvide Stene, 
Som i Zion hist paa Templets Pragt.

Men idag — hvi er det nu man glemmer 
Hiertets Frygt og strømmer did med Iil? 
Hvorfor lyde livligt Folkets Stemmer, 
Hvorfor vexler livfuldt Øiets Piil?
Er der Fryd i Israels Pauluner, 
Er der Glæde hos Jehovas Folk?
Er der skeet blandt Herrens Børn et Under, 
Og er derom Blikket Siælens Tolk? —
Ja, et Under er der skeet, som Jorden
Knap har Stemme til at tale ud.
Vee Dig, Israel! hvad er Du vorden: 
Du har dømt din Herre og din Gud!

----

    Mod Jorden bøiet.
    Med Graad i Øiet
    Messias vandrer fra Davids Stad. 
    Den saae ham stræbe;
    Naar fra hans Læbe
    Flød Ordets Kilde, den lytted glad;
    
    Mens tusind Tunger
    Hans Ære siunger,
    Den hæver Blikket stolt af sin Søn. 
    Nu Fuglen ene
    Bag dunkle Grene
    Sin Afsted fløiter saa tyst i Løn.
    
    Med Palmeblade
    Dens Sønner glade
    Bestrøede jublende Herrens Sti.
    Nu ryster Lunden
    I Afskedsstunden
    Sit visne Løv, hvor han gaaer forbi.
    
    En Skare følger —
    Som Havets Bølger,
    Der fraade hungrigt mod Skibets Vrag;
    Med Hadets Lue
    De kom at skue
    Hans bittre Taarer, hans Smertes Dag.
    
    Fra Panden rinder
    Ad blege Kinder
    Hans Blod, det dyre i Sandet ned.
    Og frem der kommer
    Blodrøde Blommer,
    Som evigt vidne, om hvad han led.
    
    De see hans Qvaler,
    Som Taaren maler,
    Hans Blikkes Taalmod og tause Bøn; 
    De høre Sukket,
    Skiøndt Læben lukket
    Ei taler mere til Israels Søn.
    
    Men deres Hierte
    Seer ei hans Smerte;
    Thi det er iisnet, som Fieldets Steen. 
    Som Nordens Vinde
    Kan Bølgen binde,
    Saa stivner Hadet hver Tanke reen.
    
    Kun Skovens Grene
    Og Markens Stene
    Gav Herren Skygge og Støtte god. 
    Og Duggens Vande
    Faldt paa hans Pande,
    Og Kilden rislede ved hans Fod.
    
    Men frem de vandre,
    Og med de Andre
    Nu Offret standser ved Altrets Fod. 
    Til Bøn han knæler,
    Mens Øiet dvæler
    Endnu paa Livet, som han forlod.
    
    Hvor Blikket falder 
    Hans Smerte kalder
    En stille Taare fra Jordens Skiød.
    Og Bierget græder
    Og Bølgen græder,
    Og Vinden klager ved Jesu Død.

----

        Der ruller en Torden 
        Udover Jorden: —
        Det er Herren som taler 
        Sin Dom over Israel. 
        Lynene bæve,
        De glimte, de funkle
        Fra Skyerne dunkle: 
        Jehova rammer
        Med Øiets Flammer 
        Israels Søn.
        Fra Klipperifter 
        Stormen vifter
        Med Ørnevinger. 
        Den suser og svinger 
        sig udover Landet; 
        Den hvirvler Sandet 
        Om Golgathas Top. 
        Fra Havet op
        Imod Klippestrande 
        Slaae Dybets Vande. 
        De fraade, de skumme,
        Og rullende brumme
        I Biergets Huler.
        Natten skiuler 
        Judæas Gierning 
        Med sit Slør,
        Solstammen døer. 
        Frygteligt bæver 
        Jordens Indre;
        Dale den hæver
        Og Bierge jevner,
        Templets Forhæng revner.
        Der lyde Stemmer 
        Af Gravens Hiem, 
        Og atter stige
        Fra Dødens Rige
        Længstforglemte 
        Skygger frem.

----

Med Tornekronen om den høie Pande,
Og Kinden bleg, som Skum paa Havets Vande, 
Judæas Konge med det milde Hierte
Paa Korset hænger, viet Dødens Smerte.

Skiønt var dit Liv, men kort, som Sommerløvet, 
Du Evighedens Tanke, iklædt Støvet!
Fred med din Død, som du var Fred i Livet, 
Din Daad er endt, og Himlens Fred dig givet!

Judæas Konge med det milde Hierte
Paa Korset hænger, viet Dødens Smerte.
Men ved dets Fod staaer grædende hans Moder 
Og den, hvem høit han elsked som en Broder.

Tys! end for Dødens Engel Øiet slører,
En sagte Stemme de fra Jesus hører.
Som naar den fierne Klokketone bæver, 
I Aft'nens Stille over Engen svæver.

,,Forlad dem, Du min Fader! ei de vide
Selv, hvad de giør!'' saa var hans Bøn den blide, 
Og Jorden lytted til den kiære Stemme,
Til Herrens Ord, for aldrig dem at glemme.

Men mildt han sagde til sin gamle Moder:
,,Han er Din Søn, som mig han var en Broder!''<note>Broder!''] Broder!,,</note>
Og til Johannes: ,,See! det er din Moder!''
— Saa skiftede han Livets sidste Goder.

Da nedsteg Dødens Engel fra det Høie 
Og nærmed sig med Sløret til hans Øie,
Det tætte Slør, som skiuler Jordens Trængsel, 
Men er en Vinge for vort Hiertes Længsel.

,,Det er fuldbragt!'' og Tanken op han vender, 
,,O Fader! tag min Siæl i dine Hænder!''<note>Hænder!''] Hænder!,,</note>
Saa bøiede sit Hoved han og døde,
Bort fløi hans Siæl og Legemet blev øde.

Med Tornekronen om den høie Pande,
Og Kinden bleg som Skum paa Havets Vande, 
Judæas Konge med det milde Hierte
Paa Korset hænger — endt er Dødens Smerte.

----

Græd, o græd! thi Jesus hviler i Graven, 
Den er visnet den fagreste Blomst i Haven,

Den kiærligt duftende Rose, den rene Lilie, 
Det milde Hierte, den stærke, faste Villie.

Stille, stille! thi Jesus i Graven sover,
Jordens skuffende Drømme hans Bryst gaaer over.

Smertens Bølge ei meer hans Hierte vugger, 
Og over Jordens Brede hans Siæl ei sukker.

Græd, o græd! thi Jesus i Graven hviler, 
Aldrig hans milde Øie til Israel smiler.

Lyset er slukket ud i Judæas Dale,
Og om Siælenes Nat vore Taarer tale.

Stille, stille! thi Jesus i Graven sover,
Lyset bølger hisset i skinnende Vover.

Ned over Jord fra et evigt Væld det strømmer,
Jordens Søn i dets Arm om Evighed drømmer.

Skiult for vort Blik Messias hviler i Graven; 
Den er visnet den fagreste Blomst i Haven.

Sørgende ned dens Søstre til Jord sig bøie,
Og der perler Graad i hvert Blomsterøie.

Men han er ikke død; han sover i Jorden,
Og af Blomstens Frø er en kraftig Spire vorden.

Frem der blomstrer et Træ, i hvis svale Skygge 
Jordens Slægter et evigt Paulun skal bygge.
</body>
</poem>

<poem id="molbech2017101912">
<head>
   <title>Opstandelsen</title>
   <firstline>Herrens Time kommen er med Tidens Strømme</firstline>
   <notes>
      <note>Teksten følger førsteudgaven af Chr.K.F. Molbech: <i>Billeder af Jesu Liv</i>, C.A. Reitzels Forlag, Kbh., 1840, pp. 77-86.</note>
   </notes>
   <quality>korrektur1,kilde,side</quality>
</head>
<body>
Herrens Time kommen er med 
    Tidens Strømme,
Da til Liv skal vaagne alle 
    Fortids Drømme.

Da med evigt Segl skal stemples 
    Sandheds Lære,
Aanden i sin Kamp med Formen 
    Seier bære.

Atter skal til Zions Sønner 
    Konge skienkes;
Dog, hans Navn til Israels Dale 
    Skal ei lænkes.

Over Bierge, over Sletter 
    Skal det klinge.
Som en Due hvid det løfte 
    Skal sin Vinge.

De skal strømme, de skal strømme 
    Trindt fra Jorden;
Hylde ham i Øst og Vest, i 
    Syd og Norden.

Og med Bønner skal de knæle 
    For hans Fødder,
Baade dybt i Natten og naar 
    Solen gløder.

Hvor han hyldes? — O ! paa Marken 
    Og i Skoven;
Overalt, hvor Himlen hvælver 
    Sig foroven.

I det ringe, i det stille 
    Dunkle Kammer;
I den store, i den lyse 
    Verdens Flammer.

Hvor han er? O! under Skyens — 
    Svale Buer;
Dybt i Jorden, hvor det brænder, 
    Hvor det luer.

I Dit Hierte, naar det høit og 
    Helligt banker;
Overalt, hvorhen Du gaaer med 
    Rene Tanker. -

Han skal opstaae! Bange Israels 
    Sønner bede.
Zion frygter for sin Gierning 
    Herrens Vrede.

Han skal opstaae! Men de sætte 
    Vagt for Graven.
Deres Haand de lukke vil for 
    Himmelgaven.

Og de troe at Aanden fængsles; 
    O, de Daarer!
Og de vandre hiem og tørre 
    Angstens Taarer.

----

Til Vagt de Stridsmænd hvile 
    Ved Jesu Grav.
Men Solens Straaler ile 
    Igien af Hav,

Guldvingede sig hæve 
    Bag Bølgens Vold,
Om Klippehulen bæve 
    Mod blanke Skiold.

Den stærke Kæmpe sover 
    Paa Marmorsteen;
Hans Glavind hviler over 
    De muldne Been,

Fra Hielmen Haaret ruller, 
    Det sorte, ned
Om harniskklædte Skulder 
    Og Brynien bred.

Dybt inde Biergets Kilde 
    Mod Stenen slaaer.
Han hører den ei trille,
    Hans Søvn er haard.

Da skiælver det i Jorden, 
    I Fieldets Bryst;
Det hæver som en Torden 
    Den dybe Røst:

,,Farvel, du Evighøie, 
    Vor Verdens Siæl!
Stig op mod Solens Øie,
    Til Livets Væld!''

Igiennem Luften klinger 
    En sagte Lyd;
Til Jorden ned den bringer 
    Fra Himlen Fryd:

,,Stig op af Gravens Mørke, 
    Du Lysets Drot!
Betræd i al Din Styrke 
    Dit Himmelslot!''

Høit klirre Sværd og Pandser; 
    Den stærke Trop
Med Haand om lange Landser 
    Flux springer op.

Men see! mon end den drømmer? 
    Fra Jesu Grav
I Mørket ud der strømmer 
    Et Luehav.

Det er som Solen svæver 
    I Flammens Glød;
Som Maanens Straale bæver 
    Fra Stenen, rød.

Ei tør de Blikket sende 
    I Lyset ind;
Men dybt mod Jord de vende 
    Den blege Kind.

Da op de atter skue,
    Er Graven tom.
Forsvunden hver en Lue 
    Brat, som den kom.

Men Marmorstenen ligger 
    For deres Fod;
Den aabne Hule drikker 
    Af Lysets Flod.

Og Dødens Nat er veget,
    Han er der ei.
Fra Graven er han steget 
    Ad ukiendt Vei.

Med Skræk de Stridsmænd flygte 
    I Staden ind.
Om flyver deres Rygte 
    Som snare Vind.

Giennem Klippedalen tvende Qvinder 
Aarle vandre hen fra Davids Stad. 
Solen brænder hedt paa deres Kinder,
Ingen Luftning rører Palmens Blad. 
Klar er Himlen; lette Skyer glide
Ned mod Horizonten fra det Blaa,
Som naar Havets Bølgeskum, det hvide
Gynger op, hvor Sivets Blomster staae. —
Biergets Steen har saaret deres Fødder, 
Farvet er med Blod det dybe Fied.
Er det derfor ogsaa Hiertet bløder?
Er det derfor Taaren triller ned?
Vel er Gangen tung og Nakken bøiet,
Men til Hvile længes de dog ei.
Vel der rinder bitter Graad fra Øiet, 
Men af Træthed er det ikke; nei,
Thi der strømmer dybt i deres Hierte 
Alt af Sorg saa stort og fuldt et Hav, 
At som Draaber flyde maa hver Smerte 
Sporløs bort i Bølgens store Grav.

Israels Døttre over Jesus græde,
Hen de gaae, at bringe ham Farvel, 
Og det kolde Marmor vil de væde
End engang med Taarens varme Væld. 
Derfor brænder dem ei Solens Luer,
Derfor smerter Biergets Steen dem ei,
Derfor fremad stedse Blikket skuer;
Thi til Herren gaaer den Lunge Vei.

Og de nærme sig den mørke Klippe, 
Den, som aabnede sit haarde Bryst, 
For, saa troede Israel, ei at slippe
Mere ham, der var de Frommes Lyst. 
Store Cedre hælde deres Grene
Over Bierget, ved dets brede Fod 
Risler der en Kilde mellem Stene,
Snoer sig om de høie Stammers Rod.
Dybt derinde er en hvælvet Hule,
Den, hvortil de Jesus havde bragt. 
Skovens Skygger fast dens Indgang skiule,
Og en mægtig Steen er for den lagt. — 
Derhen gaae de giennem Cederhaven, 
Hiertet fuldt af Længsel og af Savn.
— ,,Hvo skal vælte Stenen os fra Graven, 
,,Hvo skal aabne Klippehulens Favn?'' — 
Og de vandre giennem Skovens Sale, 
Lyttende til Kildens sagte Lyd.
See, nu standse de! — Men hvo kan male 
Deres Skræk og Tvivl og høie Fryd!

Lys, som Morgensolens første Straaler, 
Hvid, som Skyens flagrende Gevandt, 
Reen, som Draaberne i Blomstens Skaaler
Sad paa Marmorkistens høie Kant 
Herrens Engel; og hans milde Tale 
Løfted Sorgens Slør fra deres Sind, 
Tørrede, liig Aftenvinde svale,
Smertens Taarer af den blege Kind.

----

    Ene, langs med Kildens Bølger 
    Gaaer Maria Magdalena,
    Ei hun med de Andre følger,
    Veed ei, Herren er opstanden.
    
    Ene, langs med<note>langs med] langsmed</note> Kildens Bølger
    Gaaer Maria Magdalena,
    Og den Smerte, Brystet dølger 
    Strømmer ud i Taarer klare.
    
    Men i Skovens Dyb hun plukker 
    Vilde Roser og Cypresser; 
    Slynger saa, imens hun sukker, 
    Sammen Blomsterne til Krandse.
    
    Hen til Biergets Hvælving bære 
    Vil Maria disse Krandse;
    Hendes Offer skal de være, 
    Kiærlighedens sidste Gave.
    
    Og med Blomstens lette Duften 
    Blander hun sin Længsels Sukke.
    De skal stige giennem Luften 
    Høit om hendes Kummer tale.
    
    Men en Stemme da hun hører: 
    ,,Hvorfor græder Zions Datter?
    Er det Sorg, som hende fører 
    Hen i Cederskovens Skygger?''
    
    ,,,,Er du Gartner her i Haven, 
    O saa siig, hvor Jesus hviler; 
    Thi han er ei meer i Graven, 
    Dækkes ei af Marmorstenen.''''
    
    Kun eet Ord: ,,Maria!'' siger 
    Stemmen nu saa mildt og kiærligt,
    Og fra hendes Øie viger
    Tvivlens Slør, da hun ham kiender.
    
    Det er Jesus; glad hun knæler<note>knæler] næler</note>
    Der, hvor nylig Taaren trilled,
    Og mens Øiet paa ham dvæler, 
    Ud hun strækker sine Arme.
    
    Men tilbage Jesus træder:
    Thi med jordisk Haand ei længer
    Tør han røres; og hun græder 
    Glædestaarer for hans Fødder.
    
    Ene, langsmed Kildens Bølger 
    Gaaer Maria Magdalena,
    Og den Glæde, Brystet dølger,
    Jubler høit fra hendes Læber.
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1852" author="molbech" status="complete" type="poetry">
<workhead>
   <title>Dæmring</title>
   <year>1852</year>
   <pictures>
       <picture type="titlepage" src="1852-p1.jpg">Titelbladet til <i>Dæmring</i> (1805). ,,Dæmring // Lyriske Digte / af / Chr. K. F. Molbech. // Kiøbenhavn. / Forlagt af C. C. Lose &amp; Delbanco. / Thieles Bogtrykkeri. / 1852.''</picture>
   </pictures>
   <quality>korrektur1</quality>
</workhead>
<workbody>

<poem id="molbech2017102001">
<head>
   <title>Til en Ven</title>
   <firstline>Hvad er vort Liv? En Skov, af Torne flettet</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852.</note>
   </notes>
   <quality>korrektur1,kilde,side</quality>
   <keywords>sonnet</keywords>
</head>
<body>
Hvad er vort Liv? En Skov, af Torne flettet;
    Kun hist og her en Sangfugls Stemme kalder,
    Faa Roser findes der, og sparsomt falder
    Et enkelt Lysglimt giennem Slyngenettet.

Er Haanden saaret end og Foden trættet,
    Man tør ei staae: Afsted, afsted! det gialder; 
    Man skal igiennem disse mørke Haller,
    Før bliver ikke Vandringsbyrden lettet.

Blandt Tornene har tidt Din skarpe Tanke 
    Giort ryddeligt, som Hug af Ører blanke;
    Til Giengield har vel stundom jeg foroven

Viist Dig et Glimt af Stiernerne, de blide. 
    Lad os gaae trofast ved hinandens Side!
    Engang, vil Gud, det lysner vel i Skoven.
</body>
</poem>

<poem id="molbech1852a0">
<head>
   <title>Dæmring</title>
   <firstline>Med Stav i Haand, i Morgendæmringsstunden</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 1-2.</note>
   </notes>
   <quality>korrektur1,kilde,side</quality>
</head>
<body>
Med Stav i Haand, i Morgendæmringsstunden,
En Pilgrim vandrer langsomt giennem Lunden.

Bagved ham ligger Dalens Hjem, det stille,
Der slaaer Erindrings Nattergal sin Trille.

Bagved ham, over Skovens tause Skygge,
Staaer Maanen, som en blegnet Drøm om Lykke.

Bagved ham glimte Stierner, halvudslukte,
Og minde ham om Øine, som er lukte.

Bagved ham hvisker Kilden, fiernt i Dale,
Liig Ord af Læber, som ei længer tale.

Men rundtom er det tyst, hvorhen han skrider;
I Stilhed Nattens Aand med Dagens strider.

Og samme Kamp der føres i hans Hierte,
Der strider Fremtids Haab med Fortids Smerte.

Da kommer der en Vind paa lette Vinger,
En Rosensky den høit som Fane svinger.

Den bringer Bud, at Sol har atter seiret;
Da lytter hver en Blomst og seer iveiret.

Da vaagner Lærken, Dagens Morgenklokke,
Og kalder paa de andre Fugleflokke.

Da lysner det i Hiertet og i Skoven,
Der lyde gyldne Trøstensord fraoven.

Det er den klare Sol, som høres holde
Sin Morgenbøn paa Horizontens Volde;

Og mens et Chor af Fugle synger Amen,
Forsvinder Natten, Taagen synker sammen.

Men Pillegrimmen staaer, hvor Skoven ender,
Han skuer fremad og sit Maal han kiender.

Langtborte hæve sig de høie Taarne,
Hvis Klokketoner blive mod ham baarne.

De gyldne Spiir i Morgensolen straale,
Der skal han hen, hvad han saa end maa taale.

Den svundne Tid tilhører Dæmringstimen,
Hans Fremtid kalder ham i Klokkens Kimen;

Og klart han skuer Veien, han skal træde,
Den føre nu til Sorrig eller Glæde.
</body>
</poem>

<poem id="molbech2017102002">
<head>
   <title>Maalet</title>
   <firstline>Min Genius, hvor gaaer din Vei?</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 3-4.</note>
   </notes>
   <quality>korrektur1,kilde,side</quality>
</head>
<body>
Min Genius, hvor gaaer din Vei?
Du stille Dreng, der vinker
Mig mod et Maal, jeg kiender ei,
Meer fiernt, end Stiernen blinker. 
Foran mig giennem Livet gaaer
Du liig en sød, livsalig Mai, 
Og i dit Fied jeg Harpen slaaer;
Men hvorhen gaaer din Vei?

See, rundtomkring, i Syd og Nord 
Er Banerne betraadte,
Og alt en mægtig Konge boer
I hvert af Sangens Slotte. 
Der er ei noget Træ i Skov,
Som ikke bærer Ørens Tegn, 
Og travle Hænder har med Plov 
Opdyrket hver en Egn.

Du smiler ved den Tvivl og Frygt,
Som mig en Stund betvinger,
Hvor Slottet staaer, af Skyer bygt, 
Du peger med din Finger;
Du vandrer frem med trøstigt Mod,
Jeg følger dig med freidig Hu,
Og spørger ei, om Nogens Fod
Gik Veien førend du.
</body>
</poem>

<poem id="molbech2017102003">
<head>
   <title>Sang ved et Guldbryllup</title>
   <firstline>I, som har vandret sammen</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 5-6.</note>
   </notes>
   <quality>korrektur1,kilde,side</quality>
</head>
<body>
I, som har vandret sammen 
Fra Morgenklokken klang, 
Trofast i Sorg og Gammen, 
Ad Livets Tornevang;
I, som den Lykke singe,
At sidde mildt i Fred,
Mens Aftnens Klokker ringe, 
Og Solen synker ned;

I, som til Gyldenaaret,
Bevared Hiertets Guld, 
Og under Sølverhaaret
En Siæl af Ungdom fuld! 
Lyt til en venlig Stemme 
Alt fra de Unges Bryst —
Mens Mindets Skat I giemme,
Har vi kun Haabets Lyst.

Haab glimrer i det Fierne 
Og svinder lidt igien; 
Men Mindets Aftenstierne, 
Den er en fuldtro Ven; 
Den lyser op de Steder, 
Man fordum gik forbi,
Saa frigiort Tanken træder 
Igien sin Glædessti.

I Mindets Straaler milde 
Opstaaer hver Idræt smukt, 
Og hvad man trofast vilde, 
Det bærer der sin Frugt. 
Imellem Haab og Minde 
Henrinder Livets Elv — 
Held os, om der vi finde, 
Som I, engang os selv!

Held os, om da vi stande, 
Som I, med kiærligt Sind
Og med en skyfri Pande
I Aftensolens Skin;
Bagved, i Dæmringsfreden 
Den lange Vei, vi gik,
Men foran Evigheden
Med dybe Stierneblik!
</body>
</poem>

<poem id="molbech2017102004">
<head>
   <title>Der er en Gud</title>
   <subtitle>1848</subtitle>
   <firstline>Der er en Gud, som over Danmark vaager!</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 7-10.</note>
   </notes>
   <quality>korrektur1,kilde,side</quality>
</head>
<body>
Der er en Gud, som over Danmark vaager! 
Modløs jeg sad og støtted Haand til Kind, 
Og stirred ud i Tidens mørke Taager.
Jeg hørte Lyden af en Hvirvelvind,
Som knusende foer frem igiennem Lande; 
Ældgamle Træer knækkedes i Skoven,
Og vildt for Stormen fløi det visne Løv;
Høit brølende mod hver en Strand slog Voven,
Og giennem Skyer af det reiste Støv 
Rødt lyste Borgerkrigens Baal og Brande.

Jeg saae en Engel flyve over Jorden,
Udfoldende sit store Vingepar;
Hvor han drog frem, der fødtes Lyn og Torden, 
Og Luftens Strømme rysted, der ham bar,
Naar susende han slog sin stærke Vinge.
Og under ham sært blandede sig Jammer
Med Jubelraab, høi Lyst med Skræk og Død;
Jeg saae, at stolte Slotte stod i Flammer
Og maled Tordenskyens Vinge rød,
Jeg hørte Vaabenlarm og Klokker ringe.

Mit fagre Fødeland laae stille længe. 
Nylig var smeltet Vintersneens Slør ,
Og Græs og Blomster dukked op af Enge,
Og Solen skinned — Alting var som før, 
Men Jorden aanded tungt dog som i Drømme. 
Da stavned Englen, svøbt i Taagekrandse,
Op mod vor skiønne, fredelige Kyst;
Hans Blik var Lyn, sin blodigrøde Landse 
Han stødte dybt i Folkebølgens Bryst,
Saa Havet skiltes ad i tvende Strømme.

Høit taarnede sig op de deelte Vande,
Og Bølge fiendtlig imod Bølge stod,
Da vandred Englen mellem begge Strande
Og saaede Tvedragtssæden for sin Fod,
Det Korn, der giødes kun med blodig Væde. 
Men giennem Hvirvelvindens vilde Stemmer
O g giennem Havets Brølen under Kyst,
Lod der et sagte Suk, jeg aldrig glemmer, 
Det var som kom det fra en Moders Bryst,
Det var som om jeg hørte Danmark græde.

Taus bøiede mit Hoved jeg i Kummer, 
Liig En, der ikke Raad og Frelse veed,
Og ønsked blot mig, at til Gravens Slummer 
Alt glemmende jeg maatte synke ned,
Før Valens Dødsskrig naaede til mit Øre.
Da slog et Lyn ned i min Siæl fra Himlen. 
Ret som et Solglimt paa en skyfuld Dag
Det kasted Lys udover Tankevrimlen,
Og høiere end Storm og Bølgers Brag
En mægtig Stemmes Klang jeg kunde høre:

"Der er en Gud, som over Danmark vaager! 
Reis dig, du svage Mand! til kraftig Daad,
Og løft din Pande over Tvivlens Taager! 
Du kiender ei Guds hemmelige Raad,
Men du skal troe, at Alting er hans Villie. 
Han, som har bygt dit Fødeland i Søen 
Og høit velsignet det fra Aar til Aar,
Han, som med Korn og Blomst har smykket Øen,
Og ladet Skoven grønnes hver en Vaar,
Han vaager endnu over Danmarks Tilie."

"Den Gud, som i de længst fremfarne Dage 
Bød Strømmen stilles i det røde Hav,
Og lod med Frelse sine Stridsmand drage, 
Mens over Fienderne slog Bølgens Grav, 
Og lyste for de Frelste giennem Lande:
Den gamle Gud er ikke død, hans Throne 
Staaer endnu hist, høit over Verdens Larm
Hvad han har skilt, han mægter at forsone, 
Og naar han rækker ud sin stærke Arm,
Da samle sig igien de deelte Vande."

"Naar han det vil, de vilde Bølger synke 
Med Jublen til hinandens Bryst paany,
I Folkehavet glattes ud hver Rynke
Og klart og dybt det hviler under Sky;
Da lyser han til Fred og Frihed Landet. 
Vee dem, der vilde Tvedragts Udsæd høste! 
Vee over Danmarks Fiender i den Stund!
Paa dem skal Bølgen styrte ned, den løfte, 
Og deres Grav skal vorde Havets Bund, 
Og deres Navn til evig Tid forbandet!"

Og Stemmen taug. Igien jeg hørte Voven 
Og Hvirvelvindens Suus og Lynets Slag; 
Men i min Siæl var nu en Kraft fraoven 
Til mandig Daad; jeg saae en solklar Dag
Fiernt lyse giennem Tidens mørke Taager. 
Velan! kan Freds og Friheds hvide Lilie
Kun af en blodigfarvet Jordbund groe, 
Saa vil jeg bøie mig for Herrens Villie
Og drage Sværdet med den faste Tro:
Der er en Gud, som over Danmark vaager.
</body>
</poem>

<poem id="molbech2017102005">
<head>
   <title>Mindets Bæger</title>
   <subtitle>Den 13de Januar 1849</subtitle>
   <firstline>Vender Tanken en Stund fra det festlige Lag</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 11-13.</note>
   </notes>
   <quality>korrektur1,kilde,side</quality>
</head>
<body>
Vender Tanken en Stund fra det festlige Lag, 
Fra Forventningens spirende Vaar,
Ud mod Fortidens Nat, hvor bag Glemselens Sky 
Mindets ensomme Maane kun staaer.

Hed var Dagen, som randt; Rota mærked med Spyd 
Hver en Plet af den sukkende Jord.
Der blev kæmpet i Vest, der blev kampet i Øst,
Der blev kæmpet i Syd og i Nord.

Hvor paa Folkenes Hav var Aarhundreders Iis,
Slog Valkyrien Hul med sit Spær,
Saa i Frihedens Lyst, over Bredder og Vold 
Flød de skummende Brændingers Hær.

Klang der hørtes af Sværd, og Kartovernes Drøn,
Seiersraab og de Døendes Skrig:
Nu er den Dag forbi, nu har Fortidens Nat 
Dækket stille de Blegnedes Liig.

Men med Faklen i Haand, som en Moder i Sorg,
Gaaer Erindringen søgende frem;
Hver der segned paa Val, Hver der blegned i Hal, 
Var han Mand, tager hun ham i Giem.

Ak, hun finder ei Faa, naar hun vandrer mod Nord, 
Op hvor Bøgen og Granerne groer!
Vender Tanken en Stund fra det festlige Lag,
Lad os gaae i Erindringens Spor.

Kan I mindes en Drot, han var ædel og mild, 
Mellem Fortid og Nutid han stod?
Tidt blev Kronen ham tung, men hvor Villien faaer Dom,
Skal det mindes, hans Villie var god.

Kan I mindes en Mand i det fiernere Nord,
Der forstod Elementernes Sprog?
Paa Navnkundigheds Vogn foer han viden om Jord,
Og sit Fødeland med sig han tog.

Kan I mindes en Skiald, der blandt Lyngtoppe sang 
Sine Kvad under Straatagets Skiul?
Selv han hviler sig træt, men hans Sang skal ei døe, 
Mens paa Heden der kviddrer en Fugl.

Kan I mindes den Stund — ja den glemmes ei meer, 
Forend Danmark er slunken i Sø,
Da i bittreste Nød vore Brødre kom hid, 
For at seire med os eller døe.

Kan I mindes dem vel, da de kom over Hav, 
Gav sig selv, for de havde ei Guld?
Ak, hvormangen en Svend, som var lystig og ung, 
Dækker Grønsværet hist under Muld!

De var Sæd for vor Høst, og det Sted bvor de faldt, 
Skal ei Fiendernes Flok trampe ned;
Nordens mægtige Aand skal med Glavind i Haand 
Holde Vagt over Gravenes Fred.

Af de gabende Saar, som Valkyrien slog, 
Da hun gik paa de Kæmpendes Sti,
Skal Samdrægtigheds Urt vore herligt i Nord. 
Nu er Mindernes Drapa forbi.
</body>
</poem>

<poem id="molbech2017102006">
<head>
   <title>Oehlenschläger</title>
   <firstline>Høibarmet Danmarks Gyldensnekke glider</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 14-18.</note>
   </notes>
   <quality>korrektur1,kilde,side</quality>
</head>
<body>
Høibarmet Danmarks Gyldensnekke glider
    Henover Tidens Hav mod Evigheden,
    Naar Dagen lyser og naar Natten skrider.

Den svømmer langsomt fremad, fiernt fra Bredden, 
    Af Riimfrost straalende i Vinterkulde,
    Med Tag af lysgrønt Læv i Sommerheden.

Dens hvide Seil sig bugnende udrulle,
    Naar lungestærke Nordenvind dem fylder; 
    Tidt bøies Masten, som den briste skulde.

Snart Sol dens dybe Bølgevei forgylder, 
    Da seiler den som Svane let paa Voven; 
    Snart Himlen sig i Taageskygger hyller.

Da sortner Havet, Stiernen døer foroven,
    Og op af Bølgen lyder Hyl og Jammer,
    Med Stemmer som en Høstvind giennem Skoven.

Og atter lysner det; Fuldmaanens Flammer
    Som gyldne Drømme henad Dybet spille,
    Og drømmende fremglider Snekkens Kammer.

Men om det stormer, eller det er stille,
    Om Bølgerne med Brølen aabne Favnen, 
    Hvad heller mildt, sølvklingende de trille:

Staaer Nordens lyse Skytsaand høit i Stavnen, 
    Han holder Roret fast, og med sin Finger 
    Han peger fremad Dag og Nat mod Havnen.

Naar susende han slaaer de store Vinger,
    Da fyldes atter Seilene, de døde;
    Og naar sit Glavind han mod Mulmet svinger,

Det spredes brat af Nordlysflammer røde;
    Men naar med Smiil sin gule Lok han ryster, 
    Da skinner Sol, da klinger Sange søde.

De klinge — ak! kun Sangens Gienlyd trøster 
    Os nu i Dødens alvorstunge Time;
    Den mildner Sorgen blidt, men ei forlyster.

Der lyder over Hav, som Klokker kime,
    Bleg skinner Stiernen i de høie Zoner,
    Taus peger Englen imod Morgnens Strime.

Thi han er død, den gamle Skiald, hvis Toner 
    Saalænge rørte Nordens Mand og Kvinde;
    Og tomme staae nu alle Sangerthroner.

Hans Gravsang kvæde kolde Vintervinde, 
    Mens Isen binder Havets tusind Munde,
    Og Sneens Blomster falde paa hans Minde.

Kom Foraarsstorm, væk Kilderne, som blunde! 
    Kom sødest Fuglekvad, der fra os flyede! 
    Kom Aftenvind, du Suk i vore Lunde!

Spring ud, o Skov! lad dine Stemmer lyde! 
    Suus, mørke Graner! i de fierne Tale;
    Lad Eders Røst mod Fieldets Væg sig bryde!

Han Eders Sanger var! Lad Eders Tale 
    Da klinge, mens i Graven vi ham lægge, 
    Og lad den dysse Savnet blidt i Dvale!

Han fremmerst sad i Danmarks høie Snekke, 
    Og over ham vort Nordens Skytsaand rørte 
    Velsignende sit hvide Vingedække.

Rundtom stod Nordens Folk i Kreds og hørte, 
    En talrig Flok af Børn og Mænd og Kvinder, 
    Naar Skialden Haand henover Harpen førte.

Han sang — da slumred Barn med røde Kinder;
    Da steg og sank urolig Jomfrubarmen,
    Mens Taarer strømmed mildt, som Duggen rinder.

Han sang — da hørtes Gny og Sværdes Larmen, 
    Da aabned sig de gamle Graves Rifter,
    Og ud steg Helten, høi, med Skiold paa Armen.

Han sang — da gik der Lyd af gamle Skrifter,
    Og Mandens Haand greb haardt om Sværdets Fæste, 
    Og Mod han fik til lysende Bedrifter.

Han sang — da foer paa Stormens raske Heste
    Et Tog af Guder over Sø og Enge,
    Da lyned Aukathor og Heimdal blæste.

Han sang i Vaar og Høst, sang sødt og længe;
    Han sang, indtil en Vinteraften silde
    Hans Hoved træt sank ned paa Harpens Strænge.

Da blev der tyst, som naar i Skov en Kilde, 
    Der havde rislet høit, med eet taug stille,
    Og Fuglens Sang forstummed brat, den milde.

Men Englen greb hans Krands; hvor Stierner spille 
    Han slynged høit den imod Nattens Bue,
    Der funkler den, naar Skyerne sig skille.

Du Folk, som græder, derhen skal du skue! 
    Naar træt af Kamp dit Øie vil sig lukke, 
    Da lad det bade sig i Stiernens Lue!

Vend derhen Eders Tanker, I, som sukke
    I vore Trængslers Nat og troe, at Havet
    Skal over al vor Storhed snart sig vugge!

Det Store vorder ei af Tiden avet,
    Det lyser høit i Striden som i Freden;
    Hans Aand er her, hans Legem kun begravet.

Saa lad den lyse da for os herneden,
    Der stande Bryst ved Bryst paa Skibets Dlkke,
    Mens over Tidens Hav mod Evigheden

Høibarmet glider Danmarks Gyldensnekke!
</body>
</poem>

<poem id="molbech2017102007">
<head>
   <title>Naturaanderne</title>
   <subtitle>Ved H. C. Ørsteds Død</subtitle>
   <firstline>I Jordens Midtpunkt dybest inde</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 19-27.</note>
   </notes>
   <quality>korrektur1,kilde,side</quality>
</head>
<body>
I Jordens Midtpunkt dybest inde, 
Hvor Biergets Rødder dybt sig snoe, 
Hvor Sol og Maane aldrig skinne, 
Og ingen Stierneblomster groe;
Ved Kilden af de stille Floder,
Som Storm og Bølge har forladt, 
Der sidder Altings høie Moder, 
Den tause, tættilslørte Nat.

Og rundtomkring til alle Sider
Der strækker sig en Have stor,
Hvor Blomsten fra de svundne Tider,
Til Steen forvandlet, staaer i Flor;
Hvor Skove groe, hvis Navn er svundet, 
Som aldrig skifte Løvets Dragt,
Hvor Fugle boe, hvis Røst er bundet, 
Og Mammuthsdyret holder Vagt.

Og rundtomkring til alle Sider
Er der saa dunkelt og saa tyst,
Som paa den stille Baad, der glider 
Med Skyggerne til Dødens Kyst.
Der er ei Klang af Sommervinde, 
Der er ei Lyd af Vinterblæst,
Og sieldent Gienlyd gav derinde
Et Fodtrin af en fremmed Giæst.

Der sidder Altings høie Moder, 
Den tause, tættilslørte Nat ,
Ved Kilden af de stille Floder,
Som Storm og Bølge har forladt.
Men rundtom hendes Throne stander 
En Skare Kæmper stolt paa Vagt, 
Med Hielme paa de stærke Pander, 
Og Pandser over Brystet lagt.

Hver af dem staaer, som var han lænket 
Til egne Tankers dybe Grund,
Med Hovedet mod Brystet sænket,
Med Øiet lukt og lydløs Mund;
Hver af dem staaer, som om han venter, 
Frembøiet over Landsens Skaft:
Det er den Slægt af Elementer,
Som danner Livets skiulte Kraft.

Det er den Kreds af stærke Aander, 
Som flytter Foden uden Gang, 
Som i Naturens Suk sig vaander, 
Og jubler i dens Frydesang;
Det er den Hær af dybe Gaader, 
Forbundne ved en enig Pagt, 
Som ikkun Han tilfulde raader, 
Der over Liv og Død har Magt.

I Jordens Midtpunkt dybest inde, 
Hvorhen ei Sol og Stierner naae,
Der staae de, medens Slægter svinde 
Og fødes og igien forgaae.
Der staae de, medens Tiden stunder 
Foroven som en rastløs Elv;
Hver af dem paa sit Væsen grunder, 
Hver af dem hviler i sig selv.

Og rundtomkring til alle Sider
Er der saa dunkelt og saa tyst,
Som paa den stille Baad, der glider 
Med Skyggerne til Dødens Kyst. — 
Paa engang høres der et Bulder, 
Malmporten springer op med Gny, 
En Gienlyd giennem Bierget ruller, 
Det glimter som fra Tordensky.

Da Larmen hendøer i det Fierne, 
Der høres Lyd af faste Trin,
Og klart og roligt, som en Stierne, 
Et Lys i Dybet trænger ind.
En Mand igiennem Hallen skrider
Alene, med besindig Aand,
Han seer sig om til alle Sider, 
Og holder Lampen høit i Haand.

Han vandrer mod den dybe Zone, 
Han seer de stærke Aanders Hær,
Han nærmer sig til Nattens Throne, 
Da vaagner hun ved Lampens Skiær. 
Hun slaaer det sorte Slør fra Panden, 
Og seer med streng, alvorlig Hu,
Forundret fast, paa Vandringsmanden, 
Og siger til ham: hvo er du?

"En Mand; der søger Livets Gaade
Ved Dag og Nat, foruden Rist;
Jeg spurgte høit: hvo kan den raade?
Da svared Bladet: spørg min Kvist.
Men Kvisten svared: spørg min Stamme
Og Stammen svared: spørg min Rod; 
Og Roden svared: spørg den Flamme, 
Som varmer Jorden om min Fod."

"Og ad de skiulte Kræfters Stige
Jeg vandred ned, fra Trin til Trin; 
Men Ingen kunde Ordet sige,
Der bragte Hvile til mit Sind.
Nu staaer jeg her, hvor Stigen ender, 
Med Granskerlampen i min Haand,
Og byder dig, som Alting kiender,
I Kraft af den: oplys min Aand."

Da peger Natten, høi og stille,
Hen hvor de tause Kæmper staae; 
Hun siger: "Skee dig, som du vilde!
Een Gaade skal du opløft faae. 
Til rette Tid kun tør jeg kalde 
Paa hver især bag Klippens Tag; 
Thi naar engang de løses alle, 
Da er det Verdens sidste Dag."

Et Navn hun nævner tyst og kalder; 
Da vaagner brat en Kæmpe stærk, 
Iført en Klædning af Metaller,
Og rasler med sin Pandsersærk.
Hun løfter Haanden op og vinker,
Han staaer der alt, skiøndt ei han gik; 
En selsom, blaalig Glands der blinker,
Som Lynildflammer, i hans Blik.

"Du, som ved Sommersolhverv leger 
Bag Tordenskyen tung og graa,
Du, som i Vinternatten peger
Mod Nordens Stierne blank og blaa; 
Du, som paa flygtig Ganger farer 
I et Sekund omkring vor Jord,
Og dog i alt det Skabtes Skarer 
Som Længsel efter Hvile boer:"

"Ei meer du som en dunkel Bølge 
Skal giennem Livet gaae i Løn, 
Din Tid er kommen, du skal følge 
Til Jorden op med Jordens Søn.
Hvad dine Kræfter dybest giemme, 
Skal du fortolke denne Mand,
Og bære Lyden af hans Stemme, 
Og Glimtet af hans Lys om Land."

Saa taler hun, og Aanden lyder;
Mod Loftet støder han sit Spær,
Og flux igiennem Revnen bryder 
Nordstiernens vinterklare Skiær.
Han løfter Manden paa sin Skulder, 
Og svinder giennem Kløftens Dør; 
For Nattens Aasyn Sløret ruller,
Og stille bliver Alt, som før.

En Tid der gaaer; i Mulmet svinder 
Hver Time som den Draabe hen,
Der sporløst giennem Sandet rinder — 
Da vender Aanden hiem igien.
Med ham igiennem Jord en Tone 
Som Psalmesange lyder klart,
Da vaagner Natten paa sin Throne: 
"Hvi kommer du igien saa snart?"

"Ei snart, han svarer, efter Tiden, 
Hvis Klokke hist i Verden lod;
Een Slægt har baaret Blomster siden, 
Og een er visnet hen og død." —
""Har du forladt den Mand, jeg kaared 
Til dine Kræfters høie Tolk?"" —
"Han bliver nu til Jorden baaret
Med Suk og Taarer af et Folk."

"De fierne Toner, du kan høre, 
Er deres stille Klagesang,
Nu har de lukket Dødens Døre
Og seet hans Ansigt sidste Gang." — 
""Og fik du opfyldt hvad du skulde, 
Var ikke Tidens Maal for kort?"" — 
"Hans Tankes Skaaler vare fulde,
Da Døden kom og tog ham bort."

"Jeg lærte ham mit Væsens Kræfter, 
Han lærte Verden dem igien,
Saa fiernest Fremtid høfter efter
Det Sædekorn, han lagde hen.
En Gienlyd af hans Navn har runget
Fra Bierg og Dal og Bølgers Mund, 
Og med hans Hæder har jeg svunget 
Mig rundtom Jord i et Sekund."

"Jeg tog ham med, hvor Skyen føder 
Udaf sin Lænd det blege Lyn,
Da spurgte, han, hvi Solen gloder
Og Stjernen, bæver for vort Syn;
Jeg viste ham, hvordan jeg peger 
Bestandig imod Nordens Pol,
Da spurgte han, hvad der bevæger
En Plante mod den lyse Sol."

"Hans Tanker bleve fleer og flere,
Saa Intet mætted deres Mund, 
Hans Vinger voxed meer og mere 
Og løfted ham fra Jordens Bund;
Tilsidst jeg mægted ei at følge,
Da solded han dem ensomt ud, 
Som Svanen flyver over Bølge, 
Fløi han i Himlen ind til Gud."

"Har jeg min Idræt opfyldt trolig? 
Til Hvile stunder dybt mit Sind." — 
""Det har du, svarer Natten rolig, 
Thi Jorden seer, som før var blind. 
Gak hen og hvil dig, løste Gaade! 
Din Magt tilhører Verden nu;
Men han, som lærte dig at raade,
Veed mere nu end den og du.""

Saa taler hun, den høie Kvinde,
Og ruller atter ned sit Slør,
Og stille bliver Alt derinde
Bag Biergets Hvælving nu, som før.
I Kreds af Livets Elementer
Hun sidder i den tause Hal,
Med Haanden under Kind og venter,
Til Porten atter aabnes skal.

Thi Fleer end Een skal endnu stige 
Med Lampen i sin Haand derned, 
Og lyse op det dunkle Rige,
Men naar det bliver, Ingen veed.
Een efter een skal Natten kalde
Paa Kæmperne bag Klippens Tag; 
Men naar hun vækket har dem alle, 
Saa er det Verdens sidste Dag.
</body>
</poem>

<poem id="molbech2017102008">
<head>
   <title>General Rye</title>
   <firstline></firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 28-32.</note>
   </notes>
   <quality>korrektur1,kilde,side</quality>
</head>
<body>
Det mylred over Kongeaa,
Det glimted og det knalded,
Det var som om den sidste Slaa 
Fra Danmarks Dør var faldet; 
De halve Danske gik til Als,
Til Frederits de halve:
Nu, tænkte Fienden, er tilfals 
De jydske Mænd som Kalve.

Og Trommen gik og Hornet klang 
Fra Kolding op til Veile:
"Først tage vi den jydske Vang,
Og saa til Fyen vi seile."
Men foran Veile By en Flok
Af danske Mænd tog Stade,
De var kun faa, men de var nok, 
Thi det var Ryes Brigade.

Og Tydsken kom med Smaat og Stort 
I Nattens Mulm forborgen;
Men Rye stod foran Byens Port
Og bød ham først Godmorgen.
Og Fienden drog mod Aarhuus hen, 
Men knap kom han til Staden,
Saa fik han Lov at slaaes igien, 
Thi Rye stod midt i Gaden.

Da lyned Klingen hvas og vred, 
Og Kuglerne fløi snare;
Men dengang det mod Aften led, 
Sankede Rye fin Skare:
"Nu maa vi ende Striden, Mænd! 
Og see, vi kan os bierge,
Thi vi skal andre Steder hen,
For Danmarks Land at værge." '

Saa drog han bort om Natten, tyst, 
Men det skal Ingen klage:
Som Sværdet drages af et Bryst, 
Saadan drog Rye tilbage.
Ved Helgenæs gik han ombord;
Hvor er han? spurgte Fienden — 
Men Bølgen glatted ud hans Spor,
Og taus var Nordenvinden.

Det var ved aarie Morgengry,
For Sol gik op af Havet,
Hiin Dag, da Danmarks Sol paany 
Steg frem, som var begravet.
Det var mens Natten endnu hang
Paa Himlens vestre Side:
Hvor Rye var bleven af dengang,
Fik Fienderne at vide.

Ved Frederits blev holdt et Slag, 
Huult lod Kanonens Torden, 
Krudtrøgen drev i tætte Lag
Som Skyer over Fiorden. 
Det rysted i den stærke Jord,
Da Skandserne fik Mæle;
Men hver en Gang de talte, foer
Til Himlen mange Siæle.

Det var den tappre Olaf Rye, 
Han saae sig om fra Tue;
Han fryded sig ved Kampens Gny, 
Hans Siæl var Ild og Lue.
"Jeg tænkte nok, der kom den Dag," 
Saa hørte man ham sige,
"Da vi kan give Slag for Slag — 
Nu, Børn, maa Ingen vige!"

Og fremad over Steen og Stok
Gik det mod Skandsens Volde, 
Men fremmerst af den hele Flok 
Løb Olaf Rye den bolde.
O g Flammer lyste, Kugler sang, 
Da faldt den første Række;
Men over dem de Andre sprang,
Og de var lige kiække.

Det glimted atter over Vang, 
De Næste sank for Slaget;
Men før det lyste tredie Gang, 
Blev Treldeskandsen taget.
Fra Volden saae de raske Mænd 
Med Stolthed over Valen;
Paa engang lod et Raab igien:
"Men hvor er Generalen?"

I Hornet blev der hurtig stødt,
De spurgte og de ledte;
Da fandt de ham, hvor Græsset blødt 
Sig over Jorden bredte.
Der laae han, som han hvilte tidt 
Midt under Stridens Larmen,
Der laae han, som han stumred blidt,
Ramt af et Skud i Barmen.

Det skarpe Helteblik var slukt,
Hans Haand laae tungt paa Brystet,
Men Munden smilte roligt, smukt, 
Og sagde taus: vær trøstet!
De løfted ham fra Seirens Jord, 
De bar ham bort med Smerte; 
Hans kiække Siæl i Himlen boer, 
Hans Navn i Danmarks Hierte.

Thi det skal vides i hver Vraa: 
Midt under Kampens Torden, 
Var han en Lynildstraale blaa, 
Der lyste giennem Norden.
Og det skal mindes fiernt og nær,
Til Tiden staaer ved Maalet:
Da Danmarks Engel svang sit Sværd, 
Sprang Olaf Rye af Staalet.
</body>
</poem>

<poem id="molbech2017102009">
<head>
   <title>De to Soldater</title>
   <firstline>Tilbage! lød Trompetens Skrald</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 33-39.</note>
   </notes>
   <quality>korrektur1,kilde,side</quality>
</head>
<body>
Tilbage! lød Trompetens Skrald, 
Bort gik det i Galop,
Den sidste Kugle fløi med Knald 
Og pløied Jorden op;
Den sidste Flok af Fiendens Hær
Drog slagen fra Midsundes Bro, 
Og over Valen fiernt og nær
Sank Nattens dybe Ro.

Al Kampens vilde Larm forsvandt, 
Da Maanen steg af Hav,
Hver saaret Mand sit Leie fandt, 
Hver slagen Mand sin Grav;
Kun hist og her omkring paa Jord 
Var Græsset trampet ned og vaadt, 
Der saaes endnu de røde Spor,
Som Døden havde traadt.

Hver saaret Mand sit Leie fandt, 
Blev der da Ingen glemt?
Jo, dybt hvor Stiens Bølge randt, 
Laae To, bag Skrænten giemt.
To Ax, som faldt ved Morgenskiær,
Men glemtes under Høstens Larm, 
To Ungersvende hvilte der,
Med giennemboret Barm.

Den Ene var en brav Soldat, 
Der stod ved Kongens Hær, 
Meer flink og lystig Kammerat 
Bar aldrig et Gevær;
Hvor han paa Fienden blot fik Ram, 
Der slog han til af Hiertenslyst,
Der var ei andet Tydsk i ham,
End Kuglen i hans Bryst.

Den Anden stod i deres Sold,
Som kom ved Morgengry
Og stormede Midsundes Vold, 
Men nødtes til at flye.
Han havde kæmpet som en Mand, 
Han tænkte vel, hans Sag var god, 
Nu laae han der ved Stiens Strand 
Og svømmed i sit Blod.

Da Nattens kolde Gysning foer 
Igiennem deres Krop,
De vaagned paa den vaade Jord, 
Og lukked Øiet op.
De stirred paa hinanden hen, 
Hver af dem greb til sit Gevær, 
Men Begges Hænder sank igien,
Thi Bøssen var for svær.

Engang endnu de gierne stred, 
Men nu var det for seent,
De nødtes vel at holde Fred, 
Skiøndt den var daarlig meent.
Paa Begges Pander stod en Sky 
Af fiendsk, forbittret Had, og dog -
Og dog var de fra samme By 
Og talte samme Sprog.

Hvor Bølgen slaae sin hvide Top
Mod Sønderjydens Land,
Der var de født og fostret op, 
Ved Vesterhavets Strand.
Der boede de til Krigen kom
Og kaldte Bonden fra hans Dont, 
Da giorde Begge Høireom,
Men med forskiellig Front.

Den Ene gik mod Sønder hen, 
Den Anden imod Nord,
Som Fiender mødtes de igien
Paa deres Fædrejord.
Nu laae de der ved Vandets Bred,
Hver med et Ulivssaar i Barm, 
Og kunde dog ei døe i Fred, 
For lutter Had og Harm.

Til Strid var deres Arm for træt,
Men hvert et Øiekast
Var som en sleben Bajonet,
Saa skærende og hvast.
De mæled ei, men taus og kold 
Den Ene bød den Anden Trods, 
Ret som om Graven var en Vold, 
Hvorom de skulde slaaes.

Og Maanen sank og Natten led, 
Og Bølgen slog mod Kyst,
Og Livet haardt med Døden stred 
Udi de Tvendes Bryst.
Da lod med eet bag Høiens Kam 
En Dundren som af Hestesko,
Og Jægerhorn og Hundeglam
Og skingrende Hallo.

Det suste som et Tordenveir,
Det glimtede som Lyn,
Det raslede bag Skovens Træer: 
Da saaes et selsomt Syn.
Thi fiernt igiennem Luften fløi,
Ret som en Sky for Vindens Magt
Henover Mark og Eng og Høi
Kong Abels vilde Jagt.

Foran dem Alle, høit tilhest, 
Foer, som en fredløs Aand, 
Frempidsket af sin Angers Bllst,
Han selv med Spyd i Haand. 
Hans blege Kind var uden Blod, 
Hans Øie var en udbrændt Glød,
Men midt paa Panden skrevet stod 
Hans Broder Eriks Død.

Bagefter kom den onde Flok
Af hans meensvorne Mænd,
Vildt fløi de over Steen og Stok,
Som Løvet hvirvles hen.
Ild stod af Hestens Næsebor
Og gnistred i den mørke Nat; 
Men da de naaede Stiens Fiord,
Saa standsed Toget brat.

Og op af Sundet dybt og blaat 
Steg, som en Taage graa,
El Billed af den slagne Drot 
Med Kongekrone paa.
Han strøg fra Kind det vaade Haar, 
Han løfted Haanden streng og vred, 
Han peged paa et blodigt Saar,
Og sank i Dybet ned.

Da gyste det i Skovens Træer, 
Da skiælved Sivets Top,
Og Bølgen sukked fiernt og nlr
Og slog mod Stranden op.
Men Abel sine Hænder vred,
Til Flugt han vendte Hesten om, 
Og fiernt i Luften, uden Fred, 
Forsvandt han som han kom.

Var det et Febersyn, en Drøm? 
Hver, som han vil, kan troe;
Men de, der laae ved Stiens Strøm, 
De saae det beggeto.
De tænkte paa den svundne Tid,
Og den, som ukiendt for dem laae, 
De tænkte paa den Broderstrid,
Som disse Vande saae.

De samlede den sidste Rest 
Af Liv, der var igien,
Saa krøb de, som de kunde bedst, 
Imod hinanden hen.
De sukked ei, de klaged ei,
De tænkte ved dem selv som saa:
Vi skal jo dog den samme Vei, 
Lad os da sammen gaae.

Da Natten som en Skygge veg, 
Og Duggen faldt paa Vang, 
Og Lærken imod Himlen steg, 
Høit jublende med Sang,
Da laae de begge døde der,
Men løst var alle Hadets Baand, 
Hver havde sluppet sit Gevær
Og holdt den Andens Haand.
</body>
</poem>

<poem id="molbech2017102010">
<head>
   <title>Den Forfulgte</title>
   <firstline>Rask igiennem dunkle Lunde</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 40-44.</note>
   </notes>
   <quality>korrektur1,kilde,side</quality>
</head>
<body>
Rask igiennem dunkle Lunde 
Flyver Slædens glatte Fiæl, 
Granerne, som stille blunde,
Vækkes op af Pidskesmeld; 
Biælden klinger, Hesten stamper, 
Sneen skriger under Hov,
Ovenover Nattens Lamper, 
Rundtomkring den vilde Skov.

Midt i Sladen pelsværkforet, 
Som en Biørn i Vinterskrud, 
Stirrer Bonden efter Sporet, 
Styrer Hesten ind og ud.
Luunt indsvøbte ved hans Side 
Fiæle sig hans trende Børn
Under Skindets Laad det stride, 
Som tre Roser under Tiørn.

Sneen falder, Grene knage, 
Stille suser Nattens Blæst, 
Fiernt i Skov en sulten Krage 
Skræmmes op og skriger hæst; 
Bonden glider taus og rolig
Fremad i den øde Hal,
Tanker paa sin fierne Bolig, 
Svinger Pidsken, slaaer et Knald.

Hør, hvor ensomt Lyden klinger 
I den vidtudstrakte Lund,
Hei, hvor lystigt Hesten springer, 
Puster Dampen af sin Mund; 
Tænker Manden paa sin faure
Hustru og sin Hyttes Ro,
Tænker den paa Krybbens Havre, 
Og de længes beggeto.

See, da spidser Folen Øre, 
Seer sig om i Skovens Giem, 
Standser lidt, som for at høre,
Skiælver saa paa hvert et Lem; 
Tager Bidslet mellem Tænder, 
Spiler ud sit Næsebor,
Giør et vældigt Spring og render 
Som forfulgt henover Jord.

Bonden reiser sig i Sædet, 
Vender Øret imod Vind,
Og en Lyd, en fiern, paa Stedet 
Jager Blodet fra hans Kind.
Flux han løsner Hestens Tøile, 
Slænger Pelsen af sin Krop,
Og, med Haand paa Bøssens Boile, 
Vækker Drengene han op.

"Vaagn! det er ei Tid at blunde! 
Der er Ulve paa vor Sti,
Men endnu vi frelses kunne,
Vil Vorherre staae os bi!"
Og han taler ømt til Hesten: 
"Kiære Fole, frels vort Liv,
Flyv som Svalen, far som Blæsten, 
Skyd dig frem som Fisk bag Siv!"

Hesten selv kan Faren sandse, 
Flygter, som fra Stræng en Piil, 
Og de høie Graner dandse 
Susende forbi med Iil.
Men med eet faaer Skoven Mæle,
Og det lyder henad Jord, 
Som en Flok fordømte Siæle
Hylende til Helved foer.

Dobbelt hastig flyver Slæden, 
Dobbelt bleg er Bondens Kind, 
Drengene med stille Grlden 
Folde Hænderne bag Skind.
Andengang i Skoven vækkes 
Hylet af den vilde Hær,
Grene rasle, Kviste knækkes, 
Snart er Ulveflokken nær.

Og af Rædsel pidsket, fare 
Hest og Skade blindt afsted, 
Men det hielper ei, de snare, 
Sorte Skygger følge med. 
Hungrig Ulvehæren sanker
Sig omkring den snelle Karm, 
Som en Flok af Piinselstanker
Om en Synders rædde Barm.

"Fader, hielp mig!" Bøssen knalder, 
Et Minut har Bonden Ro,
Og paa trende Børn han kalder, 
Men han faaer kun Svar af to.
Atter han Geværet lader, 
Sender Kuglen rask paa Vei; 
Andengang det lyder: "Fader!
"Hvorfor hielper du os ei?"

Fremad Ulveflokken farer, 
Hungrig efter mere Blod;
Men sit sidste Barn forsvarer 
Bonden med fortvivlet Mod. 
Og imedens Folen springer,
Lyder skingrende hans Røst,
Og sin Bøssekolbe svinger
Han, med Drengen ved sit Bryst.

Løbet bøies, Kolben knækker, 
Drengen rives af hans Arm,
Med et Skrig, som Gienlyd vækker, 
Springer Bonden udaf Karm,
Kæmper mod de vilde Skarer 
Til han døer for deres Tand; 
Med den tomme Slæde farer 
Hesten veiløs giennem Land.
</body>
</poem>

<poem id="molbech2017102011">
<head>
   <title>Fangen</title>
   <firstline>Det var en Vinternat; hvorhen jeg saae</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 45-49.</note>
   </notes>
   <quality>korrektur1,kilde,side</quality>
</head>
<body>
Det var en Vinternat; hvorhen jeg saae, 
Naturen mig sit Dødningansigt viste,
Den gamle Jord laae udstrakt, stiv og blaa, 
I Horizontens milelange Kiste.

Sort paa den hvide Snee, der kravled om 
En enkelt Vandrer, som en Orm i Graven; 
Henover mig hang Himlen, stiernetom,
Og tung, som Fængselsloftet over Slaven.

Alting var dødt rundtom og i mit Sind, 
Kun Stormens Rovfugl hyled efter Føde,
Snart hugged den sit Næb i Jordens Kind, 
Snart foer den op og flagred om den Døde.

I slig en Nat, saa ensom, sneebedækt,
Naar kun et enkelt Lys langtborte vaager,
Da føler man, at Jorden er i Slægt
Med Havets Afgrund og med Luftens Taager.

Da føler Vandringsmanden, at han selv, 
Med al sin Storhed, sanddru eller løiet, 
Kun er en Gnist, der som et Hammerskæl
Er fra Naturens store Værksted fløiet.

At al hans Lykke kun er Gnistens Glød,
Kort, som et Glimt af Flintestenen hugget; 
Han tænker paa den Stund, da glemt og død 
Han ligge skal, som Kullet, der er slukket.

Og jeg og mine Tanker fremad drog,
Da lød der Hestetramp, jeg sprang tilside, 
Og saae Ved Sneens matte Skiær et Tog 
Af mørke Skygger over Heden ride.

Imellem dem en lukket Vogn der foer;
En dampet Jamren syntes mig, jeg hørte, 
Det var vel Sukket af den frosne Jord, 
Der sagte vaanded sig, hvor Hiulet kiørte.

Nu dreied Vognen om en Bakkes Top, 
Hvor Sneen sig i Driver havde leiret,
Og Rytterne fløi med, i strakt Galop, 
Som Ravne, naar et Aadsel de har veiret.

Jeg gik den samme Vei, og da jeg stod
Bag Høiens Skrænter, saae jeg dem forneden, 
Der havde de giort Holdt ved Bakkens Fod, 
Hvor en forrøget Kro laae midt paa Heden.

Ti Ryttere steg af og gik derind,
Den ellevte og den tolvte blev paa Hesten, 
Ved Vognen holdt de Vagt i Fakkelskin,
Og deres Kapper flagrede for Blæsten.

Da jeg kom nær, jeg hørte lystig Sang,
Og saae bag Ruden mange Skygger vandre,
Med høie Raab sig blanded Bægerklang 
Derindenfor i Huset, hos de Andre.

Fiol og Klarinetter muntert lød,
I Gulvet tramped de med tunge Hæle;
Men udenfor var tyst, kun dæmpet brød 
Den vilde Støi igiennem Dørens Fiæle.

Da hørte jeg igien hiin Klagelyd,
Hvis sorrigsulde, langtudtrukne Stemme 
Lød skærende midt under Gildets Fryd,
Som Vinden piber giennem sprukne Lemme.

Mig rørte Lyden med en selsom Magt,
Liig Dødssuk fra en Siæl, der Alt forsager, 
Og vendt imod de Tvende, der holdt Vagt,
Jeg spurgte bange: Hvo er det, som klager?

Da løftede den Ene Faklens Glød,
Og saae paa mig og rysted Snee as Lokken: 
"Det er en Fange, som er dømt til Død,"
Han svared barsk, "vi føre ham til Blokken."

Fortvivlet lod igien den Skiultes Røst:
"Afsted, afsted! naar faaer min Jammer Ende?" 
Men Rytteren trak Kappen for sit Bryst,
Og taug, og lod sin Fakkel dunkelt brænde.

Der gik en Stund; da kom den vilde Trop 
Med Sang og Tummel atter udaf Kroen, 
Hver Rytter sprang med Hast i Sadlen op, 
Og vikled sine Tøiler stramt om Knoen.

De brede Sabler blinked, Sporen klang, 
Den røde Fiærbusk nikkede paa Hatten, 
Og i Galop foer Skaren over Vang, 
Til Vogn og Ryttere forsvandt i Natten.

Da tænkte jeg, imens jeg fremad stred, 
Paa Siælens tunge Liigfart giennem Livet, 
Hvordan den som en Fange, uden Fred,
Er til en Flok af Sorger overgivet.

De slæbe den afsted i Mulm og Nat,
Paa Veien hist og her en Stund de raste, 
Men Siælen sidder klagende, forladt,
Som Slaven, sluttet ind af Mure faste.

Blandt Viin og Sang, ved skiønne Kvinders Barm 
Beruse stundom sig de vilde Svende,
Men dybt det lyder fra den lukte Karm:
Afsted, afsted! naar faaer min Jammer Ende?
</body>
</poem>

<!-- TODO: Opdel nedenstående 26 sonetter i individuelle digte -->

<poem id="molbech2017102012">
<head>
   <title>Madonna</title>
   <toctitle>Madonna (I-XXVI)</toctitle>
   <firstline></firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. .</note>
   </notes>
   <quality>korrektur1,kilde,side</quality>
</head>
<body>
I.

Der var en Tid, nu er den længst forsvunden,
Da Elskov sad i Siælens stille Kammer,
Og sysled, som en Brud ved Lampens Flammer, 
Med at faae Sangens Bryllupsklædning spunden.

Der var en Tid, nu er den længst udrunden,
Da i min Siæl der blev stor Sorg og Jammer,
Som i et Huus, hvis Datter Døden rammer, 
Da var det, disse Sanges Traad blev tvunden.

Da væved jeg af dem, med mangen Taare, 
Imens min Elskov lagdes bleg paa Baare, 
For Brudedragten, ak! et Dødningklæde.

Men nu er det saa længe, længe siden,
At der paa Graven Blomster groer, og Tiden 
Har til mit Øie sagt: hold op at græde.

II.

I Syden saae jeg Mænd og Kvinder bære 
Udsprungne Blomster giennem Kirkens Gange, 
Og lægge dem med Bøn og fromme Sange 
Paa Alterdisken til Guds Moders Ære;

Og knæle ned og bedet Naadig være
Du os, Velsignede! viis vore bange, 
Vildfarne Siæle Himlens Vei, den trange! 
Da tænkte jeg paa dig, min Hiertenskiære!

Mit Liv er jo en dunkel Kirkebue,
Hvor kun dit Billed lyser i det Fierne 
Høit over Altret, som en enlig Stierne.

Madonna! disse Blomster af mit Hierte
Jeg bringer dig; led du i Fryd og Smerte 
Min Siæl, til hist jeg faaer dig selv at skue!

III.

I Skoven boer hun, Sang af Nattergale
En Gienklang er af hendes Røst, den bløde,
Og hendes Blik er Stiernerne, som gløde, 
Og hendes Trin er Hiortens Gang i Dale.

Hun sidder i mit Kammer, Skialdens Tale
Er hendes Siæl, der gaaer min Siæl imøde,
Og hendes Flammekys, de længselsøde, 
Er Tankelyn, der vække mig af Dvale.

Hun tørrer Graaden bort af mine Kinder,
Og svaler mig naar Tornekrandsen faarer, 
Hun svæver foran mig, høit over Vrimlen;

Men Vil jeg gribe hende, bort hun svinder,
Og siger, mens hun smiler giennem Taarer: 
Naar du er død, vi mødes skal i Himlen.

IV.

Fra Veiens Bred jeg skued Lykken drage
Forbi mig, den ustadige Gudinde;
I hendes Fied, som Løv for Sommervinde, 
Saae jeg en Flok af Mænd og Kvinder jage,

Og deres Raab og Suk og Bøn og Klage 
Jeg hørte som en Storm i Luften svinde:
Hun vinked mig, men mellem Skovens Linde 
Jeg vandred ind, og saae mig ei tilbage.

Da smilte hun og tænkte: ham alene
Jeg skienke vil min Gunst af hele Flokken; 
Og i den stille Nat, bag Lundens Grene,

Hun nærmed sig, med Stierneglands om Lokken; 
Letsvævende hun Fyldehornet rysted,
Da faldt en Elskovstofe mig paa Brystet.

V.

Henover Scenen svæver Digtets Aand
Paa store Vinger, som en sneehvid Svane,
Fra Himlen skinne Stierner paa dens Bane, 
Fra Jorden stiger Duft af Rosenvaand.

Hun skotter Kinden tankefuld til Haand,
Imens hun lytter til de Ord, der mane
Hver Fryd og Smerte, som en Siæl kan ane, 
Liig Skygger, frem ved Sangens Tryllebaand.

Jeg tænker, mens mit Blik paa hende hviler: 
Du Elskovsdigt, hvis Længsel stille smiler, 
Tungsindigt giennem Øiet som en Fange,

Du Elskovsdigt, med dine lyse Lokker,
Din søde Mund, din Stemmes Sølverklokker, 
Du er dog skiønnest af dit Hiemlands Sange.

VI.

Min Ungdoms Hiem, det straabedækte, lille, 
Hvor Nøisomhedens Urt i Vinduet groede, 
Hvor Fromheds Lilier dugbesprængte stode, 
Og Glædens Fugl sang tidligen og silde,

Forlod jeg, og i Skovens Dyb, det vilde,
Jeg vanked, fredløs som de Dyr, der boede; 
Jeg gik i Mulm, hvor ingen Sti sig snoede,
Og aldrig saae jeg Stiernerne, de milde.

Fortvivlet sank jeg om, og i min Kummer
Bad jeg tilsidst om Dødens dybe Slummer — 
Da lod en Kvindes Røst for mine Øren.

Jeg aabned Øiet, see, da var jeg hiemme!
Den Røst, jeg havde hørt, det var din Stemme,
Og du stod ung og smilende i Døren.

VII.

Som naar en Gartner, lidt før Sol sig tænder, 
Mens halvt endnu ham Drømmens Billed lænker, 
Paa Blomsterne i Vinduet seer og tænker:
Nu aabner Rosen sig, snart Natten ender;

Saa speider jeg, mens Længsels Nat mig sender 
Sit Stiernelys og sine Drømme skienker; 
Dybt i dit fromme Blik mit Blik jeg sænker, 
Til Morgenbøn jeg folder mine Hander —

Men endnu er din Elskovs Rose lukket,
Og Nattens Drømmeslør end hviler over Den Blomst, 
hvori min Lykkes Engel sover.

Flyv du, min Sang! let baaren hen af Sukket!
Du veed, hvor hun bag Skoven boer, forborgen, 
Skynd dig derhen og spørg: naar er det Morgen?

VIII.

En Billedstøttes Tanke hviler stille
I Marmorblokkens Indre , uopdaget,
Og over den sig hvælver Klippetaget,
Hvor Skoven groer og Kildens Bølger trille.

Der hviler den til Stenene sig stille,
Til Klippen briste maa for Hammerslaget, 
Og Elskovs Gud, af Marmorkisten draget, 
Med Piil og Bue stiger paa sin Pille.

Min Kiærlighed til dig laae som en Tanke
Fra evig Tid i Siælens Marmorgiemme;
Da kom du, for paa Gravens Dør at banke.

Let Stenen brast ved Lyden af din Stemme, 
Og Elskovs Gud, af ingen Byrde tynget,
Steg frem for Lyset, seirende, forynget.

IX.

Fra Skyens lysblaa Telt, hvor Solen luer,
Fra Havets endeløse Bølgehaller,
Fra Biergets Slot med straalende Krystaller, 
Fra Lundens dunkelgrønne, svale Buer,

Guds Faderøie dybt i Siælen skuer,
Liig Glimt af Lys, der ind i Mørket falder;
Paa Hver, som farer vild, hans Stemme kalder 
Snart lyder den som Bøn og snart den truer.

Een kalder han med Røst, som Bladet suser, 
Som Kilden risler og som Fugle siunge:
Een kalder han med Tordenskyens Tunge,

Med Havets Brøl, naar vildest Brænding bruser; 
Mig kaldte han en Sommeraften silde
Med Lyden af din Røst, den klare, milde.

X.

Madonna, vil en selsom Drøm du høre?
Ved Himlens Dør jeg stod, sorgfuld i Sinde; 
Jeg skimted Herlighedens Glands derinde,
Og Sang af Engle naaede svagt mit Øre.

Luk op, Sanct Peder! bad jeg, lad dig røre! 
Da lød en Røst fra Morgenskyens Tinde: 
Vend om og føg dig først en Elskerinde; 
Thi kun for To jeg aabner Himlens Døre.

Det var Gud Amor selv, der til mig mæled;
Han Portner var, og Nøglerne de tvende
Af Guld og Sølv, saae jeg, han holdt ihænde.

Flyv, lette Sang! af Haab og Frygt besiælet, 
Hen hvor min Rose staaer i Blomstervrimlen, 
Og hvisk: Madonna, hielp ham ind i Himlen!

XI.

Ifald du er mig huld, da vil du siden
Forundret sige vist, engang ad Aare:
"Hvi led du slig en Angst og Tvivl, du Daare? 
Jeg elsked dig jo lønligt hele Tiden."

Vaar spirer kun igiennem Vinterstriden;
Den gamle Jord maa døe, før Himlens Taare
Kan vække nye Roser af dens Baare;
Alt Skiønt og Herligt fødes giennem Liden:

Og skiønt og herligt er det Barn af Smerte,
Min Siæl har født, Guldbarnet af mit Hierte, 
Der mod dig rækker sine Hænder spæde.

Min Sorg og Angst har luttret det for Brøde,
Og jeg har kiøbt dets Smiil ved selv at bøde;
Tag det, og lad det voxe til din Glæde!

XII.

Naar Foraarssolen mildt, med Hænder blide,
Har løftet Sneens Lin, naar Havens Gange
Gienlyde høit af klare Fuglesange,
Staaer Æbletræet smykt med Blomster hvide.

Men Blomsten falder af ved Sommertide, 
Og bittert giennem Aarerne de trange
Gaae Livets Safter, Grenen skiælver bange — 
Da bryde gyldne Frugter af dens Side.

Min Elskovs Træ stod først i Foraarsstunden 
Med Blomster smykket, duftende i Lunden, 
Og Fuglesange høit fra Kronen lode.

Men Blomsterne faldt af, og Træets Aarer
Høit svulme nu med skiulte, bittre Taarer: 
Naar kommer Frugten vel, den gyldne, søde?

XIII. 

Bag Jordens Bryst, i Klippehiertets Kamre, 
Hvor Mørkets Edderkop sit Garn udspænder, 
Ad enlig Sti, som Foden ikke kiender,
En Biergmand gaaer, hvor Dybets Vandfald jamre.

De golde Steen, liig onde Tanker, klamre
Sig om Krystallerne med stærke Hænder;
Da hugger han, mens Lampen stille brænder, 
Det ædle Guld af Klippen ud med Hamre.

Jeg steg som han ned i mit Hiertes Kløfter,
Og Sorgens tunge Hammer skal jeg svinge
Til jeg det rene Guld for Dag kan bringe.

Det ligger dybt, og langsomt jeg det løfter;
Men midt i dybest Nat, blandt Taagedampe, 
Din Kiærlighed, Madonna! er min Lampe.

XIV.

Som Oldtids Spaamand, der fra Høiens Tinde,
Ved Stierneskiær, med ufravendte Blikke
Paa Himlen stirred, for at see, om ikke 
Naar Fugle fløi, han kunde Varsel finde:

Saadan jeg ensom staaer, min Elskerinde! 
Og venter, du skal Varselsordet skikke.
Dybt under mig jeg lader Jorden ligge, 
Dens blege Lys udslukkes og forsvinde,

Naar over mig jeg skuer i det Fierne
Dit Øies milde, drømmerige Stierne, 
Og bader Siælen i de rene Luer.

Trofast jeg staaer til Nattevagten ender;
O, var blot Ordets Fugle, som du sender,
Ei sorte Ravne da, men hvide Duer!

XV.

Ensom jeg sidder i det stille Kammer,
Hvor Mindet kun besøger mine Tanker;
Taus Natten er, ikkun mit Hierte banker
Med tunge Slag, mens døsigt dampen flammer.

Jeg tænker paa min Elskovs Fryd og Jammer, 
Og mens i Mindets Urtegaard jeg vanker,
Hvert Smiil og Ord og Blik af dig jeg sanker, 
Som var det Blomster mellem Lundens Stammer.

Og mens jeg Smilets Rosenknopper blander 
Med Ordets duftende Viol, og vikler
Imellem dem dit dunkle Bliks Aurikler,

Og Blomsterne med Længsels Taare vander,
Jeg tænker: Krands! maaskee du kun skal smile 
Paa Graven, hvor mit Haab er lagt til Hvile.

XVI.

Forunderlige Træ, som dybt herinde
Har slaaet Rødder i mit Hiertes Kammer!
Snart gløber du som Guld i Solens Flammer, 
Snart stille Sølverstierner paa dig skinne.

Snart gyser alt dit Lov for kolde Vinde,
Og visner hen og falder af med Jammer;
Snart staaer du atter skiøn som Skovens Stammer 
Naar lysest Foraarskrands de om sig binde.

Om Skyen sortner, eller Stierner spille,
Ved Dag og Nat du voxer langsomt, stille, 
Og strækker imod Himlen dine Grene.

Jeg sidder i din Skygge taus og ene,
Indtil engang mit Hoved ned jeg lægger, 
Og du min Grav med dine Blade dækker.

XVII.

Før Havets blege Mø sit Bytte kræver,
Før dybt hun drage kan en modig Svømmer 
Ned til den Søvn , hvori man aldrig drømmer, 
Tre Gange først han sig af Bølgen hæver.

Tre Gange for hans Øie Stiernen bæver;
Fordi tredie Gang den salte Skaal han tømmer, 
Og medens Havets Skum Liigklædet sømmer, 
Hans Legem langsomt imod Dybet svæver.

To Gange var min Kiærlighed begravet;
Nu løfter den sig tredie Gang af Havet
Og aander, tungt, og Øiet mod dig vender.

Alt aabner Dybets Havfru for sit sorte,
Ensomme Slot de store Bølgeporte —
Frels mig, Madonna, ræk mig dine Hænder!

XVIII.

Høit lyder Pauken, klart Trompeten skralder;
Stig op, mit Hiertes Dame, paa Altanen! 
Der kæmpes skal, høit flagrer Elskovsfanen; 
Hør! Pandserpladen rasler, Skioldet gialder.

To Riddere til Kamp Trompeten kalder;
Een sidder paa en Ganger, hvid som Svanen,
Den Andens Hest er sort, vildt bølger Manen, 
Og som et Sørgeflor Skabraket falder.

De flyve frem med Spyd i stærke Hænder, 
Solglimt og Tordensky hinanden møde, 
En af dem seire skal, og En skal bløde.

Hil dig, mit Hiertes Dame! du dem kiender, 
De tvende Kæmper, det er Fryd og Smerte, 
Og Kredsen, hvor der strides er mit Hierte.'

XIX.

Som Barnet, der sit Øielaag har lukket, 
Træt af at græde vel, men ikke trøstet,
O g hvilende sin Kind til Moderbrystet,
Er slumret ind omsider, sagte vugget:

Saa har min Elskov troet sit Hoved bukket,
Og hviler paa de Torne, den har høstet; 
Udover den har Søvn sin Vinge rystet,
Og standset er dens Graad, og endt er Sukket.

Men som en Moder from, med milde Blikke, 
En venlig Drøm ved Leiet staaer og smiler,
Hvor det forgrædte Barn i Slummer hviler.

O du, hvis Stemmes Klang har Magt at drage 
Til vaagen Sorg min Kiærlighed tilbage,
Tal sagte, o Madonna! væk den ikke!

XX. 

Kald mig kun kold, du skal ei see den Kvide, 
Der som en Kniv mig stinger under Belte
Dybt i mit Hierte Længsels Bølger vælte 
Med Brusen sig, de skumbedækte, hvide.

Som Floden styrter vild fra Klippens Side, 
Naar Sneelaviner høit i Solen smelte, 
Saadan, af Siælens fulde Skaaler hældte, 
Ufødte Taarevæld herinde stride.

Men Strømmen, der i Biergets mørke Kløfter 
Utæmmet, brølende, sin Stemme løfter, 
Gaaer siden blomstersmykket over Vange:

Flyd da, min Sorg! du, som i Hiertets Kamre 
Maa bruse høit og vaande dig og jamre,
Flyd fra min Læbe sødt, som milde Sange!

XXI.

Naar sødt du hviler mellem Bolstre hvide,
Med Øiet lukt og Drømmesmiil om Kinden,
Mens, Toner liig, der bæres hen af Vinden, 
Midnattens Aander let forbi dig stride:

Har jeg, hvor Skovens skiulte Kilder glide,
Hver Nat et Vaabenstævne under Linden;
Forskrækket flygter Hiort afsted med Hinden, 
Og Ingen uden Stiernen seer mig stride.

Veed du med hvem? Med Elskovs Gud jeg brydes; 
Til Jord med Magt jeg den Forhadte tynger, 
Men nye Kræfter i hans Legem gydes,

Thi Jorden er hans Moder; harmfuld slynger 
Jeg ham i Luft, mod Himlens Stiernerader, 
Det hielper ei, thi Himlen er hans Fader.

XXII.

Som denne Lund, hvor, liig en grønlig Slange, 
Sig Stien bugter paa en selsom Maade,
Hvor hundred matbelyste Slyngegange
Hinanden krydse, som et Net af Traade;

Hvor dybest inde, mellem Fuglesange
Og Rosers Duft, hvorhen fast Ingen naaede,
Gudinden hviler, liig en deilig Fange, 
Med Marmorkinderne af Duggen vaade:

Som denne Lund snoer sig mit Liv i dunkle, 
Vildsomme Gange, der bestandig føre 
Mig ud til Gravens vidtoplukte Døre.

Men hver Gang jeg paa Tærsklen staaer forvoven, 
Seer jeg de hvide Marmorlemmer funkle,
Og atter styrter jeg mig ind i Skoven.

XXIII.

Misund mig ei min Latter og min Glæde!
Min Siæl er Søen, paa hvis blanke Flade 
Sivblomsten svømmer mellem grønne Blade, 
Mens dybt paa Bunden skiulte Kilder græde.

Vil du en stille Nat til Bredden træde,
Da seer du fiernt en drømmende Najade
Ensom og haabløs sig i Bølgen bade:
Det er min Elskov, svøbt i Sangens Klæde.

Naar Søvnens Stilhed hviler over Landet,
Naar ingen Fugl, men kun den hvide Stierne
Sees langsomt giennem Himmelrummet drage,

Da løfter hun sit Hoved op af Vandet,
Og rækker Armen mod dig i det Fierne, 
Og synker sukkende igien tilbage.

XXIV.

Ved Foraarstid, naar Solens Guldfugl svinger
Sig ung og straalende mod Himlens Bue, 
Maa liden Trækfugl sidde paa sin Tue
Og plukke Fiædrene af sine Vinger.

Men imod Høst, naar Kuldens Magt betvinger 
Den matte Sol og slukker ud dens Lue,
Da voxer Vingen paa den vilde Due,
Og høit dens Afstedskvad i Luften klinger.

Trøst dig, mit Haab! du Fugl, der som en Fange 
I Livets Foraar dine Vinger tabte,
Og træt og sorgfuld flagrer mellem Vrimlen;

Trøst dig, mit Haab, og syng kun dine Sange! 
Engang, naar dine nye Fiær er skabte,
Naar Høsten kommer, flyver du til Himlen.

XXV.

Lyd sidste Gang, sorgtunge Sang! om hende, 
Der stod paa Tærskelen til Fredens Lande, 
I Glands af Evighedens Lys derinde,
Med hvide Roser om sin rene Pande.

Jeg saae et Solglimt komme og forsvinde, 
Jeg hørte Engles Røst fra fierne Strande, 
En Luftning, som af varme Foraarsvinde, 
Kom mig imøde paa de kolde Vande.

Men før jeg knælende ved Sømmen rørte
Af hendes Slør, faldt Natten paa, den sorte, 
Da lukked sig de malmbeslagne Porte.

Og giennem Mørket hendes Røst jeg hørte:
"Gaa bort og kæmp indtil din Sol opstiger! 
Kun giennem Kamp gaaer Vei til Fredens Riger."

XXVI.

See Navnet hist, i Barken dybt indskaaret! 
Her, mellem disse skyggefulde Linde,
En Ungersvend har vandret, og til Minde 
Om En, han elsked, dette Træ sig kaaret.

Vel voxer Barken knudret over Saaret,
Og Navnet synes langsomt at forsvinde;
Men midt i Stammen vil man det gienfinde, 
Naar fældet den til Baalet bliver baaret.

Saadan, Madonna! lader jeg med Smerte 
Dit Navn forsvinde nu af mine Sange,
Som Skrifttegn, der af Tidens Haand udflettes.

Men tro dog derfor ei, at det forgiettes:
Det voxer, giennem Tankens skiulte Gange,
Dybt, skiøndt usynligt, indad i mit Hierte.
</body>
</poem>

<poem id="molbech2017102013">
<head>
   <title>Freias Stierne</title>
   <firstline>Kun een er Freias Stierne</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 76-77.</note>
   </notes>
   <quality>korrektur1,kilde,side</quality>
</head>
<body>
Kun een er Freias Stierne, 
Men rundt den sender
Sin Glands til alle Sider 
Med milde Hænder;
Kun een er Freias Stierne,
Men hvert et Øre
Faaer dog et enkelt Sølvord
Af den at høre.

Der er ei nogen Hytte 
Saa lav og lille,
At ei dens klare Straaler 
Paa Ruden spille;
Der er ei noget Hierte 
Saa tomt og øde,
Det har jo engang maattet
Af Elskov gløde.

Kun een er Freias Stierne, 
Den lyse, høie,
Der seer os ind i Hiertet
Med Jomfruøie;
Men hver en speilklar Bølge, 
Hvorpaa den skinner,
Med Elskovsstiernens Billed
Mod Stranden rinder.

Kun een er den Udkaarne, 
Den Længselsfierne,
Kun een den Drømmebaarne, 
Vor Vandrings Stierne; 
Men hendes Billed speiler 
Hver ædel Kvinde,
Og vækker om den Fierne 
Igien et Minde.
</body>
</poem>

<poem id="molbech2017102014">
<head>
   <title>Længsel</title>
   <firstline>Den brune Hiort i Lunden springer</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 78-79.</note>
   </notes>
   <quality>korrektur1,kilde,side</quality>
</head>
<body>
Den brune Hiort i Lunden springer 
Og svømmer over Bølgen blaa,
Skovduen breder sine Vinger
Og lader giennem Luften staae, 
Let smutter Haren mellem Buske
Ind under Gierdets Rosentorn, 
Og langsomt seer jeg Ræven lufte 
Og svinde bag det gule Korn.

Ad Hiemmet til de Kaasen sætte,
Naar Maanen stiger blank af Hav,
Og hvile deres Been, de trætte,
Bag Busk, paa Træ, i Hul og Grav.
Der er ei noget Dyr paa Jorde
Saa fredløst eller saa forfulgt, 
Det kan sig jo et Leie spore,
Og har en Vraa, hvor det er dulgt.

Der er ei noget Dyr i Live,
Det finder jo et Skiul tilsidst; 
Skal ene mig min Længsel drive 
Fra Haab til Haab foruden Rist? 
Vil han, der Hiorten gav et Leie,
Der Haren gav et Giem paa Vang,
Ei ende mine Torneveie,
Og skienke Hvile mig engang?
</body>
</poem>

<poem id="molbech2017102015">
<head>
   <title>Ved Solnedgang</title>
   <firstline>Naar Dagen er træt og vil gange til Ro</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 80-81.</note>
   </notes>
   <quality>korrektur1,kilde,side</quality>
</head>
<body>
Naar Dagen er træt og vil gange til Ro,
Og lukker sit lyseblaa Øie,
Da bygger den synkende Sol sig en Bro
Af Guld, paa de vestlige Høie.
Men før den forlader med hurtige Fied
Den Jord, hvor jeg vandrer i Skygge,
Den standser og rødmer og siger: Følg med! 
Hist, hvor Solen gaaer ned, boer din Lykke.

Da griber jeg Staven og vandrer derhen, 
Derhen mod den vinkende Stierne;
Men Solen gaaer bort, som en svigefuld Ven 
Og Straalerne døe i det Fierne.
Hver eneste Aften den smiler paany
Og siger: Følg med, skal jeg bygge
Dig Slotte med Tag af den rødmende Sky;
Thi hvor Solen gaaer ned, boer din Lykke.

Hver eneste Aften forsvinder den brat, 
Og lader mig sorgfuld tilbage;
Da fløiter en Fugl i den stierneblaa Nat: 
Fat Mod, du skal ikke forsage!
Der kommer en Aften med Stilhed og Fred,
Og hyller dig ind i sin Skygge,
Da tage de synkende Straaler dig med, 
Hen, hvor Solen gaaer ned, til din Lykke.
</body>
</poem>

<poem id="molbech2017102016">
<head>
   <title>Alene</title>
   <firstline>Du brune Hiort ved Træets Rod</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 82-83.</note>
   </notes>
   <quality>korrektur1,kilde,side</quality>
</head>
<body>
Du brune Hiort ved Træets Rod,
Du Skovens raske Springer!
Hvor fik du saadant lystigt Mod,
Saa klart et Blik, saa let en Fod, 
Som om du havde Vinger?
Da kneiste Hiorten, stolt i Sind,
Med sine Takkers Grene:
Det kommer af, jeg har en Hind,
Men du maa gaae din dunkle Vei alene.

Du lille Fugl i Busken hist,
Du glade Foraarsfanger!
Hvi hopper du saa fro paa Kvist, 
Mens jeg mit muntre Sind har mist 
Og aldrig mere fanger?
Fra Busten titted Fuglen ud,
Og sang bag Blad og Grene:
Det kommer af, jeg har en Brud,
Men du maa gaae din dunkle Vei alene.

I Bølger, som mod Stranden slaae
Og lege med hverandre!
Hvorfor er I saa lyseblaae,
Mens i mit Hiertes dybe Vraa 
Kun mørke Tanker vandre?
Da slog en Bølge frisk og glad
Sit Skum mod Breddens Stene:
Det kommer af, vi følges ad,
Men du maa gaae din dunkle Vei alene.

Du Stierne, som din Straale hvid
Nedsender fra det Høie!
Hvi er din Glands ved Midnatstid
Saa bævende, veemodig, blid, 
Som Taaren i et Øie?
Da lod det sagte for min Hu 
Fra Luft, i Toner rene:
Det kommer af, at jeg som du
Maa altid gaae min dunkle Vei alene.
</body>
</poem>

<poem id="molbech2017102017">
<head>
   <title>Fred</title>
   <firstline></firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 84-86.</note>
   </notes>
   <quality>korrektur1,kilde,side</quality>
</head>
<body>
"Hvad fattes dig, min Datter kiær! 
Hvad tynger paa dit Sind?
Hvor er det fagre Rosenskiær,
Som farvede din Kind?
Hvor er din Stemmes glade Klang, 
Dit Smiil, din lette Jomfrugang?
Din Mund er stum og tungt dit Fied, 
Hvor er dit Hiertes Fred?"

O, Moder! jeg er syg og træt, 
Jeg veed ei selv hvoraf;
Kom, lad os gaae, jeg langes ret 
At see det friske Hav.
Naar Aftenvinden blæser op
Og kruser Bølgens hvide Top ,
Naar Sol bag Skyen synker ned, 
Saa faaer mit Hierte Fred.

Nei, Moder, jeg vil bort igien! 
Hver Bølge har en Røst,
Der hvisker som en troløs Ven
Og smerter i mit Bryst.
Lad os gaae ind bag Skovens Træer, 
Naar Lovet sagte skiælver der,
Og Stiernen skinner stille ned, 
Saa faaer mit Hierte Fred.

Nei, Moder! vel er Skoven smuk, 
Og mild er Stiernens Glands, 
Men Vinden lyder som et Suk,
Og Sukket ligner hans.
Kom, lad os gaae, jeg længes ret 
At sove nu, jeg er saa træt;
Kun naar dit Bryst jeg hviler ved, 
Saa faaer mit Hierte Fred.

Nei, Moder! kysser jeg din Mund 
Og hører Hiertet slaae,
Saa maa jeg tænke paa den Stund, 
Da ved hans Bryst jeg laae.
Hvor jeg saa vandrer hen paa Jord, 
Hans Billed i min Tanke boer;
O, siig mig dog, hvis du det veed: 
Naar faaer mit Hierte Fred?

"Foroven klager Bølgens Mund, 
Og aldrig faaer den Ro;
Forneden, paa den dyde Bund, 
De tause Blomster groe.
Foroven sukker Bøg og Lind,
Forneden tier Storm og Vind; 
Naar du i Graven lægges ned, 
Saa faaer dit Hierte Fred."
</body>
</poem>

<poem id="molbech2017102018">
<head>
   <title>Kiærligheds Land</title>
   <firstline>Før dig jeg elsked, var jeg som en Mand</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 87-91.</note>
   </notes>
   <quality>korrektur1,kilde,side</quality>
</head>
<body>
Før dig jeg elsked, var jeg som en Mand, 
Der flakked veivild om paa Havets Vover,
Med revne Seil , mens Horizontens Rand 
Den stierneløse Nat sig hvælved over.

Halv drømmende jeg sad paa Stavnens Fiæl,
Saae ned i Dybet og lod Baaden drive, 
Hver Tanke sov en Dødssøvn i min Siæl,
Jeg vidste knap, om jeg var end i Live.

Da blev det Dag, det lysned fiernt i Øst, 
Og rødmende steg Elskovs Sol af Vandet;
For mig laae mine Drømmes lyse Kyst, 
Og jublende jeg styred imod Landet.

Skibbruden, fattig jeg paa Stranden stod, 
Og aanded dybt, og saae mig angst tilbage, 
Jeg stødte Baaden langtud med min Fod,
Til Tegn at aldrig bort jeg vilde drage.

Skibbruden, fattig, o, men dog saa rig! 
Haab stod igien og vinked i det Fierne, 
Jeg havde mistet Alt, men fundet dig,
Du mine Drømmes gaadefulde Stierne!

Foran mig laae i Morgensolens Skin
Dit Væsens uberørte, stille Skove,
De grønne Blade hviskede: kom ind, 
Hvis du er trofast og har Mod at vove.

Dybt, som en Drøm om Evighed i Kveld, 
Var disse Skoves skyggefuldt Kammer,
Den hele Verden sagde jeg Farvel,
Og iled ind imellem Lundens Stammer.

Hvor var det stille her! slet ingen Lyd
Fornam jeg uden Lovets sagte Hvislen,
Og Nattergalens Sang om Sorg og Fryd, 
Og nu og da de skiulte Kilders Rislen.

Og hvilken Planteverden, rig og stor! 
Hvorhen mit Øie saae, var Jorden dækket
Med unge, halv tillukte Rosers Flor, 
Dugsprængt enhver, af Slummer nylig vækket.

Men over dem sig reiste Skovens Hal, 
Snart lys og hvælvet som en mægtig Kirke, 
Hvor Østens Palmer og Platanen sval 
Stod mellem Nordens hvide Hængebirke;

Snart sænkende sig gaadefuld og tæt
Ned i en Myrtelund, hvor Skygger svømme 
Som Slør omkring mig, og hvor Siælen træt
Kan hvile sig, og dybt om Elskov drømme.

Ei nogen Fod før min har vandret her.
Nysgierrig som en Hind bag Skovens Gitter 
Din Tanke paa mig seer; naar jeg er nær 
Den flyer, men standser snart igien og titter.

Som hvide Duer flagre paa min Sti
Dit unge Hiertes Længsler, fromme, rene; 
O, kunde jeg dem fange! men forbi
Mig flyve de, op under Skovens Grene

Mit Haab mig driver frem; ned Solen gaaer, 
Igiennem Løvet seer jeg Stierner skinne,
Og atter Morgenen i Guld opstaaer, 
Og Lys og Mørke skifte tidt herinde;

Men fremad vandrer jeg og trættes ei,
Mit Blik sig sænker i dit Væsens Gaade,
Engang jeg finder dog maaskee den Vei,
Der fører ind, hvor jeg den sødt kan raade.

Jeg veed, at dybest bag de dunkle Træer 
En yndig, stille Slette der sig breder,
Den trætte Hind i Fred sig hviler der, 
De hvide Duer bygge deres Reder.

En Sø der ligger, blank og reen og blaa,
Saa dyb som Himlens Hvælving i det Fierne,
Henover den de lette Skyer gaae,
Ved Nat den speiler Evighedens Stierne.

Derinde, veed jeg, er det altid Vaar,
Altid paa Grasset Morgenduggen ligger,
I hver en Busk en Nattergal der slaaer,
Bag hvert et Blad en Rose frem der kigger.

Men høie Stammer holde rundtom Vagt,
Thi Skovens Hierte banker tyst derinde;
Derhen naaer aldrig Stormens vilde Magt, 
O, salig Den, som Veien did kan finde!

Trofast jeg søge vil ved Dag og Nat, 
Naar Solen lyser og naar Stierner skinne;
Jeg veed, at for den Jord, jeg har forladt, 
Skal jeg ved dig en bedre Verden vinde.
</body>
</poem>

<poem id="molbech2017102019">
<head>
   <title>Fremmed</title>
   <firstline>Naar du sidder i din Faders Stue</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 92-93.</note>
   </notes>
   <quality>korrektur1,kilde,side</quality>
</head>
<body>
Naar du sidder i din Faders Stue
Taus og drømmende ved Arnens Lue,
Og dit fromme Øie paa mig seer,
Mindes jeg en Stund, en længst forsvunden 
Da jeg vandred fiernt i Myrtelunden,
I det Land, hvor Himlen altid leer.

Troet, tungsindig, kom jeg i den milde 
Aften til et Kloster ved en Kilde,
Just som Klokkerne til Ave klang;
Roser blomstred opad Kirkens Side, 
Indenfor lod Kvindestemmer blide, 
Klare, dampede, som Aandesang.

Lyset straaled giennem Vinduets Rude 
Hen til mig, som sad forladt derude, 
Iblandt Fremmede en fremmed Mand;
Og jeg aned al den Fred og Mildhed 
Og de fromme Tanker, som i Stilhed 
Blomstred i det ubekiendte Land.

Saadan seer din Siæl bag Øiets Rude 
Hen til mig, som staaer forladt herude, 
Og for dig kun er en fremmed Mand;
Og jeg aner al dit Hiertes Mildhed, 
Og de fromme Tanker, som i Stilhed
Blomstre i det ubekiendte Land.
</body>
</poem>

<poem id="molbech2017102020">
<head>
   <title>Sov sødt!</title>
   <firstline>Sov sødt, min Elskede, sov sødt!</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 94-95.</note>
   </notes>
   <quality>korrektur1,kilde,side</quality>
</head>
<body>
Sov sødt, min Elskede, sov sødt!
Herude stormer Vinden,
Og Bladet falder guult og dødt 
Af Bogen og af Linden.
Den sidste Blomst er sovet ind, 
Begrædt af Skyens Taare;
Men rødmende , med Smiil paa Kind,
Den vaagner nok ad Aare.

Sov sødt, min Elskede, sov sødt! 
Gid hver en Nød og Smerte, 
Mens du i Drømme hviler blødt, 
Maa falde fra dit Hierte!
Gid som et guult og visnet Blad 
Din Siæl maa kaste Sorgen,
Og vaagne smilende og glad
Til nyfødt Liv imorgen!

Sov sødt, min Elskede, sov sødt!
Fold dine hvide Hænder!
Hver yndig Drøm, min Siæl har mødt, 
Jeg til dit Leie sender.
Indtil du sødt udsovet har,
Min Kiærlighed skal vaage,
Og som en Lampe mild og klar 
Bortjage Nattens Taage.

Sov sødt, min Elskede, sov sødt! 
Men hører du, det banker,
Naar Lys i Østen skinner rødt,
Saa er det mine Tanker.
Den hele Nat de vaaged her 
Imellem Lundens Stammer;
O luk dem mildt ved Morgenskiær 
Ind i dit Hiertes Kammer!
</body>
</poem>

<poem id="molbech2017102021">
<head>
   <title>Lad os flye!</title>
   <firstline>Kom, kom! lad os flye</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 96-97.</note>
   </notes>
   <quality>korrektur1,kilde,side</quality>
</head>
<body>
Kom, kom! lad os flye, 
Du og jeg, min Veninde! 
Ud i Skovenes Ly,
Der er Freden at finde.
Lad os flye denne Stad,
Som et trykkende Fængsel, 
Med dens Lænker af Had, 
Og dens Gitter af Længsel.

Her er Elskov en Fugl, 
Som skal jages og fældes,
Hist i Skoven er Skiul, 
Hvor ei Kyssene tælles. 
Her forfølger os haardt
Baade Tunger og Blikke;
Men den ensomme Hiort, 
Den forraader os ikke.

Kom, kom! lad os flye! 
Jeg kan sagte fornemme 
Giennem Tummel og Gny 
Skovens venlige Stemme: 
"Kom til mig! her er Trøst 
Under Løvet at sanke;
Hver en Blomst ved mit Bryst 
Er en Kiærligheds Tanke."

"For det elskende Sind
Er der godt i min Skygge; 
Hver en svævende Vind
Er et Budstab om Lykke.
I, hvis Liv er saa kort, 
Som de faldende Blades!
Vil I kaste det bort
Hvor der kæmpes og hades?"

Kom, kom! lad os flye, 
Du og jeg, min Veninde!
Ud i Skovenes Ly,
Der er Freden at finde.
Kun hvor Dæmringens Ro
Over Livet sig breder, 
Finder Hiertet den Bro, 
Som til Salighed leder.
</body>
</poem>

<poem id="molbech2017102022">
<head>
   <title>Sommer om Vinteren</title>
   <firstline>Hvor er det sødt, ved Vintertide</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 98-99.</note>
   </notes>
   <quality>korrektur1,kilde,side</quality>
</head>
<body>
Hvor er det sødt, ved Vintertide, 
Naar Lampen lyser paa din Kind, 
At sidde stille ved din Side
Og see dig dybt i Øiet ind,
Mens udenfor de barske Vinde 
Misunder os vor Fred herinde.

Mig synes, naar jeg saadan sidder 
Det er en yndig Sommerkveld, 
Jeg troer at høre Fuglekvidder
Og Rislen af et Kildevæld;
Thi al den lyse Sommers Glæde 
Har i mit Hierte taget Sæde.

Dit dybe Sind er da den stille, 
Umaalte Sø, jeg hviler ved,
Og dine Øines Straaler spille 
Liig Maaneskiær paa Bølgen ned, 
Hvor Hiertets rene Længselsdrømme
Som hvide Svaner sagte svømme.

O, kunde blot mit Øie trænge
Ind i dit Væsens tause Grund, 
Hvor Elskovs Perle hviled længe 
Urørt paa Søens dybe Bund!
O, kunde jeg, naar Stierner bæve, 
En salig Midnat Skatten hæve!

Kom mig til Hielp min Sang, du lette! 
Skyd Baaden ud, heis hviden Seil, 
Grib sødt i Strængen, mens vi sætte 
Ud paa det maaneklare Speil!
Hvo veed, om ei en venlig Bølge 
Forrraader os, hvad den skal dølge.
</body>
</poem>

<poem id="molbech2017102023">
<head>
   <title>Veed du, hvorfor?</title>
   <firstline>Veed du, hvorfor dit Billed speiler</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 100-102.</note>
   </notes>
   <quality>korrektur1,kilde,side</quality>
</head>
<body>
Veed du, hvorfor dit Billed speiler 
Sig i min Siæl saa reent og lyst, 
Som i det blanke Hav en Seiler, 
Som i en Indsø Landets Kyst?
Veed du, hvorfor din Røst gienklinger
Saa sødt og hiemligt i mit Sind, 
Som Landsbyklokken, naar den ringer
En stille Sommeraften ind?

For vi blev født til Sorg og Gammen, 
Til denne Verdens Liv og Død,
Vi leget har som Engle sammen
I Paradisets gyldne Skiød;
Hvor Salighedens Frugter hænge 
Sødtstraalende paa Livets Træ, 
Der har vi levet sammen længe, 
Og boet i Morgenskyens Læ.

Hvor Evighedens Bølger slynge
Sig i en Kreds om Herrens Stol, -
Hvor Stiernerne hans Lovsang synge, 
Klartskinnende fra Pol til Pol; ,
Paa hine lyse Himmelkyster,
Fristed for hver en salig Aand,
Der har, som Broder og som Søster, 
Vi vandret sammen Haand i Haand.

Tidt, naar din Stemme sagtest lyder, 
Just som den fierne Klokkeklang,
Frem i min Siæl et Minde bryder 
Om Paradisets Englesang;
Og naar af Veemod mildt forklaret
Jeg seer dit Øies Taareglands,
Er det, som blev der aabenbaret
Mig Glimt af svundne Stierners Krands.

Da svæver paa min Mund en Tale 
Om hine Dages tabte Lyst,
Om Paradisets gyldne Dale,
Om Evighedens Sølverkyst.
Jeg troer, hvis blot jeg kunde finde 
Et Ord for hvad jeg dunkelt veed, 
Da kunde jeg igien mig vinde
En Himmel i din Kiærlighed.

Jeg troer, hvis blot jeg kunde give 
Hvad dybt jeg føler, Navn og Lyd, 
Da vilde du, Madonna! blive
Erindret om vor svundne Fryd; 
Da vilde du, med milde Blikke,
Din Favn tilsidst mig aabne dog — 
Ak, jeg maa tie, kan det ikke,
Thi jeg har glemt vor Barndoms Sprog.
</body>
</poem>

<poem id="molbech2017102024">
<head>
   <title>Bøn</title>
   <firstline>Jeg beder ei om Guldets Glød</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 103-104.</note>
   </notes>
   <quality>korrektur1,kilde,side</quality>
</head>
<body>
Jeg beder ei om Guldets Glød, 
Den har kun liden Varme,
Jeg beder om en Mund saa rød 
Og om to hvide Arme.

Jeg beder ei om Ærens Krands, 
Hvorom sig Mængden flokker,
Jeg beder om et Øies Glands 
Og om en Krands af Lokker.

Jeg beder ei om Lykkens Vind,
Om Glædens raske Seiler,
Jeg beder om det dybe Sind, 
Hvori min Siæl sig speiler.

Jeg beder ei om mangt et Aar 
Førend det sidste kommer,
Jeg beder om een yndig Vaar 
Og om een Elskovssommer.
</body>
</poem>

<poem id="molbech2017102025">
<head>
   <title>Hvad hielper det?</title>
   <firstline>Hvad hielper det, din Kind er rød</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 105-106.</note>
   </notes>
   <quality>korrektur1,kilde,side</quality>
</head>
<body>
Hvad hielper det, din Kind er rød, 
Og smilende din Mund?
Hvad hielper det, din Røst er sød, 
Som Fuglesang i Lund?
Hvad hielper det, du er saa smuk, 
Saa ung og glad og ynderig,
Naar jeg maa sige med et Suk, 
At du er død for mig?

O, var du død, var Øiet sæukt 
Og Tavshed al din Røst,
Var dine hvide Hænder smukt
Korslagte paa dit Bryst!
Laae du bag Gravens Taarepiil, 
Forladt, en visnet Rose liig —
Jeg vilde sige med et Smiil: 
Hun er ei død for mig.

Thi var du død, da var din Grav 
Det Sted, hvor til min Trøst 
Fiernt over Mindets Taarehav
Jeg øined Himlens Kyst;
Da var mit Liv en Længsel kun, 
Da hørte jeg med Fryd engang, 
Selv giennem Dødens blege Mund, 
Din Stemmes fierne Klang.

Men ak, nu er din Læbe rød
Og smilende din Mund,
Dit Øie klart, din Røst saa sød,
Som Fuglesang i Lund.
Hvad hielper det, du er saa smuk, 
Saa ung og glad og ynderig, 
Naar jeg maa sige med et Suk,
At du er død for mig?
</body>
</poem>

<poem id="molbech2017102026">
<head>
   <title>Uforglemmelig</title>
   <firstline>Som over Havets øde Bryst</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 107-108.</note>
   </notes>
   <quality>korrektur1,kilde,side</quality>
</head>
<body>
Som over Havets øde Bryst
To Snekker glide hen,
Een imod Vest og een mod Øst,
Og aldrig sees igien:
Saa mødtes vi paa Verdens Hav,
Eet Ord jeg raabte til dig glad, 
Eet Ord til Svar du stille gav, 
Og saa vi stiltes ad.

Og mørke Bølger, fleer og steer, 
Dig fra mit Øie tog;
Men om vi aldrig mødes meer,
Eet skal du vide dog.
Hvorlangt end Skiebnens tunge Blæst
Mig driver fra din lyse Vei, 
Saalænge jeg er Livets Giæst, 
Saa glemmer jeg dig ei.

Du bar, o Jomfru kydst og reen! 
Min Fremtid i dit Skiød,
Hver Blomst paa mine Tankers Green 
Ved dig, min Sol! frembrød.
Hver mandig Daad, jeg øvet har, 
Holdt du, som Barnet, over Daab, 
Du mine Længslers Hustru var, 
Formælet med mit Haab.

Du Moder var til hver en Sang, 
Der toned fra mit Bryst,
Mod dig slog mine Strænges Klang, 
Som Bølgen slaaer mod Kyst.
Du gled paa Livets mørke Vand 
Forbi mig som et Morgenskiær; 
Men aldrig meer jeg glemme kan 
Dig, som jeg havde kiar.

Hvergang et venligt Haab opstaaer 
I mit forladte Sind,
Hvergang en stille Lykke naaer
Mig som en Vestenvind,
Hvergang fra Siælens dunkle Favn 
En Tanke løfter Vingen frit:
Mit Hierte hvisker tyst et Navn, 
Og dette Navn er dit.
</body>
</poem>

<poem id="molbech2017102027">
<head>
   <title>Fremad!</title>
   <firstline>Farvel! Nu brast det sidste Baand</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 109-111.</note>
   </notes>
   <quality>korrektur1,kilde,side</quality>
</head>
<body>
Farvel! Nu brast det sidste Baand, 
Der bandt mit Skib til Havnen; 
Nu gielder det, med mandig Haand 
Fremad at styre Stavnen.
Min Lykkes Sol bag Skoven sank, 
Jeg kunde det ei hindre,
Men Evighedens Stierne blank 
Foran mig seer jeg tindre.

Staa ei, min Sang, med Graad paa Kind 
Og stir mod fierne Kyster!
Her lyder ingen Kvindes Trin
Og ingen Fuglerøster;
Her hører du kun Stormens Brag, 
Naar den paa Havet vanker,
Og Bølgens tunge Hammerslag 
Mod Skibets Egeplanker.

Her vinker ikke, fiint og hvidt, 
Et Jomfruslør bag Grene, 
Men store Skyer svæve frit
I Himmelrummet ene.
Her lukker ingen Slummer blid 
De trætte Øienlaage,
Paa Havet er der evig Strid, 
Der gielder det at vaage.

Bruus høit, min Sang! som Vinterblæst 
Fyld Seilene de hvide,
At Skibet som en vælig Hest
Kan over Bølgen skride;
Syng ei om Elskovs falske Drøm, 
Der kommer og forsvinder,
Syng om de Kræfters dybe Strøm, 
Der giennem Siælen rinder!

Lyd som en Klang af hærdet Staal, 
Som Sværdslag imod Skiolde,
Om freidigt Mod og mandig Taal 
Og om Bedrifter bolde;
Lad Nattergal bag Rosentiørn
Et Kvindehjerte smelte,
Sving du dig som den raske Ørn 
Mod Himlens Stiernebelte!

Huult sukker det i Toug og Mast, 
Og bange skriger Maagen,
Jeg staaer, med Haand paa Roret fast 
Og seer igiennem Taagen.
Bagved forsvinder Landets Kyst, 
I Havet synker Skoven,
Men foran stiger, fiernt i Øst,
Et bedre Land af Voven.
</body>
</poem>

<poem id="molbech2017102028">
<head>
   <title>En Drøm</title>
   <firstline>En Nattergal sad udenfor mit Vindue</firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 112-126.</note>
   </notes>
   <quality>korrektur1,kilde,side</quality>
</head>
<body>
I.

En Nattergal sad udenfor mit Vindue, 
Imellem Slaaentornens hvide Blomster, 
Og sang saa sødt, at jeg mit Øie lukked
Og syntes, jeg var Barn igien, og hørte 
Paany min Moders halvforglemte Sang. 
Den sorte Fugl, der hedder Sorg, 
og ellers Ved Dag og Nat sin Vise for mig kvæder,
Selv den sad taus, med Hovedet bag Vinge 
Og hørte til, mens Nat sank over Skoven. 
Men mine tunge Tanker lukked langsomt
De taarefulde Øine til og vandred,
Søvngængere liig, henover Maanebroen, 
Der stiller Drømmens vidtudstrakte Land 
Fra denne vaagne, sørgelige Verden. 
Hiinsides Grændsen slog de Øiet op, 
Hvor mange Billeder, som dunkle Skyer,
Drog langsomt over Drømmens Aftenhimmel. 
O, hvilket gaadefuldt og selsomt Land,
Hvor Siælen løst fra Legemet kan vandre, 
Liig Tonen løst fra Strængelegens Bund, 
Og see det Legem, som den nys forlod
Med sænket Øielaag og lukket Mund,
Saa livløst, som om det en Prøve holdt
Paa Dødens Sørgespil, med hvide Haar 
Omkring en Pande, hvori Tiden havde
Med tunge Fodtrin traadt sig dybe Veie — 
See dette gamle, skrøbelige Legem,
Det visne Pergament med Mindets Skrift, 
Opstaae i et forklaret Ungdomslys,
Med overmodigt Smiil, med glandssuldt Øie,
Med Haabets lette Gang og Modets Reisning. 
Forunderlige Land, hvor Drømmen giør
Til Sandhed atter Alt hvad Verdens Stormvind 
Forlængst har giort til Drøm, og Tiden glemt; 
Hvor Siælen lever Livet om igien,
Og hører Stemmer lyde fra de Munde,
Som Gravens Muld har stoppet til, og føler, 
At gamle Vunder springe op at bløde:
Er du et Billed paa det bedre Land,
Hvor visne Roser atter skulle blomstre?
Hvad heller er du kun det sidste Gienskin
Af Livets Sol, der synker under Havet,
Det sidste Skiær, den som et Luftsyn kaster 
Foran sig ud i Evighedens Taager?
Bær hvad du vil, selsomme Drømmeverden! 
Hvor længst forsvundne Slægter boe hos Folk, 
Som endnu ei blev til, og Mindet mødes
I Stierners Dæmringslys med fiernest Fremtid -
Meer end den vaagne, avindsyge Verden,
Der bærer Sandhedsskiltet paa sin Pande
Og Løgnen i sin Mund, er du mig værd. 
Thi disse Billeder, jeg nu skal tegne,
Børn af en Tid, saa rig paa Fryd og Vee, 
Som Skovens Abild er i Vaar paa Blomster,
Og imod Høst paa bittre, bittre Frugter: 
Dem vifte <w>du</w> min Siæl som klare Syner, 
Da jeg var slumret ind en Sommeraften,
Mens Nattergalen sang i Slaaentornen.


II.

Jeg saae en Skov, hvor mosbegroede Stammer 
Holdt Vagt omkring en lille, speilklar Indsø, 
Og skygged med det mørkegrønne Løv,
Som med en Krands af dunkle Øienhaar, 
Om Søens dybe, taarefulde Øie.
Til en af disse Stammer var der bundet 
En kulsort Hest, som utaalmodig vrinsked
Og skrabede i Jorden med sin Hov.
Ved Siden af den laae en Hund i Græsset, 
Som Hesten var den sort, og begge Dyr
Saae nu og da med kloge Øine hen
Paa deres Herre, som ved Søen stod
Og kasted Græs og Blomster ud i Vandet.
Han var en Ungersvend, der stod paa Grændsen
Imellem Livets Foraar og dets Sommer; 
Hans Ansigt var et blomstersmykket Landskab,
Der endnu ei var pidsket af den vilde, 
Iiskolde Høstvind, endnu ikke furet
Af Sorgens tunge Plovjern, ikke heller 
Endnu forbrændt af Lidenskabens Ildvind.
Han kasted Blomster ud i Søen, men
Hans Tanker flød ei med dem over Vandet; 
Frem og tilbage gik de utaalmodigt
Imellem Søen og et lille Huus
Med Tag af Straa, med hvide Bielkevægge, 
Som Caprifolier og Vedbend dækked.
I Husets Gavl var der et Vindue aabent
Ind til et lille Kammer, hvor en Seng
Med sneehvidt Omhæng stod, og med en Pude, 
Hvorpaa endnu saaes friske Spor af Taarer.
Der fløi hans Tanker ind og ud og søgte;
I Vinduet stod een Rose, men den anden,
Den skiønneste var borte — hvor var den?

    Han lytted længe; giennem Vindens Susen 
Og Bølgens Rislen naaede ham omsider
En Lyd af sagte Trin, og saadan laae 
Hans hele Siæl i Øret, at han hørte
Hiin fierne Lyd før den aarvaagne Hund.
Da den kom nær, og han et luftigt Slør 
Bag Krattet skimted, blev han rød og bleg, 
Og hvert et Trin gav Gienlyd i hans Hierte.
Det banked som i Feber, men han lagde 
Sin Haand derpaa og tvang det til at tie. 
Thi skiøndt han var saa ung, besad han alt 
Den sørgelige Magt, der ellers pleier
At voxe som en Eftersææt af Tidsler
Paa Livets golde Mark, naar Alt er høstet,
Den Magt at standse Hjertets Slag og tvinge 
Den bittre Graad til som en Flod at rinde
Imod sit Udspring, indad hvor den kom fra. 
Maaskee gav Skiebnen ham slig Sørgeskienk 
Paa Vuggen alt, for med et Skiold af Jern
At værne ham mod Medynks stumpe Pile.
Thi Saar af Kummers Sværd, naar Blodet strømmer
Er Vellyst mod de plumpe Slag, som Verden 
Har givet Navn af Medynk og af Trøst.
Med denne Siælens Magt, som med et Bidsel, 
Betvang han nu sin Elskovs raske Ganger,
Der vilde flyve frem, og bleg og rolig
Stod han med opreist Hoved tætved Vandet. 
Da kom hun, som han vented, udaf Skoven, 
Og gik med langsomt Skridt og boiet Hoved, 
Liig En, der sørger, ned til Søens Bred. 
Hun var et Barn endnu og græd som Barnet;
Og i sit hvide Slør, med blege Kinder,
Som der hun stod blandt grønne Siv, hun ligned 
Vandliljerne, der voxede ved Bredden.
Imellem ham og hende blev kun vexlet
Eet Ord, eet eneste, foruden Navnet,
Men dette Ord var Dødens Lee, der meied
Den ene Livsblomst af, og skar den anden 
Saa dybt i Roden, at den aldrig udsprang.

    Og derpaa skiltes de. Han steg til Hest 
Og vinked med sin Haand; fulgt as sin Hund 
Foer han afsted ud i den vide Verden,
Som Vinden, der ei veed, hvorhen den blæser. 
Hun stod indtil den sidste Gienlyd svandt
Af Hestens Hovslag og af Hundens Stemme; 
Saa gik hun atter langsomt giennem Skoven
Op til det hvide Huus med Tag af Straa, 
Og lagde sig paa Sengen for at døe;
Og inden føie Tid var der igien
Ikkun een Rose i det lille Kammer.


III.

Lidt efter lidt forvandled Drømmen sig
Paa selsom Viis, jeg veed ei selv hvordan.
Det gamle Billed smelted med et nyt
Saalunde sammen, som i Dæmringstimen
Det sidste Skiær af Dag med Maanens Lysning. 
De dunkle Stammer, langsmed Søens Bred
Forvandled sig til hvide Marmorpiller, 
Der voxede som ranke Blomsterskud
Op af det dybe Vand, og deres Kroner 
Foroven samled sig og blev et Slot
Med høie, rigt udskaarne Vinduesbuer.
De grønne Blade blev til Steen, og slynged 
Sig, liig en broget Krands af Arabesker, 
Om Slottet, der i Maanens Dæmringslys
Laae som en Kæmpeblomst med sneehvidt Bæger 
Og flød paa Bølgen. Men den klare Sø
Forvandled Drømmen til et snevert Vand, 
Som liig en grønlig Slange snoede sig
I Bugter mellem høie Marmorhuse, 
Gravsteder for et længst forsvundet Liv, 
Der stod, som Dødninger i hvide Liin, 
Og stirrede med tomme Øienhuler
Ud i den stille, maaneblege Nat.
En søvntung, lummer Luft hang over Byen;
De hvide Duer sad paa Kirkens Tag
Med Hovedet bag Vinge; Markusløven 
Var slumret ind, halv blind af Alderdom, 
Og selv de tvende pandserklædte Kæmper
Paa Taarnets Top slog sagte, som i Drømme, 
Den store Klokke i de Dødes Stad.

    Kun i hiint Marmorslot var tvende Vinduer,
Oplyste klart, et Billed paa de Øine,
Der vaaged indenfor, bag Silketæppet.
Nu lød en Aares Pladsken, Vandet glimted 
Med blaalig Glands, og sagte som en Snog,
Smidig som Mandens Tanke, naar den lister 
Sig ind i Kvindens uerfarne Siæl,
Gled der en sort Gondol henad Kanalen
Og lagde sig i Skiul af Slottets Skygge.
En Mand steg ud; hans Kind var bruun af Solen,
Hans Dragt var Landets Dragt, hans Blik var kiækt,
Og Læben svulmede med trodsigt Mod.
Men mellem hver Gang Siælens Flammer lyste
Som et ustadigt Ildglimt bag hans Bryn, 
Var der et Øieblik, hvori der faldt
Et stille Stierneskiær af Tungsind over
Hans Ansigts Egn; og naar hans Mund var lukt, 
Kom der en dunkel Smerteskrift tilsyne,
Hvori der stod, at han var Nordens Barn.
Han gik mod Livets Middag, Foraarsblomsten, 
Den havde han forsmaaet og traadt den ned; 
Nu rakte han sin Haand mod Sommerfrugten, 
Der som en gylden Drueklase hængte
Foran ham, modnet af en sydlig Sol.
Et Øieblik han stod og saae i Vandet,
Som om han vilde læse Skiebnens Raad
I Bølgen, der var dunkel som hans Fremtid; 
Men derpaa klapped han i sine Hænder,
En Dør blev lukket op og han gik ind.

    Nu stod han i en prægtig hvælvet Sal 
Med høie Vægge, straalende af Farver,
Med Gulv af Marmor og med Silkehynder,
Som, mat belyste af en Lampes Skiær, 
Vellystigt hvisked: hviil dig her og glem! 
Hvor var ei denne Sal forskiellig fra
Hiint lille Kammer med den hvide Seng, 
Og med det ene Rosentræ i Vinduet. 
Imellem dem laae der et Dyb befæstet,
Vel tusind Mile bredt, et Dyb i Rummet,
Et Dyb i Tiden og et Dyb i Hiertet.
Og dog — saa sær er Tankens skiulte Gang, 
At den en Vei sig graver under Jorden,
Og kan forene Mindets blege Skygger
Med Øieblikkets Kiød og Blod, og gnave
Det Tæppe sønder, som af Tidens Haand 
Er hængt imellem Fortid op og Nutid. 
Rastløs arbeider den ved Dag og Nat, 
Muldvarpen liig, og Siælen aner ikke
Dens dunkle Vei og hemmelige Traade, 
For Skillevæggen falder og forfærdet
Den seer de Døde stige frem af Graven. 
Der var ei fiernest Lighed mellem Slottet
Af Marmor her og Hytten hist i Skoven — 
Hvi steg da just hiint længst forglemte Billed 
Op for hans indre Syn i denne Stund
Og bragte Salens Farver til at blegne?

    I Lampens fulde Lys stod foran ham 
Hun, som han elsked og som elsked ham, 
Hun, Marmorslottets Datter, rank og stolt,
Med Perler flettet i det sorte Haar,
Med dristigt Øiekast, der var i Slægt
Med Druens Glød, og med en Mund, hvis Søster 
Kun fandtes blandt Korallerne i Havet.
Hun rakte, varm af Elskov, Armen mod ham, 
Og som hun stod paa Gulvet der og smilte,
Var der ei mere Lighed mellem hende
Og hiint forgrædte Barn ved Søens Bred,
End mellem Vandets blege, vaade Lilie 
Og Purpurrosens brændende Karmin.
Hvi hæved sig da nu, just som han greb 
En Flig af Lykkens Klædebon og saae
I Fyldehornet Elskovsfrugten straale — 
Hvi hæved sig da nu just Glemsels Tæppe
Og lod ham see hiint blege Barn igien,
Der stod ved Søens Bred og græd bag Sivet? 
Var det et Billed kun, som Tanken danned
Af Taagerne, der svæve mellem Grave,
Og gav en Klædning paa af Maaneglands
Og Graad af Nattedug — hvo er da Hersker,
Naar Tanken selv, som er Vasal af Siælen, 
Kan lægge Snarer for sin egen Herre,
Og skuffe Øiet med et Skin af Sandhed? 
Men var det virkelig den Dødes Aand,
Der stod imellem dem paa Marmorgulvet, 
Hvor er da Fred i Himmel og paa Jord, 
Naar Gravene kan aabne sig og sende
De tause Giæster op i vore Huse,
Naar Himlens Aander stige ned og rive 
Det fyldte Bæger bort fra vore Læber?

    Han blev til Steen; hans Elskov visned brat, 
Som Blomsten visner i en Nattefrost,
Hans Kind blev marmorhvid, og Haaret skifted 
Sin Lød, til Tegn, at var hans Legem ungt, 
Var Siælen nu fra denne Stund en Olding.
Han blev til Steen; han saae den stolte Kvinde 
Paa Gulvet ligge med udslagne Haar,
Og trygle, som i Ørkenen en Vandrer,
Kun om een Lædskedrik af Elskovs Kilde —
Den randt ei meer, dens Væld var tørret ud. 
Ak, hun foer ogsaa vild i Livets Ørk,
Og saae omkring sig kun det øde Sand, 
Fordi hun fulgte ham, den falske Fører.
Men han gik fremad og lod hende ligge,
Og Nattens Stierner saae hans tunge Gang,
Til han forsvandt i Verdens store Sandhav.


IV.

Og sidste Gang forvandlede sig Drømmen. 
Jeg Himmel saae og Hav og intet Andet; 
Og Havet laae saa stille og saa dybt,
Som var det Øiet af Naturens Aand, 
Der vaadt af Længsel stirrede mod Himlen. 
Imellem Hav og Himmel stod en Baad,
Meer ensom fast, end Tanken, naar den vover
At kaste stg i Evighedens Hav.
I Baaden sad en Mand i Livets Vinter,
Hvis Snee laae paa hans Haar; hans Ryg var krummet, 
Og paa hans Ansigts Gravsted stod der skrevet
Med dybe Skrifttegn: her er Haabet skrinlagt.
Han stirred ned i Bølgen, men hans Øie,
Var uden Seekraft, thi hans Siæl var blind 
Og speiled ikke meer de ydre Ting.
Han havde svømmet længe — eller kort,
Thi her var ingen Tid, dens Maal var tabt; 
Men Verden havde glemt hans Navn forlængst. 
For ham var hvert Sekund en Evighed,
Ham var det eet, om han en Time svømmed, 
Hvad heller indtil Havets Strøm randt ud
Og Stiernerne faldt ned og bleve slukte.
Er Evighed den Tid, som ei er Tid,
Da var han alt, skiøndt endnu ikke død
Paa jordisk Viis, dog indenfor dens Grændser.
Men hvad er Død? Hvor ende Livets Lande 
Og hvor begynde Dødens? Har kun han,
Hvis Legem føder Gravens sultne Orm,
Ret til at kaldes død? men ikke Den,
Der, en Søvnganger liig, paa Jorden vandrer,
Som i en kulsort Nat, og ei kan mærke,
Naar Fuglen synger eller Blomsten dufter,
Og ikke see de grønne Blades Glands,
Og ikke Solens Lys og Stiernens Blinken, 
Fordi hans Hierte, skiult bag Brystets Hvælving, 
Fortæret er af denne Verdens Orm?
O, der er mange Døde fleer end dem, 
Liigkisten har i Giemme! Der er Mange,
Som vandre mellem os med Skin af Liv, 
Og skiule bag en borget Skiønhedsmaske 
De gustne, dybtindfaldne Dødningtræk.
Vi trykke tidt en Knokkelhaand og kysse 
Blodløse Læber — vee os, dersom Masken
Faldt af i samme Stund og Legemet blev 
Et sanddru Billed af den døde Siæl!

    Og han var En af dem, der ikke leved, 
Endskiøndt han ei var død, der ikke saae,
Endskiøndt hans Øie aabent stod og stirred. 
Da gik en Krusning over Havet brat,
Som om et Ord blev talt, der ikke hørtes, 
Og en usynlig Aande rørte Bølgen.
Men i den samme Stund blev der et Slør
Bortdraget fra den Gamles matte Blik,
Hans Hierte banked og hans Kind blev rød,
Og Taarens Kilde, som var tørret ud,
Flød atter, mens han stirred ned i Havet. 
Hvad saae han da paa Bunden under Bølgen?

    Han saae et lille Huus med Tag af Straa 
Og med en Bielkevæg, af Vedbend dækket.
I Husets Gavl stod der et Vindue aabent 
Ind til et stille Kammer, hvor en Seng 
Med sneehvidt Omhæng skiulte sig i Krogen.
I Vinduet var to Roser; een var rød,
Den anden hvid, den hvide, det var hende, 
Hiint blege Barn, som han engang forlod. 
Hun sad i Glands af Aftenrødens Skiær, 
Der gød et Helgenlys om hendes Pande, 
Liig det, hvormed Martyrerne afbildes.
Et saligt Smiil paa hendes Læber laae,
Hun løfted Øiet op og saae paa ham
Og sagde: Kom, jeg har tilgivet Alt! —
Da syntes mig, at denne gamle Mand,
Hvis Synd blev ham forladt, det var mig selv. 
Svar Længsel greb mig efter Fred igien,
Og efter hende, som jeg elsked først;
Jeg rakte Armen mod det fierne Syn,
Da løste Baadens Planker sig, og Bølgens 
Iiskolde Hænder rørte ved mit Hoved.

    I dette Nu faldt Drømmens Billed sammen 
Og brat jeg vaagned, kold af Nattens Vind.
End troede jeg at høre hendes Røst,
Men det var Stemmen af den Nattergal,
Der sad og sang blandt Slaaentornens Blomster.
</body>
</poem>

<poem id="molbech2017102029">
<head>
   <title>Den Ensomme</title>
   <firstline></firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. 127-171.</note>
   </notes>
   <quality>korrektur1,kilde,side</quality>
</head>
<body>
I.

Hans Haar er hvidt, ei Vintersnee 
Har voldt det, men en Frost af Vee. 
Hans Kind er bleg, ei Tidens Fod 
Den fured, men en Taareflod.
Hans Mund er lukt, hvor Smilet sad
Der blomstrer Kummers Malurtsblad, 
Og i hans Pandes Rynkestrift
Staaer Sagn om Sorgernes Bedrift. 
Men Ingen veed, hvad han har lidt;
Thi samme Stund han Pilen fik, 
Saa vendte han sig stolt og gik
I Skoven ind med langsomt Skridt, 
Krondyret liig, der blodigt, mat, 
Sig fiæler i det dunkle Krat.
Hvordan han sine Smerter bar, 
Om der gik lang Tid eller kort, 
Forinden Saarets aabne Mund
Blev til et taust, tillukket Ar:
Det veed kun Skovens brune Hiort,
Og Fugl paa Green og Blomst i Lund, 
Det veed kun Sø og dyben Elv,
Og Gud i Himlen og han selv.

    Med opreist Pande, korslagt Arm, 
Forlod han Verdens Landevei;
Han havde taalt den skarpe Harm, 
Men Lægedommen led han ei.
Thi saadan er det Verdens Skik, 
Først saarer den med giftig Braad, 
Saa kommer den med Suk og Graad 
Og Medynks vamle Lædskedrik.
Men hvo der stolt, med lukket Mund,
Forsmaaer det lunkne Taarebad,
Og seer sin Sorg i Øiets Grund, 
Ham lægger den for Spot og Had. 
Dog Spot og Latter, Hadets Ord 
Har ingen Magt der hvor <w>han</w> boer,
De vrede Tungers Hvirvelvind 
Naaer ikke til hans Fristed ind;
Thi han har slaget op sin Bo
I Hiertet af den dybe Ro,
Hvor hver en borget Dragt af Støv 
Brat falder af som vissent Løv, 
Hvor Siælen ene, nogen staaer,
Og væver sig af Kummers Traad,
Med Islæt af den stille Graad,
En bedre Dragt, som ei forgaaer. 
Han boer i Ensomhedens Skov
Og hviler sig ved Tankens Elv, 
Han hører Lyd af Regn og Blæst, 
Men aldrig Trin af fremmed Giæst; 
Thi Verden gyser for den Lov, 
Som hersker der: at see sig selv.

    Hans Venner, det er Hiort og Hind, 
Det grønne Blad, den lette Vind, 
Skovduen og den vilde Ørn,
Hvert Kildevæld, hver Rosentiørn.
Dem kiender han, til dem betroer 
Han tidt i Løn sin Smertes Ord;
Og bliver Byrden ham for svær, 
Saa hielper Himlens Stiernehær 
Ham trofast med at bære den, 
Som Vennen hielper Ven igien. 
Thi slig en lys og herlig Magt
Er i den stille Stierne lagt,
Slig Lægedom mod Harm og Had 
Der drypper ned fra Lundens Blad,
Og bæver i Fuldmaanens Skin, 
Og hvisker i en Sommervind;
Slig salig, meer end jordisk Trøst 
Der boer i Nattergalens Røst,
At ingen Mand en Smerte led, 
Som ikke lindret blev derved.
Men Stiernen under Himlens Blaa 
Har anden Viis at trøste paa,
End Verden i sin Klogskab veed.
Den følger ikke Fied for Fied
Den dagskye Sorg, den trænger ei 
Ubuden ind paa Kummers Vei; 
Men som et Øie fuldt af Fred, 
Den skuer taus fra Skyen ned,
Og venter stille til han selv,
Den Slagne, lukker op sin Siæl.
Da taler den med saadan Røst,
Som Tankens Øren høre kun,
Blidt Sølverordet fra dens Mund
Nedsynker i det piinte Bryst,
Og Sorgens Ansigtstræk, de haarde,
Formildes atter af en Taare.

    <w>Hans</w> Venner, det er Hiort og Hind, 
Og Maanelys og Stierneskin,
Og hvor han gaaer med blegen Kind,
Der elskes han af dem igien;
Men selv er han sin bedste Ven.
Skibbruden er han, Vind og Sø 
Ham kasted paa en ensom Øe;
Men over Bølgens vilde Larm
Han løfted høit, med kraftig Arm, 
Det Guld, der hviled i hans Siæl, 
Og frelste Skatten og sig selv. 
Derfra bestiger han i Ro
Hver stille Nat den Maanebro,
Der gaaer fra Mindets dunkle Kyst,
Høit over Jordens Vee og Lyst, 
Ind til det Rige, fuldt af Fred,
Hvor Lønnen venter Den, som led. 
Med smertebleget Kind og Haar, 
Med Sorgens dyrekiøbte Glands 
Om Panden som en Martyrkrands,
Han ensomt op ad Broen gaaer
Mod Evighedens fierne Strand;
Men naar hans Vandring ende kan, 
Naar Lyset her skal slukkes ud, .
For hist at tændes — veed kun Gud.

    Mig bar engang, som i en Drøm, 
En Sommernat Skovkildens Strøm 
Fortalt, hvad om hans svundne Liv 
Den havde hørt af Blomst og Siv;
Og som jeg hørte det af den,
Fortæller jeg det nu igien.


II.

Det var en Aften, seent i Mai; 
Udsprunget var Kastaniens Blad, 
Hvidtiørnens Knopper skiltes ad
Og dufted mildt paa Skovens Vei.
En Nattergal i Krattet slog, 
Fuldmaanen op paa Himlen drog 
Og kastede sit Sølverskiær
Udover Jorden fiernt og nær.
I Lunden slumred Hiort og Hind, 
Selv Skoven sov i Maaneskin, 
Som Barnet af at lege træt,
Og drømte sødt og aanded let.
En salig Fred med stille Magt
Som Guds Velsignelse var lagt
I Fuglens Sang, i Bladets Duft, 
Og i den lune Foraarsluft; 
Henover hvert et haabløst Bryst
Gled der et Maaneskiær af Trøst, 
Sorg lukked sine Øienlaage,
Og Savnet hørte op at vaage.

    Hvo aner vel i slig en Stund,
At Falskhed boer paa Nattens Mund, 
At Tordenstormen, mørk og kold,
Er giemt bag Maanens blanke Skiold,
Som Havnens Tanke bag et Smiil, 
Som i Guldkogger skarpen Piil?
Hvo aner, at hun hvide Sky
For Midnat, som en Søvn af Bly, 
Skal brede sig om Himlen trindt
Og giøre Stiernens Øie blindt?
Hvo tænker, at det stolte Træ, 
Der kneiser liig en Ridder stærk 
Med Fiederbusk, i Pandsersærk, 
Skal synke for et Lyn i Knæ?
At denne Blomsterhær, hvis Duft 
Er Skovens Aftenbøn, skal brat 
Adsplittes i den sorte Luft,
Og hvirvles om blandt Tiørn og Krat? 
Og dog er denne dybe Fred,
Der, liig en Drøm om Evighed,
Sødt hviler over Land og Hav,
Kun Grønsværtæppet paa en Grav;
Og denne Foraarsaftens Glands, 
Med Fuglesang og Blomsterkrands, 
Er kun et Slør af Maanestin,
Der hænger over Dødens Kind,
Og som før Midnats Klokker slaae 
Skal rives sønder og forgaae.

    Det var en Aften seent i Mai, 
Der vandred To ad Skovens Vei;
Snart saaes de, snart forsvandt igien 
De bag det grønne Krat i Løn,
Den Ene var en Ungersvend,
Den Anden var en Kvinde skiøn.
De havde begge nys forladt 
Hiin morgenlyse Urtegaard,
Som bærer Navn af Barndomsaar, 
Og endnu ikke Foden sat
Paa Livets tunge Tornesti,
Der løb dem krum og mørk forbi. 
I Taushed gik de, Fied for Fied, 
Igiennem dunkle Gange ned
Imod det fierne Hav, hvis Røst 
Gav Gienlyd ind i Skovens Bryst. 
Han saae paa hende, men hun slog 
Sit Øie ned, paa hendes Mund 
Stod Smilets Gaadeskrift en Stund,
Men Siælen var en lukket Bog
For ham — selv kiendte hun dens Sprog; 
Thi Kvindens Tanker er en Frugt,
Som modnes tidlig, straaler smukt
Ved Foraarstid fra grønne Green; 
Men Mandens Tankevæxt er seen,
Og han behøver Regn og Slud
Og Storm, for ret at foldes ud. 
Han saae, hun smilte, dog han saae
Ei Alt, hvad der i Smilet laae. 
For ham var det et gyldent Tegn, 
Der viste ham hans Fremtids Egn
Saa solbeskinnet, lys og blid,
Som Engen er ved Sommertid;
For ham var dette Smiil, der kom,
Saa sødt, som Lampens klare Skin, 
Der lyser Vandringsmanden ind
I Hytten, som han drømte om.
Han aned ei, at Smiil paa Mund
Er tidt kun Lygtemænd, der staae 
Som Lysglimt over Mosegrund 
Og daare Hvo som troer derpaa;
Slig Lærdom er paa Bunden lagt
For Den, der Livets Drik har tømt — 
Han havde knap endnu den smagt,
Endnu ei levet, ikkun drømt.

    Saalunde gik en Stund de frem 
I Tavshed giennem Skovens Giem. 
En Nattergal i Busken slog,
En Hind igiennem Krattet jog,
Et Hierte banked høit af Fryd,
Men ellers hørtes ingen Lyd.
Vel havde nylig Elskovs Magt
Rørt ved hans Mund og Talen vakt; 
Men Ordet, der saalænge laae 
Forborgent dybt i Siælens Vraa,
Var endnu som den bange Hind,
Der tøver, for i Maaneskin
Den vover sig fra Skygger tætte
Ud paa den aabne, lyse Slette.
O bliv derinde, lev i Fred,
Du stille Drøm om Kiærlighed!
Lev som et Træ ved Jordens Bryst, 
Lev som en Fugl med søden Røst, 
Lev som den lette Vind, der glad 
Forlyster sig bag Blomst og Blad! 
Men bliv derinde, vov dig ei
Ud paa den aabne, kolde Vei; 
Der fange de dig snart i Garn, 
Du Siælens tillidsfulde Barn! 
Der jages du fra Sted til Sted, 
Som Dyret, jeg dig ligned ved;
De onde Tungers Hundeslok
Dig følger over Steen og Stok,
Indtil du segner, træt af Saar, 
Og Kniven i din Nakke staaer.
O bliv derinde — dog, forbi
Er Frelsens Stund og Skovens Sti.

    De standsed hvor en Slette skred 
Svagt heldende mod Havet ned, 
Foran dem laae den store Sø,
Men Bølgen slumred under Øe,
Og løfted med sit Aandedræt
Fuldmaanens Sølvslør tyst og let. 
Tilhøire rakte Landet ud
Sin muskelstærke, krumme Arm,
En Beiler liig, der favner varm 
Ved Nattetid sin unge Brud; 
Tilvenstre laae, med takket Gavl,
Med kalket Væg og røden Tavl,
Paa Høiens Skrænt en Landsbykirke, 
Halv skiult af grønne Hængebirke.
Hun stod paa Græsset faur og fiin;
Varm af at gaae, sit Hovedliin 
Hun løftede med hviden Haand, 
Og løfte sine Lokkers Baand.
Da var det som naar Sol udslaaer
En Sommerdag sit gyldne Haar,
En Lysning giennem Skoven gik,
Saa Fugl i Busken vaagned op, 
Og Træet rysted med sin Top,
Men Stiernen blegnede derved.
Hun stod som Elverpigen rank,
Og saae paa ham med Øine blaae, 
Hvori slig lønlig Trolddom laae,
At brat for hendes Fod han sank, 
Og følte Siælens Kilder rinde,
Som Flod mod Hav, med Magt mod hende. 
Han taug ei meer, hvert bange Haab
Fik nu sit Navn i Elskovs Daab;
Retsom naar hundred Stemmers Klang 
Forenes i eet Chor til Sang,
Fik hver en Længsel i hans Bryst 
I denne Time Maal og Røst.
Alt hvad derinde fiæled sig,
De stille Drømmes Haab og Fryd, 
Og Tvivlen med sit stumme Skrig,
Og Veemods Suk, hvert ufødt Ord, 
Som kun paa Siælens Tunge boer,
Brød frem med Magt og blev en Lyd. 
Han sank i Knæ ved hendes Fod,
Og tillidsfuld , med Ungdomsmod,
Bad han i Skiærm af Nattens Fred
Om hendes Hiertes Kiærlighed. 
Han loved som en Ridder from
At tiene hende Livet om,
At vie hende Sang og Sværd,
Hver ædel Daad, hver mandig Færd, 
At stige glad med hendes Navn
Paa Læben ned i Dødens Favn,
Og bære hendes Billed tro
Ind over Evighedens Bro;
Han svor — og Nattens Stierner veed, 
Om han har trofast holdt sin Eed.

    Men hun stod bleg og mæled ei.
Var det fordi med hviden Haand
Hun holdt en Stund Vagtstaalens Baand, 
Og veied Elskovs Ja og Nei?
Hvad heller lod fra Skovens Skiul
Et Varselsstrig af Skiebnens Fugl, 
En dunkel Sang om Daad, der laae 
Foruden Navn i Siælens Vraa?
Fik hun i Dæmringen at see
Det blege Billed af den Vee,
Der som et Barn endnu ei fød
Laae giemt og sov i hendes Skiød? —
Thi der er Øieblik, hvor Lyn 
Gaaer over Tidens Ansigtstræk,
Og viser os til Sorg og Skræk 
Ufødte Gierninger som Syn.
Da see vi Brødens dunkle Drift 
Fuldbaaren staae, med blodig Kniv,
Og pege paa den Gaadeskrift,
Der glemmer Nøglen til vort Liv; 
Da see vi vore Barndomsaar
Med rynket Kind og hvide Haar 
Gaae sukkende i Dybet ned,
Hvis Bund og Grændser Ingen veed; 
Da føle vi med Gysen brat,
Det rører sig i Tankens Hiem,
Og vilde Lyster fare frem
Som Luftsyn i en Vinternat;
Da skue vi en selsom Jagt:
En ædel Hiort er fiernt og nær 
Forfulgt af sultne Hundes Hær;
Med Takkerne langs Nakken lagt,
Med blodigt Skum omkring sin Mund,
Henover Bierg og giennem Lund,
I Kreds om Horizontens Ring
Den flyver med fortvivlet Spring,
Indtil den døer i Gravens Elv — 
Den er et Billed af os selv!
Der gives Tider, da vort Bryst 
Gienlyder af en Klagerøst,
Som er os fremmed end, og dog
Er det vor egen Tankes Sprog;
Det er vor egen Fremtidsdaad,
Der vaagner op med Suk og Graad, 
Og melder sig med lønlig Smerte,
Som Barnet under Moders Hierte.

Hvis hun fornam i denne Stund Slig Varselsrost fra Siælens Grund, Da var det kun et Øieblik;
Snart hendes Kind sin Farve fik
Og Laben blussed dobbelt rod,
Men atter som en Snog sig siod Hiint Smiil bag Mundens Noser hen Og saaes en Stund og svandt igien. Hun boied let sit Hoved ned
Til ham, der bange vented pao Hvad Svar hans Beilen skulde faae; Og mens hun sagte rorte ved
Hans Mund med sin og vied ind Til ensomt Liv hans unge Sind, Fra hendes lyse Haar der gled
Et Skiar as Guld heuover hans, Det var hans Elskovs Martyrkrands.
Saa lagde hun sin runde Arm Omkring hans Hals og drog ham tat,

 S o m Fuglen i et Fangenet, Til sine Læber og sin Barm.
O , havde blot hans Ore havk I eet Sekund den Tryllekraft, At høre bag det hvide Bryst
Hvad d e r blev talt med Hvisierost! Men han fornamberust af Fryd,
Kun Ordets, ikke Tankens Lyd. "Jeg elsker dig," saa talte hun — Da lod et Suk fra Havets Mund, En Gysen giennem Skoven soer,
De unge Blade skialv paa Kvist
Ved Tanken om en Kvindes List; - Han lytted kun til hendes Ord:
"Jeg elsier dig og er dig tro,"
Saa mæled hun; "men kun vi To, Og Stiernerne, som Alting veed, Skal vide om vor Kiærlighed.
Drag bort, som det din Villie var Naar Skoven atter skiftet har
Som nu de hvide Viuterliin,
Og klædt sig i sin Foraarsdragt, Naar til vort Liv et Aar er lagt,
Konl saa igien, da er jeg din.
Da skal," — men hvad hun sagde Sank i den sode Hvisken hen,

 I
143
Som kun forstaaes af Een, ei Fleer, Og ikke siges kan igien.
Men alt imens hun talte, gled
Hans Øine tidt til Kirken ned,
Der mellem Skov og Bølger blaae I Glands af Maanesiinnet laae, Og paa hans Aasyns Tavle kom Tilsyne hvad hun hvisted om.
Hvo aner vel i flig en Stund, N a a r M a n d og K v i n d e , M u n d ved To Blade liig paa samme Green, Sodt hvile sig, i Tanken Een;
Naar Elskovs milde Sommernat,
Af hver en Sorg og Tvivl forladt, Har bredt, mens lyse Stiernæ brænde. S i t Drømmesior udover Tvende:
Hvo aner vel, at Falskhed boer
Paa Nattens Mund, i Elskovs Ord? At dybest Jammer, vildest Skrak
Er skiult bag Smilets Rosenhak?
Hvo aner, at det, vaagne Liv
Staaer som en Havfru mellem Siv, Med stivnet Blik og vandkold Barm,
Og truer Drømmen med sin Arm? Og dog er denne dybe Fred,
M u n d ,
'

 Der, liig en Drøm om Evighed,
S o d t hviler over Siælens H a v , Kun Grønsværtappet paa en Grav; Og denne Elskovsaftens Glands, Med Fuglesang og Blomsierkrands,
Er kun et Slor af Maanestin,
Der hænger over Lognens Kind,
O g som, naar Dagens Klokker flaae, Skal rives sonder og forgaae.
De stiltes ad; hans Kind var vaad, Og langsomt steg han i en Baad,
Der gled i Skiul as Skoven frem; Hun vandred atter til sit Hicm. Men over Land og Hav faldt brat
Sligt Mulm, som i et Huus ved Nat, Naar alle Master hiem er vendt,
O g Lyset stukt og Festen endt. Fuldnnlanen bagved Skoven sank,
^Om hver en Stierne hvid og blank Greb Skyen med sin sorte Haand,
Og lost blev Tordenstormens Baand. Udefter, som en sneehvid Fugl,
Der styver bort fra Redens Skiul,
Gled der et Skib for fulde Seil,
Saa Skummet stod om Bov og Speil;

 Det kloved rask de dybe Vande,
Det agted sig til sierne Lande.
P a a Dækket stod en Ungersvend
Og stirred taus mod Kysten hen. Bort fra den blomsterlose Vang, Hvor kun det vaade Tanggras flod, Og vilde Maagers Stemmer lod, Hans Tanker gik en Pilgrimsgang
Tilbage til hver Helligdom,
4
Hver Busi, hver Kilde Skoven om; Der sogte de bag dunkle Træer
En, som var siern, endskiøndt saa uar. Og alt imens han stod og saae,
At Rummet vored meer og meer, Og der gik Bølger, fleer og fleer, Imellem dem, han grunded paa, Om der er nogen Sorg paa Jord,
Som den at stilles ad, saa stor. Han havde endnu ikke lart,
Der er et Afskedsord, hvis Slag Er hundred Gange mere svart,
End det, som blot ved Aar og Dag, Og blot ved So og salten Vand
En Kvinde stiller fra en Mand. Der er et andet Afstedssprog,
Der klinger huult og falder tungt,

 Som Jorden paa et Kistelaag,
Paa hvert et Hierte blodt og ungt; Der er et mere beesk Farvel:
Det er imellem Siæl og Siæl.
Nl.
Hvor flyver Storken hen i Host, Naar Græsset visner paa vor Kyst? Hvor søger Stær og Svale Læ,
-Naar Lovet salder guult af Træ? Hvor lægger vel det Skib i Havn, Der udad vender breden Stavn, Og heiser op de hvide Seil,
Og glider over Havets Speil?
Hvor drager Mandens Længsel hen, N a a r han paa Kysten staaer igien, Og mærker, at en Mntævind
Alt blæser skarpt omkring hans Kind,
.O g seer, at Skib og Fugle drage Den samme V ei, hans Tanker tage?
Der er en Himmel mere blaa, End den, vort Øie her kan naae;
r Der er en mere gylden Sol,
End den, som lyser bleg og mat

 En stakket Stund for Nordens P o l; Der er en stiernesmykket Nat,
Meer varm og lys og elskovsom,
End
Om
Ved
Og kold som Jis og uden Trost, Paa Nordens sneebedækte Bryst. Der er en deilig Urtegaard
den, der ruger som en Drøm Gravens Mørke, Dødens Kuld, Vintertide, tung som Muld
Mod Syden siernt i Havet bygt, Som sine varme Bølger slaaer
Imod en Strand med Palmer smykt. Der er et Land, en Flig, som Gud
Har staaret mild, med naadig Magt Af Paradisets gyldne-Skrud,
Og hist i Verdenshavet lagt;
Et Land, hvor Somren gloder varm Som en Rubin paa Jordens Barm, Og Vintren selv saa yndig er
Som en Opal med Rosenstiær;
Et Land, hvor Livet er en bold, Forvoven Kamp med Sværd og Skiold, En lystig Dands i Myrtelund,
Et dristigt Kys paa Pigemund.
Der vorer Sagnets Blomst af Guld
I Klipperift, i Dalens Muld ;
/

 148
Der staae de Slotte, hvert især En kolig Lund af Marmortræer,
Hvor Elskov vandred Haand i Haand Med Strengespil og Ridderaand,
Hvor kiække, turbanklædte Mænd
Gik ud og ind, med Sværd ved Lænd; Hvor skisnne Kvinder sad i Ring
O m Alabasterkildens S p r i n g ,
O g lytted til en Elskovssang,
Mens Vandet risled, Floiten klang. Nu er der tyst i hver en Hal,
Dog endnu høres Kildens Fald,
Nu er der tomt i Slottets Sale, Dog endnu hvisker Mindets Tale.
Der flyver Storken hen i Høst, Naar Græsset visner paa vor Kyst, Der søger Stær og Svale Læ, Naar Lovet falder guult af Træ, Der drager Tankens Tmksugl hen
O g kommer vingeskudt igien;
Og derhen paa sin Vandring kom Den Ungersvend, seg melder om.
Midt i det gyldne Slot, som staaer Hvor Sneens Bierge skraane ned

 Mod Lenilstodens grønne Bred,
Er ter en Yndig Urtegaard
Blandt hvide Marmorsales Pragt, Som en Smaragd blandt Perler lagt. Blodrode Roser vore der
*
I Skyggen as Akasietræer, Granadas LEble rodmer smukt,
Med Purpurmunden halv oplukt, Og rundtom er den varme Luft Sodt krydret as Jasminers Duft. En Soilerække, rank og hvid, Staaer klædt i Alabasterdragt,
Liig Skygger fra den svundne Tid, Som endnu stande troe paa Vagt; Og der er tyst og stille, som
Om aldrig andre Giæster kom Imellem disse Blomster ind,
End Stiernelys og Maaneskin,
Og Svalerne fra Slottets Hal,
Og nu og da en Nattergal.
Det er som Tid, den strenge Giæst, Der paa sin jernbestoede Hest
Vildt styver om fra Syd til Nord, Med Døden i sit tunge Spor:
Som Tiden selv var standset her, Og havde faaet Haven kiær,
»

 Og havde vendt igien sit Fied, Og sagt til Slottet: staa i Fred!
Helt over Zkenilflodens Vald Og over Dalens dybe Skakt,
Er Lindarajas Have lagt
Paa Skranten'af et ensomt Field;
Og kun et Vindue, dækket tat
Med Viindrueblades grønne Net, Forbinder den — nei, stiller ad Dens Blomsterfred og Verdens Had.
Der sad i Kveld hiin Ungersvend Med Haand ved Kind, og stirred hen
Imod de sierne Bierge blaae,
S o m mellem ham og hende laae.
Hvi blev hans Tanke nu ei her, Hvorhen den dog saa tidt var iilt? Hvorfor begyndte, knap udhviilt, Hans Siæl paany sin Vandringssærd,
O g d r o g , med a l d r i g stukket T o r s t , Igien ustadig over Jord?
Det var fordi han havde forst
Seet Lyset i det høie Nord.
Thi Biornen har sin Vinterhi, Og Rav sit Hul at hvile i; Skovduen og den raste Hog

 Har deres Skiul i Eeg og.Bog; Den vilde Orn, der jages op,
Kan hvile sig paa Klippetop;
Men Nordens Barn har intet Sted, Hvor Langsten lader ham i Fred.
Den har sit dunkle Kiendetegn Dybt i hans Pande gravet alt Forinden han til Liv blev kaldt, Og ikke Solstin, ikke Regn,
Ei Sommervind, ei Vinterstud Kan viste disse Mærkæ ud.
Som Skyggen følgæ Legmets Spor, Saa følger Længsten ham paa Jord. Gaaer han tilsoes og heiser op
Det hvide Seil i Skibets Top,
Saa vinker den fra Bølgen blaa, Og hvisker ned fra Mast og Raa; Har paa sin Hal han Spore sat,
Og rider han fom vilden Blæst Henover Hede, giennem Krat,
Saa rider med den mørke Giast; Naar han vil drukne Sorg og Nod I lystigt Lag, ved Vinens Glod, Og fatter Bagret til sin Mund,
Saa ligger Langflen paa dets Bund; Og vil han, ung og elstovsvarm,

 Sig hvile ved en Kvindes Barm, Saa hører han en sagte Rost,
Der kalder ham fra hendes Bryst. Saalunde gaaer han, Fied for Fied,
Ad Livets Bierg forst op, saa ned;
Hver Blomst, han plukker paa sin Ham saarer med en lønlig Torn,
I hvert et Væld, han gaaer forbi, Der blandet er et Malurtkorn.
S t i ,
Men han gaaer frem og hviler ei,
Thi foran paa den trange Vei
Staaer Lomgslen, som en Skygge hvid,
Og lover ham en bedre Tid;
Den troer han paa, den følger han, Indtil han staaer ved Gravens Rand. Der kalder Længsien sidste Gang
Og lover ham bag Natten lang, For hvad han savned her og led, En yndig Morgen, fuld af Fred.
Om den vil holde hist sit Ord,
Veed kun den Siæl, som heden soer:
Han har kun Valget mellem to, Fortvivle maa ban eller troe.
Og denne Hiertets dybe Tarv, Der flifter Gienstand vel i Lon,

 Men aldkig -døer hos Nordens S o n , V ar -leven Ungersvendens Arv;
Den talte til ham, mens i Kveld Han hviled paa Alhambras Field, Med Haanden under Kind, og saae Ud imod Biergene, de -laae.
Da vendte han med eet sit Blik, Der vildsomt over Sletten gik, Og Jægren liig, træt af at jage, Han kaldte Tankens Falk tilbage;
Tbi -ag Jasminens Blomstersnee Fik han et yndigt Syn at see.
Ved Marmorskaalens hvide Fod, Hvor Bølgen risler sagte ned,
Og lædsier hvert et tørskigt Bed,
En ung og deilig Pige stod.
I Vandets Flade, blank og klar, Hun speiled sig som i et Glar, Og bolet over Skaalen let,
Hun loste sine Haar af Net
Og siettcd dem med hviden Haand — Mon det var Lindarajas Aand?
Var hun det -lege Billed af
Hiin Kvinde, Sagnet taler om,
Som var saa kiærlig, skiøn og from,

 O g endnu stiger tidt af G r a v ,
O g vandrer seent, ved Maaneskiær Rundt i den Lund, hun havde kiær? Nei, det var kun en jordisk Mo,
Ei nogen Drøm fra Gravens Blund,
Det var en stakkels Pige kun,
Fodt for at elske og at døe.
Han sad useet bag Busk og Blad
Og saae, hvor smukt hun bar sig ad; Saa kaldte« han: "Dolores, kom!"
Da vendte hun sig hurtig om,
Og hendes blege Kind blev rod;
Jgien som for hans Stemme lod,
Da sioi hun, som fra Stræng en Piil, Jgiennem Gangene med Smiil,
I n d t i l hun t a t foran ham stod;
Der standsed hun, blev rod som Blod, Og hvisked, mens hun saae til Jord: "Hvad vil Dolores I , Senor?"
En Stund han taug, sorgfuld i Hu; Han aned, at det Ord, som nu
Laae bag hans Læber, lange glemt, V ar skarpen Svard i Skeden giemt, Som naar det droges, vilde naae En Siæl og dybe Vunder skaae. .
Han taug, som m.ed sig selv i Strid,

 Tog hende saa ved Haanden hvid,
Og sagde blidt: "Barn af min Siæl! Nu maa jeg sige dig Farvel;
Nu drager Stork og S t a r afsted, Nu er det Tid, jeg følger med."
Gik du en Dag i Skoven ind, Og saae, hvordan den brune Hind,
Som bedst den vandred tryg og glad, Og sanked hist og her et Blad,
R a m t a f et S k u d f r a B u s t e n s L a ,
Stod stille, stialv og sank i Kna — Da saae du hende; bleg hun stod, Jgiennem hendes Lemmer soer
En Gysen kold, og uden Ord
Hun knaled stille ved hans Fod. Hvor findes vel det Sprog, som har
S l i g F a r v e s m e l t n i n g dyb og k l a r , At det kan male hvad der laae
I Blikket, da hun paa ham saae?
Det var en vildsom Vandrers Nod I golden Ork, i Skovens Skiod; Det var den bange Moders Bon
I Kirken for sin syge Son;
Det var en Synders dybe Skrak Ved Synet af Dødsenglens Trak —

 Nei meer, thi lys er Dødens Nat Mod Kiærlighed, af Haa- forladt.
Hvor findes vel det Sprog paa Jord, Hvori der slige Toner -oer,
Som de, der lod fra "hendes Bryst, Da Taaren randt og hun fik Rost: "Forlad mig ei, naar du gaaer bort, Er Vintren lang og Somren kort! Forlad mig ei, naar du har sagt
Farvel, har Solen ingen Magt! Forlad mig ei, og skal du gaae,
Saa tag mig med paa Bølgen blaa; Jeg kan jo dog ei leve her,
Naar du gaaer bort, som jeg har kiær. Dit Hierte, veed jeg, er ei frit,
Men er der ikke Plads til To? O , jeg er noisom, kan du troe,
Elsk hende meget, mig kun lidt! Lad hende gyldne S a l e faae, Der findes vel til mig en Vraaz Giv hende Dagen varm og rod, Giv hende Natten lang og sod,
Men stienk mig for min Elskov kun Den drømmerige Dæniringsstund, Sonr du har sagt mig lyser der,
Hvor du er fra, med dæmpet Skiær.

 Fod mig med Sorger, fyld min Vei Med Torne, men forlad mig ei!" Da disse Ord bun havde talt,
Blev. hendes Røst af Taarer kvalt. Han løfted hende blidt fra Jord,
Som Gartneren en Blomst, der groer; Han klapped hendes blege Kind
Og sagde mild, med sorgfuldt Sind:
'-'Jeg ynker dig, du stakkels Barn! Men jeg dig fanged ei i Garn. Jeg kan ei tove, blev jeg her,
Saa døde hun, som har mig kiær. Du tør ei heller tomle paa
At følge mig paa Bølgen blaa;
Thi vissen Frugt paa knækket Greeu Er Kiærlighed til fleer end Een,
Og klover du en Perle, faaer Du kun igien to ringe Skaar;
Et lunkent Hierte kun er deelt, Men du er værd et varmt og hælt. Jeg bede vil Madonnas Son
At stienke dig en Elsker stien; Jeg bede vil Guds Moder selv At lage Saaret i din Siæl, Og stue naadig til dig ned — Farvel Dolores, lev i Fred!"

 158
Ali mens han talte, var det som En anden Siæl i hende kom;
Thi Had og Elskov skifter brat
I Syden om, som Dag og Nat.
Hun stod foran ham høi og rank, I Bølger Barmen steg og sank,
Og om dens hvide Tvillinghøi Som Ravnevinger Haaret fløi.
Hvor nys et Væld af Taarer flod, Stod hendes Kinder nu i Glod,
- Ud fra de sorte Dine siod
Der sig et Blik, som Pilen hvast, Og saadan mæled hun i Hast:
"Du ynker mig — ynk for dig selv, Du kolde Skum paa Nordens Elv! Ank for den Jord, som af sin Land
Har Eder født, steenhaarde Mand! Jer skabte Himlen i sin Harm, - Og lagde Jer ved Vintrens Barm; I drikker af dens golde Bryst,
Jer Vuggesang er Blæstens Rost. I fik Jer Deel af Jordens Vee,
Dens Fryd er kun et Sagn for Jer; Af J i s er Eders Tanker der,
Og Eders Ord er Vintersnee. Hvad hielper det, at over S o

 Med Stork og Stan I komme hid? Vor Sommersol er varm og blid, Men Eders Siæl kan ikke toe.
I komme kun som Skyen graa,
Der mørkner os vor Himmels Blaa,
I bringe S o r g og S a v n herned,
Men selv faae I dog aldrig Fred. Saa vorde Sorg din Lod paa Jord, Du, som har loert mig Sorgens Ord! Jeg vier dig til Suk og Savn,
Du, som har sagt mig Sukkets Navu! Dit Liv skal ensomt stande liig
En nogen Steen ved Havets Vug, Og har du naaet dets Grændsestiel,
Skal Ingen sige dig Farvel.
Drag bort, jeg lægger mellem os
En Ork af Had, et Hav af Trods! Og for skal Blomst i Orken groe, For hun og du skal sammen boe,
J a , for skal Havet fyldes ud,
For du skal kalde Nogen Brud!" Saa talte hun, og siernt i Nord Et mægtigt Lyn som Vidne soer Bag Skyen frem i samme Stund,
Et Amen lod fra Tordnens Mund,

 Og gienklang i de dybe Dale;
Men hun forsvandt, i Slottets Sale.
IV.
Det var en Aften, seent i Mai; Udsprunget var Kastaniens Blad, Hvidtiornens Knopper stiltes ad
Og dufted mildt paa Skovens Vei.
I Bugten, langs den krumme Bred, Hvor Sletten straaned sagte ned,
Der stumred Vandet, blankt og tyst; Kun nu og da-en Bølge faldt,
Ret som et Ord i Sovne talt,
Med dæmpet Mumlen ind mod Kyst. Jgiennem Bugtens fnevre Port
Gled for den sagte Vind et stort, Velbygget Skib, med hvide Seil, Saa langsomt henad Havets Speil, Som om det var en Fugl, der ret Var as at flyve bleven træt;
Det havde giæstet sierne Vande,
Nu sogte det til Hiemmets Strande.
P a a Dækket stod en Ungersvend Og stirred taus mod Kysten hen,

 Hvor Eng og Skov i Astensiiær - Kom meer og meer hans Øie noer.
-Alt som han gled mod Landet ind, En mægtig Længsel greb hans Sind; Hans Hierte banked mere fast,
Hans Tanker fløi med storre Hast, O g paa hans Ansigts Foraarsegn
Faldt Smilets Solskin, Taarens Regn. Hvad var der for en lønlig Magt
I disse stille Skove lagt,
I Lovets Susen, Giogens Sang,
I Aftenklokkens, sierne Klang?
Thi hver en Lyd, der sagte siod Igiennem Luften til ham hen,
Var ham saa dyrebar og sod, Som Stemmen af en savnet Ven;
Det kom ham for ved hver en Rost, Som Siælen rev sig af hans Bryst,
Og vilde flyve foran Vind
Og Strøm og Skib i Lunden ind — Hvad var der for en lønlig Magt
I disse stille Skove lagt?
Det veed ei du, der fulgte tro,
Med varsomt Skridt, i sovnig Ro,
-
De brede Landeveies
S p o r

 I Stov og Hede, langsmed Jord;
Det veed ei du, der kravled seen,
Med Sneglens Fart, fra Steen til Steen O g endnu mindre d u det veed,
Der i dit Hul dig graved ned,
Og sad i Ro og rusted der,
Som i sin Balg et ubrugt Sværd.
Det veed ei du, der gaaer bag Plov,
Og træder hvor din Ores Klov
Har traadt for dig, og viger ei
Fra Furens lige, sikkre V ei;
Men du det veed, der stævned frem Paa Bølgen blaa, langt fra dir Hiem,
Og trodsed kiæk, med mandig Hu Den vilde Brænding, Stormens Gru, Du veed det, raste Somand, du!
D u , som har vaaget tidt, forladt
Af Stiernelys, i Mulm og Nat,
Og styret giennem Regn og Blaft Din Snekke som en valig Heft. Du, som har flakket viden om, Og til de ode Steder kom,
Hvor uran foroven Himmel seer, Forneden Hav og intet meer;
Hvor Stormen, som en Kampe stærk, - I Tordenskyens Pandsersark,
*>

 Med Lynets Landse, lurer bag
Den sierne Synskreds N a t og D a g ; Hvor hver en Vove dybt i Hav
Er som en graadig, bundlos Grav, Hvor Vandets blege, lumske Mo,
Med Krands as Skum, i Taageslor, Gaaer foran Skibet over S o ,
Og lukker op sin Bølgedor. '
Du, som har drømt saamangen Stund Om Fuglesang i grønne Lund,
Og vaagned af den sode Drøm,
Og fandt dig midt paa vilden Strøm, Hvor Maagen siriger, Stormen vanker, Og Bølgen slaaer mod Skibets Planker
Du veed, hvad det vil sige naar, Let vugget af en sagte Vind,
I n d i mo d H a v n e n S k i b e t g a a e r , Og Seilet tages langsomt ind;
Du veed, hvordan det er at staae I Stavnen høit og skue paa.
At Skov og Eng i Aftenskiær Bestandig kommer mere nær;
Du veed, men ogsaa du kun veed, Hvad der er for en salig Fred
I Lovets Susen, Giogens Sang, Og Aftenklokkens sierne Klang,

 164
Hvad der er for. en lønlig Magt I Hiemmets stille Skove lagt.
Men han, som steg i Baaden hist, Den Ungersvend, jeg melder om,
Der hiem fra sierne Lande kom,
Han folte meer endnu forvist.
Thi han fornam i Skovens Sprog, N a a r V i n d e n i mo d B l a d e f l o g ,
Med Længsels urofulde Lyst,
En Gienlyd af den Kvindes Rost, S o m havde flienket ham engang,
Mens Bladet hvifled, Fuglen sang, I denne Stund, paa dette Sted, Ved Stierners Lys sin Kiærlighed.
For ham i Klokkens Lyd der laae Langt meer, end blot en Aftenbon, Thi ved dens Klang han tænkte paa
Hvad bly hun havde sagt i ' L o n ; Og alt som Rummet langsomt veg Imellem Baaden og hans Hiem, Af Tankens stille Dyb der steg
Et lyst og yndigt Billed frem.
Han saae et Huus, med Tag as Straa; I Skovens Ensomhed det laae,
Dybt inde, mellem Rosers Hæk

 I Skiul, ved Bredden af en Bak. Ud af den aabne Dor der drog
Ved Fakkelskin et Bryllupstog,
Og vandred parviis, Haand i Haand,
Som Drømmesyn forbi hans Aand. Hun, som han'elsked, foran gik
Med lette Skridt, med sanket Blik; Om Brudesloret, fiint og hvidt,
De gyldne Lokker bolged frit,
Den høire Haand bar Psalmebog,
Den venstre var ei ledig dog; ,
Hvo var den Svend, som trykked glad Berust af Fryd, dms Lilieblad?
Han kiendte ham, han saae heelt vel, Den'Ungersvend, det var ham selv.
Opad den lange Kirkegang,
***
Hvor Lysekronen brandte klar,
Han saae dem vandre, Par for Par, Ved Klokkelyd og Psalmesang.
Tilsidst han saae med henrykt Aand, At han og hun ved Altrets Steen Fromt knaleb ned, i Tanken Een, O g bytted Ringens gyldne Baand.
End var ei Drømmens Bager tomt, Paa Bunden laae et saligt Liv, Hvori han elsked trofast, omt,

 I Glade som i Sorg sin Viv; Endnu var Drvmmen ei forbi,
Da stodte Baaden imod Strand, Han reiste sig, han sprang i Land, Og iled ind paa Skovens Sti.
O , hvilken Fryd, igien at gaae I disse Ganges dunkle Giem,
Hvor hvert et Blad, hvert lille Straa Tilhvisied ham: Velkommen hiem!
Det kom ham for, som om det Aar,
Han havde levet sidst, svandt bort Liig Morgendrvmmen bleg og kort, Som om det var den samme Vaar, Den samme Nat, som da han drog Fra hende bort og Afsted tog.
Thi Livet har en dobbelt Art,
Tidt svinder det saa let og snart, Som Sporet af en Baad i Vand,
O g som et Fied i Flyvesand;
Tidt graver det sit Skrifttegn ind Saa dybt og fast i Siæl og Sind,
At Timen bliver til et Aar,
O g Mindet klart som Stiernen staaer. Men kun det Liv, der leves rigt
I Fryd og Vee, i Haab og Savn,

 Har meer af Livet, end dets Navn, Alt Andet er kun Drømmen ligt; Ikkun de Bølge — ak, hvor faa! Som springe dybt fra Siælens Vraa Med vældig Magt, er Livets Strøm Alt Andet er kun Skum og Drom. Og derfor modtes Da og Nu,
Liig tvende Floder, i hans Hu, O g floge sammen som et Hav Omkring det blege Gienfærd af Det svundne Aar; eet Minde kun
Steg fom en Havfru op af So, Og lagde Fingren paa sin Mund: Det var Alhambras blege Mo — Hvad vilde hun, hvad varsled hun?
Som for et Aar tilbage, flog En Nattergal, Fuldmaanen drog Paa Himlen op, og siernt og noer Den kastede sit Solverfliær.
I Lunden flumred Hiort og Hind,
Selv Skoven sov i Maaneflin, Som Barnet, af at lege troet,
Og drømte sodt og aanded let.
Han vandred frem med sagte Skridt Og saae sig om og smille tidt;

 168
Men Blomsten stod af Taarer vaad, Hvorhen han kom paa Skovens Sti, O g Duggen sank som stille Graad Fra hvert et Træ, han gik forbi.
D a standsed han med eet, liig E n , Der seer en giftig Orm bag Green; Hans Kind blev hvid og rod igien, En Gysen i hans Lemmer soer,
Han stod som naglet fast til Jord, Og greb med Haand til Brystet hen. Midt i hans Hierte blodt og ungt, Der drømte som et Barn i Fred, Faldt en uhyre Smerte tungt,
Som Hamren paa en Ambolt ned. Hans Siæl, der hviled uden Værnl Blev som et giennemglodet Jern, Hans Tanker spredtes vildt og brat,
Liig Gnister i den mørke Nat,
1
Og fra hans Blik fløi Lyn paa Lyn - Hvad saae han da.for Rædselssyn?
Han saae et Huns med Tag af Straa; I Skovens Ensomhed det laae,
Dybt inde, mellem Rosers Hæk
I Skiul, ved Bredden af en Bæk.
Udaf den aabne Dor der drog Ved Fakkelstin et Bryllupstog.

 Hun, som han elsked, foran gik Med' lette Skridt, med sænket Blik, Den høire Haand bar Psalmebog, Den venstre var ei ledig dog;
Hvo var den Svend, som trykked glad, Berust af Fryd, dens Lilieblad?
Han kiendte ham, han saae heelt vel, Den Ungersvend-var ei ham selv. Han stille stod paa SkovenS S t i ,
Og saae, at Toget gik forbi;
Men i den samme Stund der drog Ud fra hans Bryst et Sorgetog
Af Elskovstanker, som hans Siæl For evigt sagde nu Farvel.
Ham Ingen kiendte, han var glemt, I k k u n h a n s H u n d me d t r o f a s t S i n d Sprang giennem Busten til ham ind, Den havde dog hans Minde giemt
) Aar og Dag; og fulgt af den, Gik han i Skoven ind igien. —
Hvordan han der sin Smerte bar,
Om der gik lang Tid eller kort, Forinden Saarets aabne Mund
Blev til et taust, tillukket Ar:
Det veed kun Skovens brune Hiort,
Og Fugl paa Green og Blomst i Lund,

 ».
170
Det veed kun So og dyben Elv, Og Gud i Himlen og han selv. »
Men Eet jeg veed og sige vil, Og du, som lider, lyt dertil!
Den Mand er ei forladt af Gud, Der fik den stille Sorg til Brud. Fryd er en Mo, af Falskhed fuld, Sorg er en Hustru, tro som Guld. Fryd er en Kvinde, skiøn at see, Men hun er Barn af denne Jord, Al hendes Troskab er kun Ord,
Der smelte let som Foraarssnee; Sorg er et Himlens Barn og veed
Om Veien til sit Hiem Besked.
Er du af Alt paa Jord forladt, Sorg bliver hos dig Dag og Nat; Med blege Kinder, høi og streng,
Hun vaager ved din Smerteseng,
Og viser dig i trofast Speil
Din Tankes Brost, dit Hiertes Feil. Hun er dig kiærlig, aldenstund
Hun aldrig smiler med sin Mund, Hun taler haardt, alligevel
Saa frelser hendes Ord din Siæl. Tung er vel hendes Tornevei,

 Dog du, som lider, last den ei! Thi naar din sidste Time slaaer, Naar Døden sidder paa dit Bryst, Og denne Verdens falste Lyst
Dig svigter trolost og forgaaer: Da folder Sorg, din stille Brud, De store, sorte Vinger ud,
Og favner dig med trofast Sind, Og bærer dig i Himlen ind.
</body>
</poem>

<!--
</body>
</poem>

<poem id="molbech2017102001">
<head>
   <title></title>
   <firstline></firstline>
   <notes>
      <note>Teksten følger førsteudgaven af Chr. K. F. Molbech: <i>Dæmring</i>, C. C. Lose &amp; Delbanco, Kbh., 1852, pp. .</note>
   </notes>
   <quality>korrektur1,kilde,side</quality>
</head>
<body>
--> 
 
 
 
</workbody>
</kalliopework>

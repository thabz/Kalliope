<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="molbech" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="molbech1840a0">
<head>
   <title>Jesu Fred</title>
   <firstline>Der er Sorg og Kamp paa Verdenshavet</firstline>
   <notes>
      <note>Cf. <xref bibel="bibeljohannes14,27"/>.</note>
   </notes>
   <quality>korrektur1</quality>
</head>
<body>
Der er Sorg og Kamp paa Verdenshavet,
Stærke Storme over Bølgen gaae,
Og mit Haab mod Klipperne de slaae,
Saa det bliver knust og dybt begravet.
Tornekrandsen trykker om min Pande,
Mens jeg bange maa ved Bredden staae
Og med bitter Smerte tænke paa
Alt, hvad der er dræbt af disse Vande.
Barndomslivets lysende Erindring,
Og mit unge Hjertes Fred og Lyst,
Og den kjække Tillid i mit Bryst,
Og min Hviles trøstefulde Lindring -
Alt er mistet, Alt er det beseiret;
Og bag Bølgen hist, fjernt i det Blaae,
Hvor min Fremtids gyldne Slotte laae,
Der har tunge Skyer nu sig leiret.
Alt er tabt, hvad har jeg vel tilbage?
Ikkun Korsets Byrde paa min Skulder,
Strid og Savn og Verdenslivets Bulder,
Og min Sorg og trøstesløse Klage.
Mine Taarer bort i Havet svinde,
Og mit Suk, det bliver ikke hørt -
Hvorfor er jeg hid til Livet ført,
Hvor der kun er Kamp og Sorg at vinde?

Saa jeg tænkte - da fornam jeg Toner,
Stærke, dæmpede som Orgelklang;
Sødt og kjærligt, som i Fuglesang,
Lød det om den evige Forsoner:
»Der er Fred i Verdens Strid at finde,
Der er Hvile for den trætte Sjæl,
For den Tørstige der er et Væld,
Som skal aldrig høre op at rinde.
Naar dig Livets Sorger tungest falde,
Og naar Korsets Vægt dig bøiet har:
Tænk da paa, at der var En, som bar
Korsets tunge Byrde for os Alle;
Tænk da paa, at der var En, som lagde
Verdens Synder paa sit Hoved ned;
Tænk paa Jesus; det var ham, der sagde:
»Jeg vil give Eder af min Fred!«
</body>
</poem>


<poem id="molbechandrea0">
<head>
   <title>Hvad angaaer det dig?</title>
   <toctitle>Hvad angaaer det dig?</toctitle>
   <indextitle>Hvad angaaer det dig?</indextitle>
   <firstline>Hvad angaaer det dig, at jeg elsker din Røst</firstline>
   <quality>korrektur1</quality>
</head>
<body>
Hvad angaaer det dig, at jeg elsker din Røst
Og dit Blik og din fjerlette Gang?
Og din Haand og din Fod og dit aandende Bryst
Og dit Smiil og din perlende Sang?

Hvad angaaer det Fuglen, som taber paa Flugt
Gjennem Luften et spirende Korn,
At det voxer og blomstrer og bærer sin Frugt
Midt paa Heden blandt Tidsel og Torn?

Hvad Lod eller Deel har den flyvende Fugl
I det Under, som skeer paa dens Vei?
At et Elskovsfrø tabtes og spired i Skjul
Af mit Hjerte, hvad angaaer det dig?
</body>
</poem>

<poem id="molbechandrea1">
<head>
   <title>Roselil og hendes moder</title>
   <toctitle>Roselil og hendes moder</toctitle>
   <indextitle>Roselil og hendes moder</indextitle>
   <firstline>Roselil og hendes moder</firstline>
   <quality>korrektur1</quality>
</head>
<body>
Rose lil' og hendes moder,
de sad over bord,
de taled så mangt et skæmtens ord.
Ha, ha, ha!
Så, så, så, så!
Ha, ha, ha!
Så, så, så, så!
De taled så mangt et skæmtens ord.

Før hvert træ skal i haven bære blomster af guld,
før jeg skal vorde nogen ungersvend huld.

Hr. Peder stod paa svalen og lytted med list:
Den der ler nok bedst, som ler nok sidst.

Og der de kom ned udi urtegårdens læ,
da hang der en guldring på hvert træ.

Roselil' blev så rød som et dryppende blod,
hun stirred ned i græsset alt for sin fod.

Da kyssed hendes læber hr. Peder med list:
Den ler dog nok bedst, som ler til sidst.
Ha, ha, ha!
Så, så, så, så!
Den ler dog nok bedst, som ler til sidst.
</body>
</poem>

<poem id="molbech2005042801">
<head>
   <firstline>Du deilig Rosenknop</firstline>
   <notes>
      <note>Fra <i>Ambrosius</i>, 3. akt, 3. scene.</note>
      <note>Dette er en omskrevet udgave af Stubs <xref poem="stubmoralskea2"/>.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
Du deilig Rosenknop,
Lad mig dig ret betragte
Og på den Skjønhed agte,
Som meer end Konst og Pragt
Er i dit Bæger lagt.

Du deilig Rosenknop,
Hvis Blade gjør saa mange
Smaa Labyrinters Gange
Og dufte Luften op,
Du deilig Rosenknop

Du deilig Rosenknop!
Igaar sad du med Glæde
Smukt på dit Tornesæde;
Men du blev brudt, og see,
Idag du visnede.

Du deilig Rosenknop,
Din friske farve svinder,
Dit matte Rødt mig minder,
At Herlighed forgaaer
Og Skjønhed Ende faaer.

Du deilig Rosenknop,
Naturens Mesterstykke!
Ak, hvor er nu dit Smykke?
Igaar du blomstrede,
Idag du visnede.
</body>
</poem>

<poem id="molbech2005042802">
<head>
   <firstline>Jeg synge skal en Vise</firstline>
   <notes>
      <note>Fra <i>Ambrosius</i>.</note>
      <note type="credits">Bidrag fra Jørgen Poulsen.</note>
   </notes>
   <quality>korrektur1</quality>
</head>
<body>
   Jeg synge skal en Vise,
   Velan, jeg er bered ;
   Det Bedste vil jeg prise,
   Som jeg i verden veed .
   Musikkens muntre Lyst
   Og Druesaftens trøst,
Men først og sidst den Elskov, der tændtes i mit Bryst.
 
   Den gyldne Viin mig kvæger
   Og gør mig glad og fri ;
   Men har jeg tømt mit Bæger,
   Saa er den Fryd forbi
   Musik og lystig Sang
   Fornøier mangen Gang,
Men Glæden svinder hastig alt med den sidste Klang.
 
   Nei, meer end lifligst Drue
   Og deiligste Musik,
   Jeg priser Elskovs Lue,
   Som til mit Hjerte gik.
   Den af et Ord blev fød
   Og flammed op til Glød,
Men slukkes kan den aldrig, den brænder til min Død.
</body>
</poem>

<poem id="molbech2005042803">
<head>
   <firstline>Den kjedsom Vinter gik sin Gang</firstline>
   <quality>korrektur1</quality>
   <notes>
      <note>Fra stykket <i>Ambrosius</i>.</note>
      <note>Dette er en omskrevet udgave af Stubs <xref poem="stub1999080201"/>.</note>
      <note type="credits">Bidrag fra Jørgen Poulsen.</note>
   </notes>
</head>
<body>
Den kjedsom Vinter gik sin Gang.
Den Dag så kort den Nat så lang
    Forandrer sig
    så lempelig.
Den barske Vind, den mørke Sky
    Må flye,
Man frygter ej, at Sne og Slud
skal møde dem, som vil gaa ud
    Thi lade os gaae   
    At skue paa,
Hvor smukt Naturen sig beteer
    Og leer.

Ak see, hvor pyntet Solen gaaer
Med lange Straaler i sit Haar.
    Den varme Krands
    Er rette Kands
For alle Ting, som nu maa grye
    Paa ny
See Fuglene i Flokketal
I Luftens vide Sommersal
    Her flyver en
    Jo med sin Gren,
En anden sanker Haar og Straa
    Saa smaa.

Ak see et meget yndigt Syn
Paa Skovens grønne Øienbryn.
    Den høje Top
    Skal klædes op,
Og Vaaren pynter Bøgen ud
    Til Brud.
Hist vogter hyrden Kvæg og Korn,
Et Hundebjæl, en Lyd af Horn
    Er alt hans Spil,
    Men hør blot til,
Hvor smukt hans Skov ham svare maa
    Derpaa.
</body>
</poem>

<!--
<poem id="molbech2005042801">
<head>
   <title></title>
   <toctitle></toctitle>
   <indextitle></indextitle>
   <firstline></firstline>
   <quality>korrektur1</quality>
   <notes>
      <note type="credits">Bidrag fra Jørgen Poulsen.</note>
   </notes>
</head>
<body>
</body>
</poem>
-->

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1942" author="munk" status="complete" type="poetry">
<workhead>
    <title>Det unge Nord</title>
    <year>1942</year>
    <notes>
        <note>Tegninger og Vignetter af E. Rafn. Klicheerne udført af Robert W. Peyrath's Clichéanstalt, København. Trykt i A. Rasmussens Bogtrykkeri, Ringkjøbing.</note>
        <note>Teksten følger Kaj Munk: <i>Det unge Nord</i>, Nyt Nordisk Forlag, Ringkjøbing, 1942.</note>
    </notes>
    <pictures>
        <picture src="1942-p6.jpg">Titelbladet til <i>Det unge Nord</i> (1942) lyder ,,Kaj Munk / Det unge Nord / Nyt Nordisk Forlag''.</picture>
    </pictures>
    <!-- TODO: Indsæt en tegning 1942-p1.jpg, ... foran hvert tegning. -->
    <source facsimile="115308079750_color.pdf" facsimile-pages-num="44" facsimile-pages-offset="4">Kaj Munk: <i>Det unge Nord</i>, Nyt Nordisk Forlag, Ringkjøbing, 1942.</source>
</workhead>
<workbody>

<text id="munk2020011301">
<head>
    <firstline>Hvem er den Kvinde, høj og streng</firstline>
    <pictures>
        <picture src="1942-p1.jpg"/>
    </pictures>
    <source pages="9-11"/>
    <quality>korrektur1,kilde,side</quality>
</head>
<body>
<poetry>
Hvem er den Kvinde, høj og streng,
der uden Blik hen for sig ser,
mens over Himlens frosne Eng
de kolde Diamanter ler
af Jordens hede Vaande?
Hun har en Dronnings Majestæt,
men kun i en forreven Flig
og i sin Bleghed er hun klædt -
som lever, mens hun selv er Lig,
kun hendes hvide Aande.

Kom, Kvinde, rejs dig, søg dit Hjem.
Snart stivner selv dit Aandedræt.
Det vilde Nordlys farer frem
og dækker Himlen hist med Net
af istillagte Floder.
Hun svarer med et Klagestøn.
Aah ve! jeg kender denne Røst
og kaster mig med Graad og Bøn
fortvivlet ind mod hendes Bryst,
min egen Moders Moder.

Jeg ved, hvorfor du sidder her
i denne grumme Vinternat,
hvorfor du uden Stav og Klæder
som hjemløs har dit Hus forladt
med Døden i dit Hjerte,
hvorfor, som under Kransens Tjørn
vor Frelsers Tinding, din er bleg.
Af Kummer over dine Børn,
fordi de sveg, fordi de sveg
og sank i Tort og Smerte.

Men, Moder, vil du høre mig,
staa op og atter stævne frem,
saa skal jeg til dem gaa fra dig,
skal ile til dem alle fem,
og hilse dem og sige:
»Om Sammenhold har jeg jer bedt.
I spildte Kræfter, spildte Tid.
Nu ligger I, som I har redt;
nu lyder Ordren: ti og lid!
javist; men: haab tillige!

Og spejder Ørn, og snuser Bjørn
i Morgen til mit Hjerte koldt,
saa er det mine egne Børn,
som deres Moders Død har voldt.
I vilde ikke høre.
Men har I tømt saa besk en Skaal,
at I omsider tilstaar rent,
I nu fik Øre for mit Maal,
er det vel endnu ej for sent
til Haand paa Værk at føre.

Kun husk, der er raabt Hurra nok
og talet mer end rigeligt
og holdt Banketter Skok paa Skok
og skrevet Alenvis af Digt
- og det gav Skaar og Splinter.
Nu gælder det, med praktisk Tag,
med Viljen fast og Troen stærk
at forberede Vaarens Dag,
da Dækket falder for det Værk,
I skaber denne Vinter.«

Og Moders Moder, Dronning stolt,
nu tror jeg, at de dog forstaar.
Har aldrig før de sammen holdt,
nu bygger de den brede Gaard
i søskendtrofast Enhed
og hjælpes smukt i hver en Tørn,
om end de stadig frit tør le,
og du skal bo hos dine Børn
og hele Verden faa at se
dit Ansigts Kraft og Renhed.
</poetry>
</body>
</text>

<text id="munk2020011302">
<head>
    <firstline>Man siger for et muntert Ord</firstline>
    <pictures>
        <picture src="1942-p2.jpg"/>
    </pictures>
    <source pages="15-16"/>
    <quality>korrektur1,kilde,side</quality>
</head>
<body>
<poetry>
Man siger for et muntert Ord:
to Fædrelande har man jo,
det første er ens eget,
og Frankrig Nr. 2.

Er Ordet ej det bare Lyv,
da kan som Herremænd vi le,
da er vi Danske nemlig
saa flotte at ha’ 3.

For naar vi kom fra Sletten her,
hvor alting bølged jævnt og blødt,
did op, hvor Havet rejste
sig brat og blev Granit,

og naar vi stod paa Klippegrund
og mødte Sproget fast og haardt,
fra vort saa helt forskelligt,
endskønt det dog var vort,

saa følte vi helt underligt,
vi var som paa en Drømmefærd,
paa eengang langt fra Hjemmet
og saa dog hjemme her.

Forlad mig, norske Broderfolk,
jeg siger det, jeg er saa fri,
med hvad vi Danske mangler,
det ejer netop I.

Og føler I det omvendt lidt,
da vexler Haandtryk vi paa Stand,
vi er to Folk, der ejer
hinandens Fædreland.
</poetry>
</body>
</text>

<text id="munk2020011303">
<head>
    <firstline>At vi har været Fjender</firstline>
    <pictures>
        <picture src="1942-p3.jpg"/>
    </pictures>
    <source pages="19"/>
    <quality>korrektur1,kilde,side</quality>
</head>
<body>
<poetry>
At vi har været Fjender
og gjort hinanden grov Fortræd,
at vi har været Fjender,
det staar i Dag vi rolig ved.

Thi alt det Blod, vi ødte,
forlanger, at det ej blev ødt.
Af Blodet, som vi ødte,
vor fælles Fremtid bliver født.

Saa stærkt som i vor Fortid
vi bar hinanden Vaaben paa,
saa stærkt skal i vor Fremtid
vi Nordens Mænd tilsammen staa.

Vor Ungdoms Storbedrifter
vil aldrig vi os skamme ved.
Vor Ungdoms Krigsbedrifter
skal sætte Manddoms Frugt af Fred.
</poetry>
</body>
</text>

<text id="munk2020011304">
<head>
    <firstline>Mit Fædreland er Norden, hele Norden</firstline>
    <pictures>
        <picture src="1942-p4.jpg"/>
    </pictures>
    <source pages="23-25"/>
    <quality>korrektur1,kilde,side</quality>
</head>
<body>
<poetry>
Mit Fædreland er Norden, hele Norden,
min Smerte og min Længsel og min Lyst,
et Land af Kraft og Smil - saa varm er Jorden,
at hede Kilder springer af dens Bryst;
blandt Klippers Stejlhed smyger ind sig Fjorden,
blidt gynger Kornet sig fra Kyst til Kyst;
med trodsig Travlhed knuser Elven Freden,
i Søer og Skove blunder Evigheden.

Den hugger haardt, gør Norsken. Islandsk springer
med faste Takter over Stok og Sten.
Vidt breder Svensken sine bløde Vinger,
men Dansken trilrer over Agerren.
I Blæsten Finsken langelig sig svinger
fast som en japanesisk Blomstergren.
Og Grønlandsk - Færøsk, hver en Bølgegave.
I Nordens Modersmaal, saa rig en Have!

Hvor er du spredt, mit Fædreland! du ligger
end ikke i den samme Verdensdel.
Som Rav i Havet, feltvis og i Prikker,
mod Polens nordlys funklende Juvel.
Men dette Nordens Folk er Perlestikker,
den lange Kæde er nu een og hel.
Amerika - Europa - ligemeget!
her er vi selv, og dette er vort eget.

Helst smiler Nordens Søn. Med Smilet vinder
han mer end andre Folk med Bajonet.
Sundhedens Roser blomstrer paa hans Kinder.
Og Ret og Frihed er hans Aandedræt.
Hvor de forgiftes, brat hans Smil forsvinder,
og da betales Fjenden paa et Brædt.
Thi Korsets Mærke brænder i hans Banner,
og Korsets Mærke sine Kæmper danner.

Hans Ry hen over Verdens Have toner
for Daad af Haand og Aand, som aldrig dør.
I Mænd af knudret Eg, bøgsatte Koner,
granvoxne Kale, birkesvaje Møert
naar Blæstens Sang i høje Skoves Kroner
og Havets Salme under Kyst jeg hør,
da kender jeg min egen Moders Stemme
og ved, jeg er i Norden, jeg er hjemme.

I Tak til ham, der spændte Naadesnoren
for Folkestammerne paa Klodens Bræm,
at han os gav af Landene paa Jorden
et saa mangfoldigt krævende til Hjem,
staa frem til Værn for Fædrelandet Norden!
for alle en og en for alle, frem!
at vi i Stormens Brag og Havets Brusen
kan staa, eet Folk, et nyt og stort Aar tusind!
</poetry>
</body>
</text>

<text id="munk2020011305">
<head>
    <firstline>Bag Bloddamps Taage, bag Mordbrands Røg</firstline>
    <pictures>
        <picture src="1942-p5.jpg"/>
    </pictures>
    <source pages="29-31"/>
    <quality>korrektur1,kilde,side</quality>
</head>
<body>
<poetry>
Bag Bloddamps Taage, bag Mordbrands Røg,
bag vredne Jerntog, bag Dødninggrin,
bag al vor Tidsalders raa Ruin

jeg griber efter det fjerne Syn,
det fjerne Syn af den nye Jord,
hvor endelig Menneskeværdighed bor.

Der ser jeg ogsaa dig, Fædreland,
et Danmark rejsende sig fra Fald
til vaagen Klarhed over sit Kald.

Forstod omsider du Livets Lov,
beredt paa Mark og beredt paa Sø
det Land skal leve, hvis Folk kan dø!

Den strenge Lov blev nu ogsaa din.
Men hvad har, inden du kom saa vidt,
o, dyrebare, du ikke lidt!

Dog om de fletted dig Tornekrans,
ja, om de spigrede dig til Fjæl,
hvad gjorde det, blot du vandt din Sjæl?

Bag Bloddamps Taage, bag Mordbrands Røg
jeg aner Glimt af Guds nye Dag.
Der vajer ogsaa det røde Flag,

det røde Flag med det hvide Kors,
der overstreger al blodig Lyst
og lover Verden Guds Naades Trøst.

Aah, Danmark, Danmark, du milde Land,
der aldrig kendte til Hadets Brunst,
lær du Europa den nye Kunst:

- at dyrke Kærligheds store Gud
ved Ofring af Hævn og Begær og Nid,
ved broderligt Virke i Fredens Id.

Sig ikke, Landsmænd, vi er kun faa!
et lidet Land med Sandhed i Pagt
har, mere end alle de store, Magt.

Ejheller tør vi helt ene staa.
Hvad ser jeg der i den fjerne Dag?
nu blev til eet alle Korsets Flag.

Thi Islands Vidsyn og Finlands Mod
og Sverrigs Vilje og Norges Trods
husk, det er os, det er ogsaa os.

Bag Bloddamps Taage, bag Mordbrands Røg
jeg hilser dig, lægende Fred paa Jord,
jeg hilser som Fører det unge Nord.
</poetry>
</body>
</text>

</workbody>
</kalliopework>

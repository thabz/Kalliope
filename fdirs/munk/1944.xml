<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1944" author="munk" status="incomplete" type="poetry">
<workhead>
   <title>Sidste Digte</title>
   <year>1944</year>
   <quality>korrektur1,kilde</quality>
   <cvs-timestamp>$Id$</cvs-timestamp>
</workhead>
<workbody>

<poem id="munk2017090202">
<head>
   <title>Danmark, vort Liv</title>
   <firstline>Danmark, besudlet og bundet!</firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, p. 13.</note>
   </notes>
   <quality>korrektur1,kilde,side</quality>
</head>
<body>
Danmark, besudlet og bundet!
vi har her svoret en Ed:
aldrig at unde os Fred,
før vi dig atter har vundet
renset og fri.

Derhen, hvor du os befaler,
gaar vi dit Ærind for Gud.
Een kun kan give os Bud.
To er de Sprog kun, vi taler:
Tavshed og Dansk.

Glemmer en, hvad han dig pligter,
saa han for fremmedes Pisk
krummer sig fejg eller grisk -
Sønnen, der Moderen svigter,
sky ham som Pest!

Danmark, din Frihed og Ære
sværger vi tause vor Ed.
Frem til den sejrrige Fred
gennem vor Død vi dig bærer,
Danmark, vort Liv.
</body>
</poem>

<poem id="munk2017090203">
<head>
   <title>Vort danske Kald</title>
   <firstline>Nu kræver Danmark af os, vi er stærke</firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, p. 14.</note>
   </notes>
   <quality>korrektur1,kilde,side</quality>
</head>
<body>
Nu kræver Danmark af os, vi er stærke,
saa aldrig Frygt og Tvivl faar Overhaand.
Alt, hvad der truer os, skal faa at mærke,
at stærkere end alt er endnu Aand.
Kun Mod og Trods og Styrke vil vi øse,
hvor Storm og Hav slaar over Kysten ind.
Er vi kun faa og smaa og vaabenløse,
des mere vil vi ruste vore Sind.

Nu kræver Danmark af os, vi er stærke
tro mod den Røst, der er vort danske Kalds.
Lad Overmod og lad Forsagthed mærke,
at Dansken endnu aldrig var tilfals.
Lad »Guldet« lefle og lad Sværdet true!
Kun eet Svar kender vi, og det er Nej!
Det hvide Offertegn i Blodets Lue,
har gennem syv Aarhundred vist og Vej!

Nu kræver Danmark af os, vi er stærke.
Lad kun Akkordens Yngel falde fra!
Fast fylker sig om Dannebroges Mærke
det Folk, der gav sin Mor sit fulde Ja.
Vort dyre Land, vort stolte gamle Rige,
i ny Tids Foraar bærer vi dig ind.
Lad Stormen stinde sig og Havet stige!
des mere ruster vi de danske Sind.
</body>
</poem>

<poem id="munk2017090204">
<head>
   <title>Den blaa Anemone</title>
   <firstline>Hvad var det dog, der skete?</firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, pp. 29-30.</note>
   </notes>
   <quality>korrektur1,kilde,side</quality>
</head>
<body>
Hvad var det dog, der skete?
Mit vinterfrosne Hjertes Kvarts
maa smeltes ved at se det
den første Dag i Marts.
Hvad gennembrød den sorte Jord
og den med med sit søblaa Flor
et Stænk af Himlens Tone?
Den lille Anemone,
jeg planted der i Fjor.

Paa Lolland jeg den hented,
et Kærtegn fra min Fødeø.
Saa gik jeg her og vented
og tænkte, den maa dø;
den savner jo sit Skovkvarter,
sin lune Luft, sit fede Ler,
i denne fjendske Zone
forgaar mine Anemone;
jeg ser den aldrig mer.

Nu staar den der og nikker
saa sejersæl i Jyllands Grus
ukuelig og sikker
trods Ensomhed og Gus,
som om Alverdens Modgang her
har givet den et større Værd,
en lille Amazone
og dog min Anemone
som Søens Bølge skær.

Hvad er dog det der skete?
Mit Hjerte koldt og haardt som Kvarts
det smelter ved at se det
den første Dag i Marts.
Jeg tænkte: »Evigt skiltes ad
min Sjæl og Glæden«, da jeg sad
i Vintrens grumme Done.
Nu gør min Anemone
mit Hjerte atter glad.

For denne rene Farve
den er mig som en Vaarens Daab,
den lar mig nyfødt arve
en Evighed af Haab.
Saa bøjer jeg mig da mod Jord
og stryger ømt dit Silkeflor,
en Flig af Naadens Trone.
Du lille Anemone,
hvor er din Skaber stor!
</body>
</poem>

<poem id="munk2017090207">
<head>
   <title>»Vi har det jo godt«</title>
   <indextitle>Vi har det jo godt</indextitle>
   <firstline>Hvad rager det mig, det meste af Verden</firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, pp. 38-39.</note>
   </notes>
   <quality>korrektur1,kilde,side</quality>
</head>
<body>
Hvad rager det mig, det meste af Verden
er blevet et Ligkapel?
Jeg faar mine fire bajre om Dagen
og har det morderligt vel,
Her er meget at lave. Det er der jo ikke,
naar Folk ikke knaldes ihjel,
saa alt i alt maa man nærmest sige,
det altsaa for mig er et Held.

Jeg er ikke ond. Det be'r jeg bemærket.
Men Sandheden er jo dog blot,
i Fredens Tid er det nærmest saadan,
at alle Folk har det snot<note>sic.</note>.
I Krigstid, da har en Del det daarligt,
til Gengæld har andre det godt.
Da jeg nu hører til disse sidste -
Hvabehar? Ikke ogsaa! baat baat!

Møder jeg en, der har ondt i Tanden,
saa gaar jeg strax min Vej,
ja, for jeg ønsker, at alle ku' ha' det 
ligesaa godt som nu mig.
Men da jeg ved, at det ikke er muligt,
saa er jeg ikke et Kvaj.
Vride mig Hænder af Led i Medynk
det hjælper jo ikke paa dig.

Nej jeg er bare bange for<note>for] tor</note> Freden
at den gør os alle til Rak.
Nu for Tiden da har man det saadan,
at man kan sgu kun sige Tak.
Naa men saa glider jeg, Tak for Passiaren.
Det var en Gang hyggelig Snak.
Aah dog for Helvede, at man skal finde sig
i denne Tang til Tobak.
</body>
</poem>

<poem id="munk2017090208">
<head>
   <title>Ogsaa han</title>
   <firstline>Ogsaa han! Som Salt i Hjertets Vunde</firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, p. 39.</note>
   </notes>
   <quality>korrektur1,kilde,side</quality>
</head>
<body>
Ogsaa han! Som Salt i Hjertets Vunde,
naar Avisen eller Radioen,
gjort til Brikker i et udansk Spil,
atter nævner en, der svigted Troen
og forlod det Folk, han hører til.

Flygtigt læser man for ej at se det,
og nervøst man klipper ned Kontakten.
Atter en, man troede var en Mand!
Bli'r vi ej for faa til Hundevagten?
Det er næsten daglig: ogsaa han!

- Lad det indeni-opløste falde,
det, der hidtil snildt sin Rodevamp dulgte!
lad kun Stormen gennem Skoven gaa!
Naar det Raadne Livets Dødslov fulgte,
skal des fastere det friske staa!
</body>
</poem>

<poem id="munk2017090209">
<head>
   <title>Brittens Dygtighed</title>
   <firstline>Af Brittens Dygtighed, stod frem en Stat</firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, p. 41.</note>
   </notes>
   <quality>korrektur1,kilde,side</quality>
</head>
<body>
Af Brittens Dygtighed, stod frem en Stat,
et Verdensrige, vældigt, uden Lige...
vel skabt ved Vold imellem og Intrige...
paa anden Vis blev intet af Format.
Thi den der duer, har sig en Lov privat,
Men hvad han bygged op ved Daad og Krige,
er civilisatorisk saa probat,
at ene en politisk Herostrat
kan finde paa at sønderslaa det Rige.

<nonum><small>(Af en Tale i den tyske Radio i April 1939 af Rigskansler Hitler)</small></nonum>
</body>
</poem>

<!--
<poem id="munk2017090201">
<head>
   <title>Danmark, vort Liv</title>
   <firstline></firstline>
   <notes>
      <note>Teksten følger Kaj Munk: <i>Sidste Digte</i>, Nordens Friheds Forlag - Frit Nordisk Forlag, København, 1944, p. 14.</note>
   </notes>
   <quality>korrektur1,kilde,side</quality>
</head>
<body>
</body>
</poem>
-->

</workbody>
</kalliopework>

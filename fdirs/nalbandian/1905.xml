<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1905" author="nalbandian" status="complete" type="poetry">
<workhead>
    <title>Bølgesang</title>
    <year>1905</year>
    <notes>
        <note>Teksten følger Inga Nalbandián: <i>Bølgesang</i>, Gyldendalske Boghandel, Nordisk Forlag, Kbh., 1905.</note>
        <note>Noter med en foranstillet asterisk er digterens egne.</note>
        <note>Bogen bærer dedikationen ,,Etatsraad Jonas Collin's Minde''.</note>
    </notes>
    <pictures>
        <picture src="1905-p1.jpg">Titelbladet til <i>Bølgesang</i> (1905) lyder ,,''.</picture>
    </pictures>
    <source facsimile="115308081767_color" facsimile-pages-num="166" facsimile-pages-offset="14">Inga Nalbandián: <i>Bølgesang</i>, Gyldendalske Boghandel, Nordisk Forlag, Kbh., 1905.</source>
</workhead>
<workbody>

<poem id="nalbandian2019030901">
<head>
    <title>Mit Hav</title>
    <firstline>Mit Hav, du stærke, store</firstline>
    <source pages="1-2"/>
    <quality>korrektur1,kilde,side</quality>
</head>
<body>
Mit Hav, du stærke, store,
  livsfriske Æventyrer,
med Skumløv om din Pande
  og Længsel i dit Blik -
du er som tusind Stemmer,
  hver med sin egen Mening,
men alle i Forening
  den rigeste Musik.

Der er al Kunstens Skønhed
  i dine Farver givet,
der er al Livets Friskhed
  i dine Bølger lagt!
Men hver Gang end jeg kommer,
  er dine Stemmer flere,
og altid er der mere,
  du ikke før har sagt - -

Mit Hav, jeg kunde maale
  min Livsvækst efter dette:
hvad siden sidste Møde
  din Stemme har mig sagt,
hvad nye Krav du byder,
  og hvad at hige efter,
hvortil mig skænker Kræfter
  din friske, frie Magt.
</body>
</poem>

<poem id="nalbandian2019030902">
<head>
    <title>Dybt bagved Dagens Gerning</title>
    <firstline>Dybt bagved Dagens Gerning</firstline>
    <source pages="3-4"/>
    <quality>korrektur1,kilde,side</quality>
</head>
<body>
Dybt bagved Dagens Gerning
og alle de tusind fine
Hjul i den store Maskine
hvor trælsomt Traadene gaar,
  - bagved det hele er det,
  at Hjertehammeren slaar.

- Men du, som døver dens Stemme
og tror, at du ingensinde
har Plads for den Trang derinde,
som banker saa livsvarmt paa -
  du kommer til udenfor Livets
  Paradishave at staa -

Du vinder Babylons Goder,
med altid haardere Hænder,
mens Hjertets Skibe du brænder,
med Alt, hvad de gemte paa.
  - Men Livshavens signede Frugter,
  dem skal du aldrig naa.

Og falder der saa paa din Skulder
et huggende Haandslag af Livet,
saa er, hvad du Alt fik givet
tomt, mod hvad bort der drog - -
  - thi dybt bag det Alt var det eengang
  at Hjertehammeren slog - - -
</body>
</poem>

<poem id="nalbandian2019030903">
<head>
    <title>Vaarsang</title>
    <firstline>Kom Vaar, kom Vaar, du unge!</firstline>
    <source pages="5-6"/>
    <quality>korrektur1,kilde,side</quality>
</head>
<body>
Kom Vaar, kom Vaar, du unge!
forjag mig alt det tunge,
  der knuger paa mit Bryst!
Lær mig ved dine Kræfter
ej mer at <i>længes</i> efter
men <i>føle</i> Livets Lyst!

Kom Lærke, Lærkelille!
Slaa højt din lyse Trille,
  indtil jeg synger med!
Og lær mig, glade Sanger,
at <i>den</i> kun Lykken fanger,
  der med sig selv har Fred -.

Kom Bølger, friske Bølger,
og mig paa Vandring følger,
  kom Barndomsvenner smaa!
Og rens mit Sind fra Grunden,
gør klangrig Sangerbunden,
  lad Strengelegen gaa!

Kom Kildespring, du klare!
Bring med en frejdig Skare
  af Tanker til mit Sind!
Lær mig at stræbe fremad,
men og at søge hjemad,
  naar vrangt gaar Livets Vind - -

Kom Blomsterduft i Enge!
Kom op af Mosesenge,
  du sommersvangre Luft!
Og giv mig af din Styrke,
saa frem af isgraa Tørke
  maa stige Livets Duft!

Kom Bøgeknop, du unge,
der endnu er bag tunge
  og trange Hylster gemt!
Og lær saa mig at vente,
til Solen vil mig hente,
  - den har jo ingen glemt!
</body>
</poem>

<poem id="nalbandian2019030904">
<head>
    <title>Og Vaaren kom</title>
    <firstline>Og Vaaren kom!</firstline>
    <source pages="7-9"/>
    <quality>korrektur1,kilde,side</quality>
</head>
<body>
        Og Vaaren kom!
Med Sol over Landet den strømmede ind;
med springende Kilder og lunende Vind,
med tusindfold Grøde i Skovbund og Eng
    den redte sin duftende Seng.

        Paa dugvaade Mos
dens gyngende Leje af Kæruld blev redt
og lysblaa Violer udover det spredt;
men Tæppet blev vævet af friskeste Straa,
    og Blomster var Mønstret derpaa.

        Paa Puden saa blød
af duftende Græstørv fra Mosehuls Muld
tre skinnende Bellis smilte fra Skjul;
i Soløjets Guld, som mod Himmelen saa’,
    de Dugperler vuggende laa.

        Gardinernes Hang
var lyseste Majløv og Gæslinger smaa,
hvor Solstraaler smutted og dansed paa Taa;
og se: mellem Løvet titter i Ly
    en Gærdesmut vever og sky!

        Alt dufter og ler!
Men højt over hele den solrige Vraa,
der hvælver sig Luftens lysende Blaa;
- en Sengehimmel, med Solgudens Bavn
    straalende ud fra sin Favn.

---

Hver Aften sent hun til Hvile gaar
    paa Lejet, den unge Vaar,
af Mosekonen saa tæt svøbt ind
    i Engdampens Sølverspind.

Til Vuggesang kvække de Frøer i Kor,
    som nede i Mosen bor,
og henne ved Vejen, hvor Hvidtjørnen staar,
    en Nattergal Mundharpen slaar.

En Hybenrose udsender et Væld
    af Duft i den sildige Kvæld;
men Solsorten pusler om Reden tyst
    dybt inde ved Buskens Bryst.

Hun hviler paa Lejet, den unge Vaar,
    med sølverne Dug i sit Haar,
mens Blomsterne slumrende om hende staar,
    og Drømme forbi hende gaar - -

De Drømme er spundne af Vaarnattens Glans,
  - frem gaar de mod dig, Sankte Hans!
Og stille lyser en Stjernes Skin
    i Vaarbrudens Drømme ind.
</body>
</poem>

<poem id="nalbandian2019030905">
<head>
    <title>Tung er Dagens Byrde</title>
    <firstline>Tung er Dagens Byrde</firstline>
    <source pages="10-11"/>
    <quality>korrektur1,kilde,side</quality>
</head>
<body>
Tung er Dagens Byrde
  for den, som savnfyldt lider.
Tungest er dog Byrdens Vægt
  for den, som ene strider.

Fattigt er at leve
  hvor Alt i smaat skal deles.
Fattigst er dog Livet, hvor
  kun for én selv det leves.

Dyb er Trangen efter
  at naa til Maalets Tinde,
- dybest dog imod, at én
  skal Krans omkring den vinde.

Hvas er Verdens Tunge,
  og dybe Saar den skærer;
dybest dog, om Vækst den faar
  fra dem, vort Hjerte ærer.

Haardt gaar Livets Domme
  mod det, der staar os nærest;
haardest de til Hjertet gaar
  fra dem, vi selv har kærest.

- - Tung er Dagens Byrde
  for den, som savnfyldt lider!
Tungest, tungest Byrdens Vægt
  for den, som ene strider!
</body>
</poem>

<poem id="nalbandian2019030906">
<head>
    <title>Høststemning</title>
    <firstline>Tyst her i Skovens dybe</firstline>
    <source pages="12"/>
    <quality>korrektur1,kilde,side</quality>
</head>
<body>
- - Tyst her i Skovens dybe
dødsstille, store Øde
jeg staar og lytter efter dem,
de Trin af tusind døde -

Oktoberguldet skinner
i Favn med Sorgens røde -
det er, som saa’ jeg Vaarens Sjæl
af Dødens Vunder bløde -

De drysse, drysse, alle,
mig langsomt ned i Møde,
de Blade, som jeg nylig saa’
saa lyse, foraarsbløde - -

Og Alt, hvad dengang hvisked
og spired mig i Møde,
stille! ved Grave tales tyst -
det ligger brudt og øde -!
</body>
</poem>

<poem id="nalbandian2019030907">
<head>
    <title>Havets Godnat</title>
    <firstline>Ned bag de mørknende Fjelde</firstline>
    <source pages="13-14"/>
    <quality>korrektur1,kilde,side</quality>
</head>
<body>
Ned bag de mørknende Fjelde,
som toner langt ind over Landet,
synker Solen. Dens Straaler staar
som Flammesværd over Vandet.

Havet længes mod Mørke.
Mod Nattens kølige Drømme,
naar paa hver vuggende Bølges Spejl
de sidste Aftenskær svømme - -

Naar hvert et Pust, hvert et Livstegn
svandt med de guldklare Taager,
og kun paa Bølgernes Vugge blød
gynge de sovende Maager - -

Da breder Havet sin Bringe
ud i den frieste Hvile,
henter et bølgende Aandedrag,
mens tusinde Stjerner smile -

synker saa hen i Drømme, f
som Maaneskinsglansen forgylder, I
- indtil den dødstause, dybe Nat £
sin Kaabe omkring den hyller.

Og medens Bølgernes Vuggesang
mumlende ganger til Hvile,
lukker Havet sit store Blik,
- men Stjernerne vaage og smile - -
</body>
</poem>

<poem id="nalbandian2019030908">
<head>
    <title>Ensomhed</title>
    <firstline>Ensomhed</firstline>
    <source pages="15-16"/>
    <quality>korrektur1,kilde,side</quality>
</head>
<body>
          Ensomhed
        store Arbejdsgiver!
Ingen ved, som ej dybt dig kender,
hvor du øser ud med rige Hænder!
          Ensomhed!

          Ensomhed!
        Dyre Ven i Nøden!
Naar i Sorgen vildt vort Hjerte brænder,
naar vi Ryg mod alle, alle vender!
          Ensomhed!

          Ensomhed!
        Du min Tvillingsøster!
Du er ikke, som de andre Venner,
Skum paa Vandet! Jeg din Troskab kender,
          Ensomhed!

          Ensomhed,
        jeg vil ej dig miste!
Hvor jeg end ved Dag min Vandring vender,
imod Aften jeg hos dig dog ender,
        - Ensomhed!
</body>
</poem>

<poem id="nalbandian2019030909">
<head>
    <title>Vide gad jeg gerne</title>
    <firstline>Vide gad jeg gerne</firstline>
    <source pages="17-18"/>
    <quality>korrektur1,kilde,side</quality>
</head>
<body>
- - Vide gad jeg gerne
hvad Livet vil mig bringe,
om det bærer i sin Favn
rigt med Sorger, tungt med Savn -
    - vide gad jeg gerne - -

      Men jeg vil ej spørge
hvad bagved Tæppet gemmes.
Kæmpe maa jeg udadtil
for at vokse indadtil,
    - men jeg vil ej spørge.

      Rig jeg er mod mange,
jeg, som fik Maal at følge!
Vist jeg véd, at i mit Sind
spandtes Kunstens Drømmespind
      Rig jeg er mod mange!

    - Det, at elske meget,
og saa at lide meget,
faldt i nogle Sjæles Lod,
- Hjertefryd og Hjertebrod, -
      det: at elske meget!

      Eet jeg kun vil ønske:
at staa i Kamp for Sandhed.
Tro mod den vil selv jeg tro
at den slaar til Lykken Bro -
      Eet jeg kun vil ønske.

      Hvil da, tause Tæppe,
tæt over Fremtids Saga!
Skjul dens Skrift og giv min
engang sent en Sejrens Tid!
      Hvil da, tause Tæppe - - - -
<right>- - - -</right>
</body>
</poem>

<section>
<head>
    <title>Norge (1901)</title>
</head>
<content>

<poem id="nalbandian2019030910">
<head>
    <title>Sol over Fjeldet</title>
    <subtitle>Opslag</subtitle>
    <firstline>Sikkert jeg véd, vil det bære frem</firstline>
    <source pages="21-22"/>
    <quality>korrektur1,kilde,side</quality>
</head>
<body>
<nonum><small><right>Motiv fra Vestkysten</right></small></nonum>

Sikkert jeg véd, vil det bære frem
  over de høje Fjelde,
did op hvor Solen bag Skyers Gem
straalende farver min Længsels Hjem
    med sine tusinde Løfter
    højt over svigende Kløfter!

Solen er Tro paa min Ungdoms Sag,
  spredende Guld over Fjeldet;
opad gaar Vejen i klare Dag,
Blikket jeg kaster paa Dybet bag,
    ser, det mod Toppen stunder,
  - Herre min Gud, for et Under!

Aa, men saa tit mit Mod ej naar
    op over Fjeldekammen!
Blygraa Skyer for Solen staar,
Tungsinds Skygger foran mig gaar,
  - hvor jeg vil Synet vende,
    slipper mit Mod af Hænde!

Foden søger forgæves Fæst
    over de stenede Stier -
Solen er en usynlig Gæst
over min Vandrings Kamp og Blæst;
    men - som jeg fremad strider,
    <i>dog</i> det mod Lysning lider!

Fjeldet, min Livsvej stejl og trang
    bærer dog mange Blomster!
Og jeg vil tro, at vist engang
Toppen skal naas i takfyldt Sang
    og over Livets Tinde
    Solen evindelig skinne!
</body>
</poem>

<poem id="nalbandian2019030911">
<head>
    <title>Vaarsang til Fjelds</title>
    <firstline>Min Sjæl nu løfter sig ung og fri</firstline>
    <source pages="23-24"/>
    <quality>korrektur1,kilde,side</quality>
</head>
<body>
Min Sjæl nu løfter sig ung og fri
som Maagens Flugt over Fjorden!
saa tyst som Vindpust i Birke-Li,
saa let som Spring over Fjeldets Sti,
- aaja, det volder den glade Vaar,
  som fuld af Sol over Fjeldet gaar!

Og dybt dernede i Dalens Favn
hvor Bygden slumred saa længe,
dér vaagner Alt efter Vintersavn,
og smiler, varmet i Solens Favn,
- aaja, det volder den glade Vaar,
  som fuld af Sol gennem Bygden gaar!

Men jeg, som staar ved den hvide Bræ,
der skinner blændende fager,
jeg fandt for Vinterstormene Læ,
thi Solen løved min Ungdoms Træ, -
- aaja, det volder den glade Vaar,
  som fuld af Sol gennem Sindet gaar!

Aa Lykke, favn du de unge Skud,
som Solen kaldte til Live!
og syng fra Fjeldet dit Foraarsbud:
at Ungdomskraft dør i Frost ej ud -!
- aaja, det volder den glade Vaar,
  som fuld af Sol gennem Verden gaar!
</body>
</poem>

<poem id="nalbandian2019030912">
<head>
    <title>Fjeldvandet</title>
    <firstline>Inde bag Fjeldenes store</firstline>
    <source pages="25-27"/>
    <quality>korrektur1,kilde,side</quality>
</head>
<body>
<nonum><small><right>Motiv fra</right></small></nonum>
<nonum><small><right>Svarte diget ved Bergen</right></small></nonum>

Inde bag Fjeldenes store,
    evigt dragende Øde
    ser jeg det sorte Fjeldvand
    stirre mig tungt i Møde.

Tavse stiger de mørke
    Fjelde til alle Sider;
    eet kun høres derinde:
    Tiden, som lydløst glider.

Ikke en Lyd mig røber,
    at her er Liv til Stede;
    kun over Uren rinder
    Fossens sorgtunge Kvæde -

Brat den styrter fra Sluget
    ødselt de vilde Kræfter,
    véd, at til alle Tider
    nye Væld følger efter.

Mellem de mørknende Graner
    ser jeg Linnæaen skinne -
    tusinde skælvende Lysglimt
    drager den mig til Minde - -

Tys - over Fjeldenes tavse
    alvorsmørknende Rande
    ser jeg et Lyshav tændes,
    fagert som Drømmelande!

Favnet af Skyers Arme,
    højt over sortnende Tinder,
    sejler en gyldenrød Skude,
    ned over Aasene skinner - -

Hen over Fjeldvandets sorte,
    dystert drømmende Vande
    rinder et Væld af Sølvglans
    ned fra de sorte Rande -

Fossens Draaber forvandles!
    Se, Diamanter saa skære
    springe i Skummets hvide
    Favn, og mod Dybet bære

Skarpe sig Skyggerne lægge
    over de dødstille Fjelde,
    medens de hviskende Birke
    Æventyr sagte fortælle - -

Se, hvor Linnæaen lyser!
    Maanens Sølv den ombølger;
    - og paa saa daarende lette
    Vinger dens Drømme jeg følger - -
<nonum><right>- - - -</right></nonum>
Men med et Kuldegys vækkes
    jeg af de kølige Vinde,
    og hvert et skælvende Lysglimt
    drager mig langt af Minde -

Thi bagved Fjeldenes store,
    evigt dragende Øde
    ser jeg det sorte Fjeldvand
    stirre mig tungt i Møde - - - -
<nonum><right>- - - -</right></nonum>
</body>
</poem>

<poem id="nalbandian2019030913">
<head>
    <title>Kom Sol -</title>
    <firstline>Kom Sol, og træng igennem</firstline>
    <source pages="28-29"/>
    <quality>korrektur1,kilde,side</quality>
</head>
<body>
Kom Sol, og træng igennem
de tunge Skyers Mørke,
og spred paany din Guldglans
vidt over Fjeld og Vand!
lad glemmes mørke Dage,
bryd sønder alt det tunge,
lad dine Straaler unge
forny det hele Land!

Kom Sol, og kald til Live
de tusind skære Farver,
de morgenfriske Spirer,
de foraarslyse Skud!
Lad dem i Sol sig bade,
men ikke brændte knækkes,
lad dem til Livet vækkes,
men ogsaa springe ud!

- Kom Sol og træng igennem
mit Hjertes tunge Mørke,
og spred paany din Guldglans
vidtover Sjælen ind! ,
lad glemmes mørke Dage,
bryd sønder alt det tunge,
lad dine Straaler unge
forny mit hele Sind!

Kom Sol, og kald til Live
de tusind skære Længsler,
de morgenfriske Tanker,
de foraarslyse Haab!
Lad dem i Lys sig bade,
at <i>Livets</i> Lys de taaler;
giv dem ved dine Straaler
Sundheds og Sandheds Daab!
</body>
</poem>

<poem id="nalbandian2019030914">
<head>
    <title>Efter Sankt Hans</title>
    <firstline>Sankt Hans er over. Nu tier</firstline>
    <source pages="30-31"/>
    <quality>korrektur1,kilde,side</quality>
</head>
<body>
Sankt Hans er over. Nu tier
    vel alle de Fugle derinde
    i Skovens Dybhed, hvor Dronning Vaar
    er død som et fagert Minde.

Stolt Maanen stiger derude
    i Glans over Fjeldenes Rande;
    dybt i dens skælvende Sølvbad staar
    Fjordens drømmende Vande -

- Men fjernt, hvor Solen sænked
    bag Fjeldet sin rødmende Pande,
    stiger en Lyd i den stille Kveld,
    en Hilsen fra Vaarens Lande -

Langsomt og klart den toner:
    Gøgens vemodige Stemme,
    - sidste Hilsen fra Sankte Hans -
    den, som vi længst vil gemme.

Og gennem Taagerne skinner
    højt oppe en eneste Stjerne,
    - lyser til Hvile skøn Sankte Hans,
    og dør saa - som Suk i det fjerne - -
</body>
</poem>

<poem id="nalbandian2019030915">
<head>
    <title>Til Løvstakkens Stjerne</title>
    <firstline>I de lyse Nætter</firstline>
    <source pages="32-33"/>
    <quality>korrektur1,kilde,side</quality>
</head>
<body>
<nonum><small><right>Motiv fra Bergen</right></small></nonum>

I de lyse Nætter
er det tungt at tænke
paa, at Døden vil sig
over Livet sænke.

Naar vi føler hvert et
Drag, Naturen aander,
er det, at vor egen
Trang sig dybest vaander.

Og naar alt omkring os
vidner Evigheden,
føler vi, at aldrig
naar vort Hjerte Freden -

Altid maa vi inderst
inde opad hige
haabløst - haabløst mod et
Evighedens Rige.

I <i>Naturen</i> lever
Evighedens Kræfter,
dem, som smertefuldt vi
selv og længes efter -

Tomt det er at stunde
mod det store Øde!
og som dybest Afgrund
Dødens Blik at møde -

O, om ej vi stunded
mod saa stort et Øde -!
- Held dig, du, som frygtløs
Dødens Blik tør møde -!
</body>
</poem>

<poem id="nalbandian2019030916">
<head>
    <title>Farvel til Bergen</title>
    <firstline>Du kære, gamle Hansestad</firstline>
    <source pages="34"/>
    <quality>korrektur1,kilde,side</quality>
</head>
<body>
Du kære, gamle Hansestad,
  saa faar du da Farvel!
Hvor blev mig kær din Fjelderad,
din Fjord, din Vaag, din lyse Kveld,
  din Fiskebrygges Liv.

Men dybest grubed i mit Sind
  din Fortids Liv sig ind;
fra Håkons Hal, fra Taarnets Tind,
mig talte Harald, Magnus blind,
  og Sigurds Kval og Strid.

- Nu pakket er min Rypesæk,
  nu stævner jeg af By -
og fra ,,Kong Sverre''s vaade Dæk
jeg sender dig, i Morgengry,
  min Tak og mit Farvel!
</body>
</poem>

<poem id="nalbandian2019030917">
<head>
    <title>Sognefjorden</title>
    <firstline>Tung af Aartusinders Taushed</firstline>
    <source pages="35"/>
    <quality>korrektur1,kilde,side</quality>
</head>
<body>
Tung af Aartusinders Taushed,
streng i sin stivnede Styrke,
hviler som grublende Guder
Sognefjordsfjeldenes Gimle.
  Som grublende Guder!
  I dunkle Drømmes Dybde
  dvæler de, overskuende;
  i stejle Storheds Styrke
  stiger de, Tiden kuende,
  fra Fjordens Favn, der drømmer - drømmer -
<right>drømmer -</right>
  derude - - - - - -
</body>
</poem>

<poem id="nalbandian2019030918">
<head>
    <title>Jotunheimen</title>
    <firstline>Fjernt mod Himlens Soldis stiger</firstline>
    <source pages="36-37"/>
    <quality>korrektur1,kilde,side</quality>
</head>
<body>
Fjernt mod Himlens Soldis stiger
    underfulde Riger!
      Bag de øde
    Højfjeldsvidder
lyser de mig langt i Møde,
    gyldentrøde,
hvor i Aftenskær de skinner:
  Jotunheimens Tinder!

Ja, jeg ser dem! over hvide
    Snefjeldstoppe glide
    Solguldsstrømme
      blødt i Følge,
Farver, skære, klare, ømme,
    som i Drømme,
hvor et Hav af Guld beskinner
  Jotunheimens Tinder!

Hvide Bræer ser jeg skinne
    højt derinde,
    alle Tider
      dødsensstille.
Verdner fødes, Skæbner strider,
    Sekler skrider,
men i evig Ro de finder
  Jotunheimens Tinder.
</body>
</poem>

<poem id="nalbandian2019030919">
<head>
    <title>Paa Højfjeldet</title>
    <firstline>Jeg kender mig igen! Hid gik min Længsel</firstline>
    <source pages="38-39"/>
    <quality>korrektur1,kilde,side</quality>
</head>
<body>
Jeg kender mig igen! Hid gik min Længsel
        mod Højfjeldsfreden!
hvor savnfyldt Uro, Tvivl og Angst med ét er
        af Sindet gleden.

Hvor al min Længsel kan til Hvile søge
        bag Snefjeldstinder,
og hvor hver Aften Solens Guld de hvide
        Bræer beskinner.

Hvor mørke Fjeldvand stirrer mig i Møde
        med dybe Blikke,
men hvor jeg véd, at Svig og Angst og Gaader
        mig nager ikke.

Thi hvor Naturens Gaader er de største,
        som Synet byder,
der tier Livets, og dets skarpe Stemmer
        ej mere lyder.

I Fred man sænkes i Naturens Arme,
        mens Stjerner smile,
og Kvægets Bjælder fjernt i Fjeldet ringe
        til Aftenhvile.

Hvor Elvens Duren hist i Skaret nede
        blir ved at mane
vor Sjæl til trygt som den at vandre frejdig
        vor egen Bane.

Og Natten stiger taus og lys indover
        Højfjeldets Øde.
- Du saare Sjæl, som led og stred saalænge,
        - hold op at bløde!
</body>
</poem>

<poem id="nalbandian2019030920">
<head>
    <title>Og vi vandrede vidt over stenede Ur</title>
    <firstline>Og vi vandrede vidt over stenede Ur</firstline>
    <source pages="40-42"/>
    <quality>korrektur1,kilde,side</quality>
</head>
<body>
Og vi vandrede vidt over stenede Ur,
    i den mægtige Højfjeldsnatur!
Vi hvilede ved Fos, vi vaded over Elv,
    i Alt, i Alt vi fandt vort bedste Selv.

Vi kom til Gjendeboden - for en Fred, for en Luft,
    for en Pejs, for en Fjeldørret-Duft!
For en Mennesketomhed, en Renheds Aand,
    milevidt fra Kulturens Baand.

,,Nej se dog'' nikked Gamlen, - ,,var det likt! det var to
    kække Jenter, eg huser, min Tro!
Saa dere er gaaet ifra Tyin? alene? det var bra.
    Og dere vil paa Piggen? Hejsa ’sa!

Han Gunnar skal indover Vatnet imorgen, til Glit,
    til Kua vor, hu’ brak ju Beina sit.
Saa har dere Skyds med Baaden saalangt, sku’ eg tro,
    - men eg kalder ved Gry, Klokka to.

Du Dansken, giv mig hit dine fillede Sko,
    de trænger nok Saaler, maa eg tro.
Eg ska’ stelle dem for dig i Kveld, eg, det er leit
    at gaa barbeint i Fjeldet, eg veit.''

- ,,Ja, Leif, Tak skal du ha! I Bergen blev de syet
    med bedste Begsøm, og saa nu, jo pyt,
paa fire Dage udslidt; det er anderledes her
end i Danmark, - vi har ingen Fjelde dér.''

- ,,Nej, men dere har <i>Gaarde</i> -! Her kom engang i Vaar
en Dansker - et Karlfolk, - forstaar.
Han sa’, at Far hans ejed <i>hundred</i> Tønder Agerland!
    - eg undres, hva’ det var for ein Mand!''

- Og Snakken gik, mens Gunnar, Sønnen, tørrede vort Tøj,
    ved Pejsen, og Brita, lys og høj,
stegte den røde Ørret, og Leif, den gamle Mand,
    flikkede mit Fodtøj i Stand. -

- Og vi roede over Gjendins smaragdgrønne Vand,
    og vi gik over Beseggens Rand.
Den smalle, stejle Fjeldkam godt nittenhundred Fod
    i Søens grønne Afgrund lodret stod.

Og vi vandred paany over vildene Ur,
    i den vældige Højfjeldsnatur!
Vi badede i Fos, vi drak af hvide Elv,
    - i Alt, i Alt vi fandt vort bedste Selv.

I Sneen fandt vi Rentakker, og de friske Spor
    af Dyrene, som over Fjeldet for.
Hvorfra de kom, hvorhen de gik, det vidste kun de selv,
    og saa du, du kogende Elv.

Der laa vi ved Kanten og lytted til din Larm,
    eller til din Hvisken, mild og dyb og varm.
Jeg tror, der var noget ved din dobbelte Musik,
    der for altid i Blodet mig gik.

- Og en velsignet Taushed! - Et Venskab er et Slot,
    hvor To kan <i>tale</i> sammen, ondt og godt.
Men hvor man kan <i>tie</i> i Timer, er Spiret paa Taarnet sat,
    - min kække, min kære Kamerat.

- I Dage højt paa Vandring, hvor væved I ej ind
    en Mindeflok lys i mit Sind! -
Som et kølende Pust over brændende Kind
    er for Sindet Vindens Vift fra Højfjeldstind -.
</body>
</poem>

<poem id="nalbandian2019030921">
<head>
    <title>Paa Galdhøpiggen</title>
    <firstline>Et Hav af snehvide Tinder</firstline>
    <source pages="43"/>
    <quality>korrektur1,kilde,side</quality>
</head>
<body>
- - - Et Hav af snehvide Tinder
        i sitrende Soldiamanter
        dybt under mit Øje skinner,
        i Evigheds store Stille.

        De tusinde tindrende Tinder
        stiger som stivnede Bølger,
        og Skummet, som over dem rinder,
        er Isbræers skinnende Arme.

        Og Solen kaster derover
        i Jubel et Væld af Straaler,
        hvor grønligtskinnende sover
        de hvide, vældige Bræer.

        - Du Hav at snehvide Tinder
        i sitrende Soldiamanter,
        som under mit Øje skinner -!
        - Giv mig din Fred, din Hvile!
</body>
</poem>

<poem id="nalbandian2019030922">
<head>
    <title>Nedover</title>
    <firstline>Saa gaar det ned, i Spring og Løb</firstline>
    <source pages="44-46"/>
    <quality>korrektur1,kilde,side</quality>
</head>
<body>
Saa gaar det ned, i Spring og Løb,
        Hej, hop!
med end et Blik mod Piggens Top,
og mod Knut Voles Hytte op -
  Farvel, Farvel, I kære!
  nu maa det nedad bære!

Men Styggebræen er ej blid
        i Dag!
Det frøs i Nat, og Brag paa Brag
hult buldrer for og bryder bag,
  og Isens dybe Kløfter
  gir uheldssvangre Løfter -

Paa Bunden skinner Isen grøn
        og klar,
og Revner slaa’s, som før ej var,
- men Olaf Vole er saa snar
  en Fører til at lægge
  sit Tov omkring os begge.

Den Gut, han randt jo højt mod Bræ
        af Rod;
med Højfjeldsrén han blanded Blod,
med Modermælk han inddrak Mod;
  han arved Fa’rens stærke
  Fjeldhøvdings-Adelsmærke.

Selv tar han Kløften med et Spring
        - og staar!
Saa vi et Ryk i Stokken faar -
han tar imod - vi over naar -
  Fast Fod nu! ingen Skælven!
  glider du: Styrt i Elven.

Den syder vild og tung og graa
        af Sted
dybt under Bræens bratte Skred,
paa Dalens Bund og fører med
  fra Arilds fjerne Tider
  Alt, hvad fra Bræen skrider - -

Men vældig er dog, stolte Bræ,
        din Magt!
Taus skinner klart din hvide Dragt
imellem Isranunklers Pragt,
  blodrøde, blaaligthvide,
  langs grønne Sprækkers Side - - -

Saa naar vi over, - Bræens Tørn
        er endt.
Vi staar mod bratte Nedgang vendt,
- Farvel, Farvel! saa er da endt
  vor friske, frie Færden
  i Isens hvide Verden!

- Og ned det gaar, i Spring og Løb,
        Hej, hop!
Fletninger danser ned og op,
og Rypesækken, hop, hop, hop,
  det gaar, - vi rutscher, glider,
  helt lodret ned, til Tider - -

Længst Juvashyttens Tag dér højt
        bag Bræ
forsvandt, men dybt bag Birketræ
vi øjner Spiterstulens Læ;
- i Ødet over Uren
  vildt larmer Fosseduren.

Farvel da, Olaf, kække Gut,
        og Ven!
Hils Juvashytten! o igen
ad Aare ses vi! Hils, min Ven,
  deroppe! Alle Minder!
- Et Haandtryk - han forsvinder - - -
</body>
</poem>

<poem id="nalbandian2019030923">
<head>
    <title>Solnedgang over Tonsaasen</title>
    <firstline>Se, Solen har sænket</firstline>
    <source pages="47-49"/>
    <quality>korrektur1,kilde,side</quality>
</head>
<body>
Se, Solen har sænket
sit smilende Øje
og vandret til Ende
sin dagslyse Gang -
saa stille den bøjer
mod Aasenes Rande
sin straalende Pande,
med Gyldenmors Hang.

Vidt, vidt den udspreder
sin mægtige Vifte
af strømmende Straaler
i voksende Væld - -
og favner dem, alle
de gravtunge Graner,
de tause Titaner,
som sukker mod Kveld.

Og over de store,
alvorlige Aaser,
dér luer snart Skæret
fra Solgudens Skjold -
men fagrest det funkler,
og gavmildest skænker,
hvor Glansen det sænker
mod <i>Tonsaasens</i> Vold.

Der rødmer de, alle
de Lyngblomster fine
og sænker de Klokker
mod Myrbundens Favn -
saa stille de kimer
en Hilsen, den sidste,
til Solen - og briste
i Duggraad - i Savn - -

Men Tjernet, der ligger
og spejler dem alle,
og favner hver vingelet,
rosenrød Sky,
det ser imod Solen,
det blinker med Øjet,
og hvisker fornøjet:
,,Snart gaar det mod Gry!''

Men Heiloen fløjter
Godnat fra'sin Tue,
og gemmer sit Hoved
i Dværgbirkens Skød;
og alle de fine
Smaablomster derhenne
om Tjernet, opsende
en Dufttaage sød.

Men Soløjet synker -
og Dampene stiger
og hyller i Sølvmor
den Solnedgangsfest;
- de véd, at naar snart de
det Taagelin letter,
Dronning Sommernat sætter
sig højt til Gæst - -

- Nu mørkner de tause,
alvorlige Aaser,
til sorte de stiger
fra Dalbundens Favn - -
og hen over Tonsaasen
Skærene briste - -
eet endnu - det sidste
fra Solgudens Bavn.
</body>
</poem>

<poem id="nalbandian2019030924">
<head>
    <title>Mjøsen</title>
    <firstline>Det blaaner over Mjøsen</firstline>
    <source pages="50-51"/>
    <quality>korrektur1,kilde,side</quality>
</head>
<body>
Det blaaner over Mjøsen,
det sitrer over Vandet
i Varmedisens Taager,
som skælver over Landet.
Alt aander lydløst, dæmpet,
i Pust af Varmebølger,
og ingen Friskhed følger
med Vindens vage Gang.

Højt oppe glipper døsigt
og søvnigt Solens Øje,
som om i Nattens Arme
den gerne gad sig bøje.
Med eet den fremad titter
bag Skyernes Gardiner:
se - Storhamars Ruiner
staar frem mod Aasens Ryg.

Og rask den aabner Øjet
og kaster Slørets Dække,
saa lyse, ømme Straaler
sig om Ruinen lægge.
De gamle Buer knejser
og spejler sig i Vandet -
hvad sér de - ak, ej andet
end bristende Ruin.

- Det mørkner over Mjøsen,
det bølger under Vandet
i Tordenluftens Hede,
som ruger over Landet - -
Alt aander lydløst, angstfuldt,
og hør- : det første Bulder
hen over Mjøsen ruller -
- Vi lander: Eidsvolds Grund!
</body>
</poem>

<poem id="nalbandian2019030925">
<head>
    <title>Ak, er det Høst -?</title>
    <firstline>Mon Alt er visnet derhjemme</firstline>
    <source pages="52-53"/>
    <quality>korrektur1,kilde,side</quality>
</head>
<body>
        Mon Alt er visnet derhjemme
        paa alle de gamle Steder?
        mon Efteraarsgult beklæder
        mit vaarfagre Fædreland?
        Mon alle de bløde Farver
        er blegnet i gyldne Sommer,
        og aldrig, aldrig kommer
        at møde mit Syn igen -?
Ak, er det Høst, er det Høst, naar Gensynet eengang er inde!

        Mon alle de unge Knopper
        er bristet for Solens Straaler,
        har drukket af Lysets Skaaler
        og foldet i Fryd sig ud!
        Mon over de blomstrende Enge,
        jeg altid elsked saa saare,
        forlængst er gaaet den haarde
        Le med sit Dødsensbud -?
Ak, er det Høst, er det Høst, naar Gensynet eengang er inde!

        Mon, naar jeg vender tilbage,
        stryger de kolde Vinde
        over hvert Sommerminde,
        som jeg for lidet nød?
        O, mon de ej vil blusse
        op i en Eftersommer,
        naar jeg som fattig kommer,
        inden den store Død —?
Ak, er det Høst, er det Høst, naar Gensynet eengang er inde!

        — Mon alt er visnet derhjemme
        paa alle de gamle Steder?
        mon Efteraarsgult beklæder
        min Ungdoms vaarfagre Land —?
        Mon alle de bløde Farver
        er blegnet i Livets Sommer,
        naar eengang jeg atter kommer
        i Land paa min Ungdoms Strand!
- Ak, er det Høst, er det Høst, naar Gensynet eengang er inde?
</body>
</poem>

<poem id="nalbandian2019030926">
<head>
    <title>Gensyn</title>
    <firstline>Aldrig blir jeg dog træt af at tale med dig</firstline>
    <source pages="54-55"/>
    <quality>korrektur1,kilde,side</quality>
</head>
<body>
<nonum><small><right>Ombord. Aften</right></small></nonum>

Aldrig blir jeg dog træt af at tale med dig
  nogen Stund, du mit dejlige Hav!
Du var med overalt, hvor jeg for over Fjeld,
  og jeg vidste det, vidste det vel!

Og jeg hilste dig tryg, og jeg hilste dig taus,
  da vi endelig mødtes igen!
Og du svarede mig med din hjemlige Klang,
  som skal nynne min Dødssang engang.

Og du ved, at du ejer mig udelt, mit Hav,
  thi hvem gav du vel Minder som mig?
Og du ved, at mit Hjerte med dit er i Pagt,
  saa jeg altid maa føle din Magt.

Og jeg véd jo, at eengang, naar Haaret er graat,
  og mit Hjerte i Livet har blødt,
vil jeg elske dig endnu, hvorhen jeg saa gaar,
  med Glans fra min Ungdoms Aar -

- - Og nu ligger du dér, med dit blaadybe Blik,
  og ser mig i Øjnene ind  - -
medens Solguldet kysser dit vuggende Vand,
  og Maagerne vende mod Land.

Og du giver mig nu, med din Troskab fra før,
  af din dybe, din evige Fred,
saa jeg suger din Hvile, dit Havblik dybt ind
  i mit evigt urolige Sind.
</body>
</poem>

<poem id="nalbandian2019030927">
<head>
    <title>Morgenhilsen ombord</title>
    <firstline>Det blæser mig i Nakken</firstline>
    <source pages="56-57"/>
    <quality>korrektur1,kilde,side</quality>
</head>
<body>
Det blæser mig i Nakken -
den morgenfriske Kuling
staar med en havsalt Hilsen
omkring mig, hvor jeg gaar!
De hvide Bølgetoppe
mig smilende tilnikke,
- jeg tror, og tror dog ikke -:
det er det danske Hav!

De sover allesammen,
- aa, for de véd jo ikke,
hvad Havets Morgenhilsen
er for en Lykkedrik!
Hvad skatter de et skumfrisk,
et syngende Godmorgen,
naar Sprøjtet staar om Dækket
i Ansigtet ind!

De kender ikke Jublen
ved Havets dybe Stemme,
de fatter ej hver nye,
hver mindste Klang deri!
De hilser ej som Søstre
de friske Bølgetoppe,
de Maager smaa deroppe,
som sejler højt forbi - -

Og Kulien blaa sig hæver!
Jeg hilser dig, min dybblaa
trofaste, fjerne Genbo
fra Barndomshjemmets Strand!
Du var min Barnelængsel,
mod dig fløj tusind Tanker,
som tyst nu mod mig banker
frem bag din Bølgerand - -
</body>
</poem>

<poem id="nalbandian2019030928">
<head>
    <title>Hjemme</title>
    <firstline>Imellem to aabne Arme</firstline>
    <source pages="58-59"/>
    <quality>korrektur1,kilde,side</quality>
</head>
<body>
Imellem to aabne Arme
sejler jeg strygende ind:
Nordsjællands dæmrende Stribe
og Kuliens bølgende Tind.
Jeg føler det Favntags Varme
i hver en Solstraales Spil, -
- jeg føler, at Hjemkomstglæden
nu jubler mit Hjerte til!

Jeg hilser dig, Kronborg, gamle,
prøvede Kæmpe i Nord!
du Skildvagt for stærke Kræfter,
der endnu i Danmark bor!
Du fryded mit Barneøje,
dig elsked mit Barnesind;
du er som en gammel Tale,
der voksed sig fast i mit Sind.

- - Jeg lodder de nye Kræfter,
som Fjeldlivet gav mit Sind,
jeg gemmer dets rige Styrke
dybt i mit Hjerte ind -
Jeg maaler den Kraft med min egen,
der fødtes af Havets Bad,
- men føler, de hører nu sammen,
de kan ikke skilles ad -
</body>
</poem>

</content>
</section> <!-- Norge (1901) -->

<section>
<head>
    <title>Sønderjylland</title>
</head>
<content>

<poem id="nalbandian2019030929">
<head>
    <title>Gustav Johannsen</title>
    <toctitle>Gustav Johannsen. Et Farvel</toctitle>
    <subtitle>Et Farvel</subtitle>
    <firstline>Det suser i Danmarks Skove, - med dyb og skælvende Lyd</firstline>
    <notes>
        <note>Gustav Johannsen (1840-1901), dansk journalist og politiker.</note>
    </notes>
    <source pages="63-64"/>
    <dates>
        <event>1901-10-29</event>
    </dates>
    <quality>korrektur1,kilde,side</quality>
</head>
<body>
<nonum><small><right><i>29. Okt. 1901</i></right></small></nonum>

Det suser i Danmarks Skove, - med dyb og skælvende Lyd
bæres imod os et Ekko fjernt dernede fra Syd.
Efteraarsstormen fælded saa mangen en stoltelig Eg -
een er segnet dernede, saa Veraab om Lande steg.

Det drysser i Danmarks Skove - og alt det faldende Løv
hvisker om Vaarens Virke, om frodig Vækst og om Støv.
Een er segnet dernede - han var som den friske Vaar,
og af hans Livsdags Virke høstmodne Frugter staar.

Det sukker i Danmarks Skove fra Gurre til Sliens Bred,
for ham, som stille dernede er draget saa langt af Led.
Viden om Lande vajer Korsbannermærket paa halv,
stille det hejstes med Hjerter, der brændte, og Hænder, der skjalv - - -

---

Det sused hen over Landet en sildig Oktoberkvæld,
det Bud, at Gustav Johannsen havde sagt Livet Farvel.
Og hvor det kom, blev der stille, og hver en Tale blev tyst,
- det var, som sprang der paa een Gang Blod frem af Danmarks Bryst.

Han trænger ej Ros, - han havde sin Hæder i bedre Gem,
vi bringer kun Hjertets tause Tak til hans Baare frem.
Vi véd kun det store, ene, om ham og hans Kampens Dag -:
aldrig gik Gustav Johannsen træt for den danske Sag.

Nu rødmer de sidste Blomster af Høstens brogede Flor,
mens Efteraarsgult vemodigt bedækker den danske Jord;
de bøjer sig dybt og stille, inden de blomstrer af,
hvor alle de skønneste samles: paa Gustav Johannsens Grav

---

Det suser i Danmarks Skove - med sælsom højtidsfuld Lyd
høres de Klokker at ringe dybt dernede fra Syd -
Afsked de kimer, men <i>kalder</i> vidt over Slesvigs Jord -:
Een er segnet hernede, men Mange vil træde hans Spor!

Vort Hjertes Farvel vi bringer, fra Gurre til Sliens Bred,
til dig, som stille dernede er draget saa langt af Led
en Tak, som samlet skal stige engang paa Frihedens Dag,
til dig, som aldrig, aldrig gik træt for den danske Sag!
</body>
</poem>

<poem id="nalbandian2019030930">
<head>
    <title>Gustav Johannsen—J. Jessen</title>
    <subtitle>
        <line>Ved Studenterforeningens Mindefest</line>
        <line>Mel.: Paaskeklokken kimed mildt</line>
    </subtitle>
    <firstline>Stille vil, med simple Ord</firstline>
    <notes>
        <note>Journalist og politiker Gustav Johannsen stiftede Flensborg Avis i 1869. Jens Jessen overtog chefredaktørstillingen i 1883.</note>
    </notes>
    <source pages="65-66"/>
    <quality>korrektur1,kilde,side</quality>
</head>
<body>
        Stille vil, med simple Ord,
          vi i denne Kveld
        bringe dig vort Hjertes
          vemodige Farvel!
Ej med Ros, ej med Bram, som saa lidt formaar,
kun med Tak for Trofastheden gennem lange Aar!

        Du, som med saa frejdigt Sind
          i de tunge Kaar
        gav din Kraft, din Varme
          for Sønderjyllands Saar,
Tak til dig for din Strid, gode, danske Mand,
Tak for hvad du virked for vort gamle Grænseland!

        Tak til dig, du som nu er
          falden paa din Post,
        at Du aldrig svigted
          trods bitter Slud og Frost!
Uvejrskaar sammen slog om dit Hoved tit,
altid, altid løfted du det imod Lyset frit!

        Retfærd var dit første Krav,
          selv du forrest stod!
        Mange andre vækked
          du ved dit friske Mod!
Tro og Haab var dit Skjold! Kærlighed din Magt!
Tak for Livet, du har givet, - faldne Grænsevagt!
---
        Een er segnet - vist vi véd,
          at vort Tab er stort!
        Men en anden møder,
          hvor Døden tomt har gjort!
Derfor skal vort Farvel ende stærkt som faa
i et Velkomstbud til ham, der nu vil forrest gaa!

        Hil dig Du, som støt og stærk
          træder i hans Sted!
        Løfte vil du Arven
          fra ham, som nu fik Fred!
Tak til dig for din Strid indtil denne Dag!
Tak for hvert et Fremtidsslag for Sønderjyllands Sag!

        Eengang blive vil mod Syd
          Himlen atter blaa!
        Thi for Danmarks Ære
          vi end er nok at slaa!
Slutter Kreds og staar fast, alle danske Mænd!
Gud han raader, naar vi fange Sejer igen!
</body>
</poem>

<poem id="nalbandian2019030931">
<head>
    <title>Nattergal liden</title>
    <subtitle>Hilsen til Sønderjyderne</subtitle>
    <firstline>De sidste Aftenskær blegnede brat</firstline>
    <source pages="67-70"/>
    <quality>korrektur1,kilde,side</quality>
</head>
<body>
De sidste Aftenskær blegnede brat,
og Dagen hun sløred sin Pande;
men Skyernes straalende Rande
har Guldbræmmen om den sat.
  Det er Juni-Nat.

Saa sænker den store Stilhed
sig over det gamle Land.
Men dæmpede Fugle-Stemmers Klang
i Natten fornemmes kan -
  fra Dagens hastende Gang.

Blandt Fuglene smaa i Buske]
er een med saa varm en Røst:
        Nattergal liden! I dig vi fandt
        Sang fra vort eget Bryst!
          Sang, som af Hjerteblod randt.

        Kærlighedens og Mindets
        Sanger blandt Fugle smaa.
        Du har Toner, som altid vil
        Danske til Hjertet gaa,
          Du, i din Kofte graa.

        ---

        Paa Haabets Himmel blegnede brat
          saa mangt et Skær dernede,
        hvor voldelig joges af Rede
        Sprogets signede Fugl,
        - deres bedste Skat.

Den tynger, den Nattens Stilhed,
  over det mørknede Land.
        Men stærke, dæmpede Stemmers Lyd
        i Natten fornemmes kan,
        - Toner fra Syd.

Du Nattergal liden! Din Sang har Ord
  Mand og Kvinde imellem,
  dernede, hvor Længslen bor.
        Thi Ingen som Sønderjyden
        sin Livssags Sprog i din Stemme fandt
          <i>Sang, som fra Hjertesaar randt.</i>

---

        Naar andre Fugle i Skovens Bo
          til bliden Hvile sig gange,
        lyder i Natten klart og fro
          svulmende Kærlighedssange
            over de danske Vange.

        Dit Bo du tjæler ved Furesø,
          men ogsaa ved Sliens Bred;
        de samme Toner det samme Folk
          gav du at frydes ved.
            Men Tekst er til Toner.

        Teksten er <i>Minder</i>. Om svunden Tid,
            om Volmer og Tove -
        Minder om <i>Troskab</i> og Hjerters Glød
            i Danmarks Skove.

        Nattergal liden! Du værne, at ej
                Minderne sove!
        din Sang skal vogte dem, friskt og rent,
                som Havets Vove.

        Stemmer mod Syd! I værne, at ej
            Minderne sove!
        Holde jer vaagne og værne jer Skat,
            som Sang i Skove!

        Nattergal liden i Kofte graa,
            Natten hun vied din Sang.
        Naar andre tier, lyder den klart
            over den danske Vang.

        Sønderjyde i Kofte graa!
            Nattergals Kaar du ejer.
        Den danske Trofasthed vokser i Nød
            - den bære dig frem til Sejer!

---

        Lad dem da lære af dig din Kunst,
            Nattergal liden!
        <i>Sang i Natten!</i> og vaagen Røst
            i Mørketiden.

        Lad dem bestaa under Sangens Væld
            Troskabs-Prøve.
        Saa vil de se, under Morgengry,
            Retfærd øve.

        Ja, lad dem lære af dig din Kraft,
            Nattergal liden:
        <i>Sang i Natten!</i> - Saa kommer der og
            Lysning siden!
</body>
</poem>

</content>
</section> <!-- Sønderjylland -->

<section>
<head>
    <title>Flygtningens Sange</title>
</head>
<content>

<poem id="nalbandian2019030932">
<head>
    <title><num>I.</num>Hjem, hvor er hjem -</title>
    <firstline>Hjem, hvor er hjem?</firstline>
    <source pages="73-74"/>
    <quality>korrektur1,kilde,side</quality>
</head>
<body>
Hjem, hvor er hjem?
Dér, hvor Bøgene suse,
og Droslen Mundharpen slaar,
dér, hvor i Kløverenge
Alfedansene gaar -
dér, hvor i Aftenstunde
Sangen lyder i Lunde,
medens de Bølgemunde
nynnende Takten slaar.

Hjem - hvor er hjem?
Fjernt, hvor Maagerne stryge
ind over Klitters Rand,
og hvor i Solguld ligger
badet min Ungdoms Land -
hvor, som et Hav af Minder
Bølgerne Vejen finder,
medens de stille rinder
op mod det lyse Sand.

Hjem - nu vil jeg hjem!
Giv mig det Alt tilbage,
hvad der engang var mit,
og lad mig skælvende glemme
Alt, hvad jeg før har lidt!
Lad atter Solen rinde
op over hvert et Minde -
Giv, at jeg hjem maa finde
til, hvad der Alt var mit  - -

- - Hjem - hvor er hjem -?
Ikke, hvor Bøge suse
og Fuglen synger om Liv,
ikke, hvor Sorgen skar mig
sønder med blodig Kniv  - -
Hjem er, hvor Mørket suser
Hjem er, hvor <i>Freden</i> huser,
<i>Fred</i> er, hvor Dødsleen suser
over de hvide Haar - -
</body>
</poem>

<poem id="nalbandian2019030933">
<head>
    <title><num>II.</num>Vel jeg véd, at Verden -</title>
    <toctitle><num>II.</num>Vel jeg véd, at Verden -</toctitle>
    <indextitle>Vel jeg véd, at Verden -</indextitle>
    <linktitle>Vel jeg véd, at Verden -</linktitle>
    <firstline>Vel jeg véd, at Verden</firstline>
    <source pages="75"/>
    <quality>korrektur1,kilde,side</quality>
</head>
<body>
Vel jeg véd, at Verden
gaar sin gamle Gænge.
Ingen ser jo Skyen
for min Himmel hænge.

Tungt det er til Taarers
tause Trøst at trænge -
men kun magtløs mærke
Savnets Sugen stænge.

Fjernt herfra er Fortids
Sol og Blomsterenge.
For min Fremtids Saga
saaret Syn vil stænge - -
</body>
</poem>

<poem id="nalbandian2019030934">
<head>
    <title><num>III.</num>Bunden ligger min Smerte</title>
    <toctitle><num>III.</num>Bunden ligger min Smerte</toctitle>
    <indextitle>Bunden ligger min Smerte</indextitle>
    <linktitle>Bunden ligger min Smerte</linktitle>
    <firstline>Bunden ligger min Smerte</firstline>
    <source pages="76-77"/>
    <quality>korrektur1,kilde,side</quality>
</head>
<body>
Bunden ligger min Smerte
  dybt i et Hav af Længsel.
Thi did, hvor Sol over Hjemmet staar,
  jeg aldrig naar.

Du fremmede Kyst, du aabned
  for Flygtningens Kval dine Arme.
Men ingen Steder jeg helet faar
  mit Hjertes Saar.

Og tit, naar mit Sind er taaget,
  og Billeder kommer og svinder,
jeg synes, jeg er paa Vejen hjem
  og skal naa frem.

Jeg gaar over store Have.
  Hun fører mig tyst ved Haanden -
Men flyr for Dagen den Nat saa sort.
  hun svinder bort.

Saa vaagner jeg op alene.
Og ensom kan jeg ej vandre.
- Det tunge Savn og den kolde Kveld
  har hugget mit Haab ihjel - -
</body>
</poem>

<poem id="nalbandian2019030935">
<head>
    <title><num>IV.</num>Mod Aften ringe de Klokker smaa</title>
    <toctitle><num>IV.</num>Mod Aften ringe de Klokker smaa</toctitle>
    <indextitle>Mod Aften ringe de Klokker smaa</indextitle>
    <linktitle>Mod Aften ringe de Klokker smaa</linktitle>
    <firstline>Mod Aften ringe de Klokker smaa</firstline>
    <source pages="78-79"/>
    <quality>korrektur1,kilde,side</quality>
</head>
<body>
Mod Aften ringe de Klokker smaa,
      hjem - hjem -
og kaldende fjernt mit Øre naa -
      i kom - kom!

Saa tyst de hen gennem Luften gaa -
      hjem - hjem!
hvor kommer de fra? fra Himlens Blaa?
      kom - kom -!

Men hvor er mit Hjem, I Klokker smaa?
      Hjem - Hjem?
Borte - ? Jeg kan det jo ej forstaa!
      kom - kom -!

Der ligger et Land i Søens Blaa -
      hjem, hjem!
men evigt lukket med Dødens Slaa - -
  - - kom - kom!

De kalder mig, alle de Klokker smaa,
      hjem, hjem!
de vinker og nikker, de Blomster blaa:
      kom! kom!

- Ja, nu vil jeg hjem, I Klokker smaa,
      hjem, hjem!
- - aa, hvad er det? Gennem Luften graa
dumpe Toner imod mig gaa -
  - - ser I den sorte Kiste -!
      Var det ej det, jeg vidste -:
<i>Gravklokker var det, jeg hørte</i> - - -
</body>
</poem>

<poem id="nalbandian2019030936">
<head>
    <title><num>V.</num>Langt, langt borte ser jeg to Øjne graa -</title>
    <toctitle><num>V.</num>Langt, langt borte ser jeg to Øjne graa -</toctitle>
    <indextitle>Langt, langt borte ser jeg to Øjne graa -</indextitle>
    <linktitle>Langt, langt borte ser jeg to Øjne graa -</linktitle>
    <firstline>Langt - langt borte ser jeg to Øjne graa -</firstline>
    <source pages="80"/>
    <quality>korrektur1,kilde,side</quality>
</head>
<body>
Langt - langt borte ser jeg to Øjne graa
bundne i havdyb Længsel stirrende mod mig staa -
bag dem i Lyset skinner to Barneøjne blaa;
begge de Øjenpar véd jeg, jeg aldrig, aldrig skal naa!

Dybt - dybt drages jeg mod dem hver søvnløs Stund,
véd jo, at heller ikke de faa Fred eller Blund;
saa maa vi vaage sammen - men dybt i mit Hjertes Bund
skriger det vildt af Længsel efter den Mødestund!

Langt - langt borte ser jeg saa lyst et Land!
Se, hvor det skinner i Sollys bagved den grønblaa Strand!
Dér var det eengang min Lykke og alt mit Livseje laa -
- hjem til det Land skal jeg aldrig, aldrig i Livet naa -

Aa, her er tomt og øde her i det fremmede Land!
Intet er der til Skygge over mit Hjertes Brand!
Klokker og Øjne kalder - og i mit Hjertes Bund
skælver det dybt af Længsel efter den Hjemfartsstund!

            Og nu vil jeg hjem!
                    Aa, nu vil jeg hjem -!
</body>
</poem>

<poem id="nalbandian2019030937">
<head>
    <title>September</title>
    <firstline>Det er Vinhøstens Tid. Det vælder</firstline>
    <source pages="81-83"/>
    <quality>korrektur1,kilde,side</quality>
</head>
<body>
Det er Vinhøstens Tid. Det vælder
  med Druer frem over Jord.
Gule og grønne med Dugdragt paa,
lysende hvide og sortnende blaa,
- og Solen kysser derpaa!

Koner og Drenge plukker
  lystigt, med Kurv paa Ryg.
De brogede Dragter, de røde Sjal
luer bag grønne Vinløvssal,
- og Solen kysser derpaa.

Og Søen ligger derude
  klar med sit lyse Blik.
Hvor fik du vel, Genfersø, fra, den Glans
i dit Smil og i dine Bjerges Krans,
  naar Solen kysser derpaa!

- Men hjemme er det September!
  Luften er frydefuld høj,
og der er en Klarhed, et sjælfuldt Skær
i Farvernes rige Efteraarshær,
  mens Solen kysser derpaa!

Det er Sild-Fiskets Tid. Det spræller
  med Sild langs den hele Kyst.
Trinde og hvide, glinsende blaa
fylder de Garnene, store og smaa,
- og Solen kysser derpaa!

Koner og Drenge bøder
  troligt Vaaddenes Brist.
De lappede Bukser, de blege Sjal
langs Stejlebakkens fattige Val -
- aa Sol, ja kys du derpaa!

Og Havet ligger der, stille
  og stort med sit dybe Blik.
,,Hvor fik du vel, Hav, den evige Magt
i dit Smil, i din Sang, i hvad Alt du fik sagt,
- naar Solen kysser derpaa?''

De spurgte dig om det saa ofte,
  de Digtere store og smaa.
Jeg spørger dig ikke, der trænges ej Ord
mellem dig og mig, et Barn og dets Mor,
- naar Solen kysser derpaa.

Det er Danmarks, mit Hjemlands Hjerte,
  som slaar i dit Bølgebryst.
Du er <i>Hav</i>, for mig er din Favn ikke gold,
det er Nordens Sol - som de siger, er kold
den Sol, der kysser derpaa.

Og jeg fatter langtbedre din fattige
  Kyst med de Fiskere graa,
end Sydens Vinhøst, dens Væld og Flor, -
den er mig for rig, den er ikke min Mor,
- selv om Solen kysser derpaa.
</body>
</poem>

<poem id="nalbandian2019030938">
<head>
    <title>Langt af Led</title>
    <subtitle>(1902)</subtitle>
    <firstline>Jeg drømmer mig ofte hjemme</firstline>
    <source pages="84"/>
    <quality>korrektur1,kilde,side</quality>
</head>
<body>
Jeg drømmer mig ofte hjemme
  mod Nord, hvor Skovene suse,
hvor gode Ord er til Huse,
  og Barnesmil mod mig gaar - -

Dér blæser saa milde Vinde,
  der hvisker mig hjemlig Tale,
o, dér er Skovene svale
  og Engen et Blomsterhav -

Her svæver Højalpernes Ørne
  med Sus over sorte Skove -
- Ak, flyv Fugl, flyv, over Furesøens Vove!
  her synes mig Natten saa sort - -!
</body>
</poem>

</content>
</section> <!-- Flygtningens Sange -->

<section>
<head>
    <title>Armeniske Digte</title>
</head>
<content>

<poem id="nalbandian2019030939">
<head>
    <title><num>I.</num>Foraaret</title>
    <toctitle><num>I.</num>Foraaret</toctitle>
    <indextitle>Foraaret</indextitle>
    <linktitle>Foraaret</linktitle>
    <subtitle>Emigrantens Sang</subtitle>
    <firstline>Lette Morgenbrise, hvor du vifter stille</firstline>
    <source pages="87-88"/>
    <quality>korrektur1,kilde,side</quality>
</head>
<body>
Lette Morgenbrise, hvor du vifter stille
og hvor blødt du kysser Blomstens Øjne milde!
- Men du, lette Brise, er ikke mit Fædrelands!
  flygt! leg fjernt fra mit Hjerte, mit Sind, min Sans!

Og du Fugl, du lille, som i Løvet gynger!
Skovens Alfer lytter, naar din Sang du synger.
- Men du Fugl, du lille, er ikke mit Fædrelands!
  flygt! syng fjernt fra mit Hjerte, mit Sind, min Sans!
- - -
O, jeg véd en Flod, som tungt og trist henglider;
kun forbi Ruiner langsomt frem den strider.
  Ak, du Flod, du tunge! Du er jo mit knuste Lands!
  Bliv! Du ene ejer mit Hjerte, mit Sind, min Sans!

Og jeg hører fjernt mit Hjemlands Nattergale
sorgfuldt i Cypressens mørke Grene tale.
  O, du skjulte Sanger, du er jo mit Fædrelands!
  Bliv! flyv aldrig bort fra mit Hjerte, mit Sind, min Sans!

Flod, som langs Ruiner glider frem bedrøvet,
og du Nattens Sanger, og du Sus i Løvet!
  Ak, I er Armeniens Vaande! I er mit Lands
  kvalte Skrig! I ejer mit Hjerte, mit Sind, min Sans!
</body>
</poem>

<poem id="nalbandian2019030940">
<head>
    <title><num>II.</num>Moder Armeniens Sorg</title>
    <toctitle><num>II.</num>Moder Armeniens Sorg</toctitle>
    <indextitle>Moder Armeniens Sorg</indextitle>
    <linktitle>Moder Armeniens Sorg</linktitle>
    <firstline>Mine Børn, mit Hjertes Kære, flakker i Verden vide</firstline>
    <source pages="89-90"/>
    <quality>korrektur1,kilde,side</quality>
</head>
<body>
<nonum><small><right><i>En Kvindeskikkelse sidder bøjet mellem nedstyrtede Ruiner, med Hovedet støttet til Haanden, Blikket søgende ud i Rummet</i></right></small></nonum>

Mine Børn, mit Hjertes Kære, flakker i Verden vide,
hvor kan de høre min Stemme, hvor kan de føle min Kvide?
Hvor skal jeg vende min Kalden, for at de alle kan høre?
Kom, mine Børn, mine Kære! laaner jer Moder Øre!

De Tider er rundne saa lange, jeg hørte ikke jer Stemme;
Tusinder er døde, og Fjender har i deres Boliger hjemme!
Min Graad er bitter som Døden, og ingen mit Skrig vil høre -
Kom, mine Børn i det fjerne! laaner jer Moder Øre!

Mit Blod er stivnet af Rædsler, mit Hjerte er krympet af Kvaler,
mit Ansigt igennem Aarhundreder kun om Forfølgelser taler.
Kun Døden ser jeg i Møde, kun den vil min Klage høre!
Kom, mine Børn, mine Hjemløse! laaner jer Moder Øre!

Du Hyrde, som flakker i Dale, hvor Blod nu for Rigdomme flyder,
stille klinger din Stemme, sørgmodigt din Sang genlyder.
Kom, lad os sammen begræde dem, som ej mer kan os høre!
Og lad os kalde saa højt, at de Hjemløse laaner mig Øre!

Men du, Fredens jagede Fugl i Armeniens Dale:
hvide Stork, flyv bort! flyv fjernt, at din Flugt kan tale!
Bring til de flygtende Bud! lad mit dybe Nødskrig dem høre -:
Kom, mine Børn, mine Hjemløse! laaner jer Moder Øre!''
</body>
</poem>

<poem id="nalbandian2019030941">
<head>
    <title><num>III.</num>Bryllupssange</title>
    <toctitle><num>III.</num>Bryllupssange</toctitle>
    <indextitle>Bryllupssange</indextitle>
    <linktitle>Bryllupssange</linktitle>
    <subtitle>Brudstykker</subtitle>
    <firstline>Fra Bjergenes Høje er den glødende Sol staaet op</firstline>
    <source pages="91-95"/>
    <quality>korrektur1,kilde,side</quality>
</head>
<body>
<nonum><small><right><i>Sang af Gæsterne i Brudgomshuset, medens ,,Kongen'',</i></right></small></nonum>
<nonum><small><right><i>ↄ: Brudgommen, iføres Bryllupskjortelen</i></right></small></nonum>

Fra Bjergenes Høje er den glødende Sol staaet op
        over os.
Hos de andre varmer den kun paa Taget,
men hos os den træder paa gyldne Fødder
        ind ad Døren.
Samler eder alle! kom og søm
        Kongens Kjortel!
Tag Maanen til For og Solen til Stof,
men tag til hans Ærmers Knapper
        de Stjerner smaa deroppe!

---

<nonum><small><right><i>Vekselsang efter Paaklædningsceremonien, af unge</i></right></small></nonum>
<nonum><small><right><i>Mænd og Kvinder, dansende med Tamburiner, strøende</i></right></small></nonum>
<nonum><small><right><i>Roser og stænkende Rosenvand</i></right></small></nonum>

,,Konge, hvad kan jeg sammenligne med dig?
Med hvad kan jeg ligne din lyse Ungdom?

,,Med ,,Broderblodet'', som rød udspringer;
gid din Ungdom maa udspringe som den.''

,,Konge, hvad kan jeg sammenligne

,,Med Liljens Bæger, som folder sig ud;
gid din Ungdom maa udfolde sig som den.''

,,Med Balsamblomsten, som vælder frem;
gid din Ungdom maa fremvælde som den.''

,,Du vender dit Ansigt mod Morgenrøden,
  klædt i grønt og i rødt.
Bliv lykkelig med den lille Dronning!
Og gid Gud altid bevare din Pande ren!''

,,Du vender dit Ansigt mod St. Nichan-Kilden,<note>* Brudgommen skal vende sig mod alle de omliggende Klostre.</note>
  med Ansigtet gladere end en Engels!
Bliv lykkelig med den lille Dronning!
Og gid Gud altid bevare din Pande ren.

,,Du vender dit Ansigt mod det hellige Ararat,
  og du rødmer som et Æble for Solen - -
Bliv lykkelig med den lille Dronning!
Og gid Gud altid bevare din Pande ren!

---

<nonum><small><right><i>Sang af Kvinderne i Brudehuset, naar</i></right></small></nonum>
<nonum><small><right><i>den unge Pige er iført sin Bryllupsdragt</i></right></small></nonum>

,,Unge Pige, du er klædt i rødt,
løft din lille, røde Kjole op!
Gaa, og stands igen, med korte Skridt!
lad os se dig, slank og ung og fin!

Lille Dronning, hvide Diamant!
Dit Bryst er lig en Frugthave, du selv et Dadeltræ,
hvor Dadlerne modnes under dit Hjertes Sol.
Paa dets Grene, som er af det skinnende Guld,
    tager Nattergalen Sæde,
mellem Blade, der ligner Roser.
Jeg véd én, som gerne vilde eje dit Bryst,
og plukke Dadlerne af dets Grene!''

---

<nonum><small><right><i>Sang ved Brudens Bortdragen fra det fædrende Hus</i></right></small></nonum>

<nonum><i>Kvinderne:</i></nonum>
,,- - - Lavinen kommer fra Dilif-Bjerget,
    den bortfører vor lille Maane - -
    Aftenklokkerne har ringet,
    man har sat hendes Fod i Stigbøjlen,
og hendes Moder græder ved at se hende drage bort -! ''

<nonum><i>Bruden:</i></nonum>
Jeg vil ikke bort, Moder! Jeg vil ikke bort herfra!
Man tager mig herfra med Magt!
- Lille Moder, ønsk, at den Mælk, hvormed du har næret mig,
  maa bringe mig Lykke!
Lille Fader, ønsk, at det Brød, du har givet mig,
  maa bringe mig Lykke!

Skælv ikke af Sorg, mit Hjems Dørtærskel,
  det er mig, der maa skælve!
Ryst ikke under mig, Jord,
  det er mig, der maa ryste!
Bøj dig ikke, lille Træ, ved min Side,
  det er mig, der maa bøje mig!
Fald ikke, lille Blad, til Jorden,
  det er mig, der maa falde!
  - Straal ikke over mig, Stjerne,
  det er mig, der maa straale,
løft dig ikke, Maane,
  det er mig, der nu begynder mit Liv -!
Græd ikke, lille Moder,
  det er mig, der dog maa græde - -!''

---

<nonum><small><right><i>Sang af Gæsterne i Bryllupshuset, naar efter</i></right></small></nonum>
<nonum><small><right><i>Nattens Dans og Fest Solens Komme hilses</i></right></small></nonum>

,,Lader os hilse Morgenrøden,
og hilse Guds hellige Moder,
for at hun giver Dronningen et langt Liv!
Lader os hilse den hellige Gregor, vor Oplyser,
for at han giver Kongen et langt Liv!
- Vi hilser eder, alle I indbudne, vi hilser eder Alle!
  Vi hilser hver én, som kom til Stede!
    Lader os alle hilse Solen,
for at den giver et langt Liv til Kongen og til Dronningen!"
</body>
</poem>

<poem id="nalbandian2019030942">
<head>
    <title><num>IV.</num>Kærlighedssange</title>
    <toctitle><num>IV.</num>Kærlighedssange</toctitle>
    <indextitle>Kærlighedssange</indextitle>
    <linktitle>Kærlighedssange</linktitle>
    <subtitle>Brudstykker</subtitle>
    <firstline>Mit Hjerte er et Barn, som græder</firstline>
    <source pages="96-98"/>
    <quality>korrektur1,kilde,side</quality>
</head>
<body>
Mit Hjerte er et Barn, som græder;
jeg søger at adsprede det ved at give det Sukkergodt;
        det græder hele Dagen
        og forlanger at se dig.
  Hvad skal jeg gøre for at berolige det?
Jeg viser mine Øjne alt smukt i Verden;
  hvad skal jeg gøre: de vil kun se dig.
Min lille Elskede, hvis du forlanger mit Liv,
        siger jeg ikke nej,
        jeg giver dig det;
men jeg er bange, du skal forlange mine Øjne - :
hvordan skulde jeg kunne leve uden at se dig?

---

Jeg vil ikke røbe min Længsel for Solen,
  jeg er bange, den saa mister sit Lys.
Jeg vil røbe min Længsel kun for Maanen deroppe,
  som hver Maaned fødes paa ny.

---

        Naar Falken er tørstig,
          griber den sit Bytte
          og vederkvæger sig dermed.
        Den Yngling, som elsker,
          kysser sin Elskede
          og vederkvæger sin Tørst.
        Men naar jeg hos min Elskede
          har taget et Kys,
        lider jeg endmere af Tørst!
          Min Kærlighed har lært mig
          at fatte og forstaa
        Sandet, som i Sommerheden brænder,
          og som Dagen igennem
          ser imod Himlen
        med Bøn om en lille Draabe Regn.
        - Ja, som Sandet, der brænder,
          stirrer jeg efter dig
        og trygler dig at slukke min Tørst - -

---

<nonum><small><right><i>Den unge Emigrants Sang</i></right></small></nonum>

Min blide, min Elskede! jeg hilser dig med Taarer!
  Se, jeg drager bort fra vor By.
Kom og lad mig kysse dine Øjnes Stjerner,
  at mit Hjertes Hjemvé i det fjerne maa lindres.

Gid jeg maa segne og dø, om nogensinde
  jeg elsker en anden end dig.
Eller om jeg kølnes for din Kærlighed og glemmer
  Mindet om dit blide, lille Kys.

Hvad Værd har mig Livet nu, da jeg skal leve
  det ensomt, berøvet min Skat!
- O, vi skulde blive, skulde blive hos hinanden!
  Livet er saa bittert uden dig!

O, vi skulde leve hos hinanden, mine Øjne!
  mit Livs Lys! sig det, at vi skulde -!
I Bjergenes Ly! o min Stjerne herhjemme,
  sig det! og læg til mine Læber dine Øjne -!
</body>
</poem>

<poem id="nalbandian2019030943">
<head>
    <title><num>V.</num>Min lille Moder</title>
    <toctitle><num>V.</num>Min lille Moder</toctitle>
    <indextitle>Min lille Moder</indextitle>
    <linktitle>Min lille Moder</linktitle>
    <firstline>Hvem nærede mit spæde Liv</firstline>
    <source pages="99-101"/>
    <quality>korrektur1,kilde,side</quality>
</head>
<body>
Hvem nærede mit spæde Liv
med sit Brysts søde Honning?
Hvem tog mig med Sang i sine Arme
og gav mig Søvnens Fred - ?
Hvem dækkede mit Ansigt med Rosens
bløde Blomsterblade - -
                    Min lille Moder.

Hvem vaagede ved min Vugge
over min uskyldige Barnesøvn,
og græd Kærlighedens milde
Modertaarer?
                    Min lille Moder.

Naar jeg var syg,
og naar jeg græd af Smerte,
hvem tørrede mine Øjne
og mildnede mine Smerter?
Hvem skælvede af Frygt for mit Liv?
                    Min lille Moder.

Hvem kom løbende, naar jeg faldt,
kyssede Stedet, der gjorde ondt
og fortalte mig Historier for at trøste mig?
                    Min lille Moder.

Hvem lærte min Barnemund at bede,
hvem gav min unge Sjæl Trang mod Godhedens Kilde,
mod et klogt og retfærdigt Liv?
                    Min lille Moder.

Og kan jeg glemme dig nogensinde,
  min Sjæl, min lille Moder,
du, som har elsket og plejet mig,
  under mange Lidelser,
  under utrættelig Møje!
                    Min lille Moder!

O, aldrig kunde jeg vel blive
  en saadan Uværdig!
Og du, o Gud, bevar hende for mig,
  giv hende et langt Liv,
at jeg engang maa kunne gengælde,
  o Moder,
dine talløse Ofre!
                    Min lille Moder!

Og naar du bliver en gammel Kvinde,
  og naar Solen lyser over dine hvide Haar,
da være min stærke Arm din Støtte,
  da være min Kraft din Lindring,
                    min lille Moder!

Men naar Øjeblikket kommer,
  da du bøjer dit Hoved mod Døden,
da vaager jeg ved din Hovedpude,
  og med mit Hjertes varme Taarer
væder jeg dine Hænder - -
og siger dig Farvel -
                    min lille Moder -!
</body>
</poem>

<poem id="nalbandian2019030944">
<head>
    <title><num>VI.</num>Hvem søger du, min blide Moder?</title>
    <toctitle><num>VI.</num>Hvem søger du, min blide Moder?</toctitle>
    <indextitle>Hvem søger du, min blide Moder?</indextitle>
    <linktitle>Hvem søger du, min blide Moder?</linktitle>
    <subtitle>Den døende Helts Afsked</subtitle>
    <firstline>Hvem søger du, min blide Moder?</firstline>
    <source pages="102-104"/>
    <quality>korrektur1,kilde,side</quality>
</head>
<body>
Hvem søger du, min blide Moder?
    Kom! nærm dig uden Skælven til din Søn;
Betragt uden Taarer, ja uden bitre Taarer
    de mange, dybe Saar i hans Bryst.
Blodet rinder, rinder langsomt,
    men dine Taarer, o Moder,
    lad dem ikke rinde!
Lad Tyrkernes Mødre græde - men du!
bring det glade Budskab<note>* Sejer over Tyrkerne,</note> til Zeytun!<note>* Zeytun ↄ: en stor Bjerglandsby i Tauriskæden: som en Ørnerede ligger den paa Skraaningen af det 10,000 Fod høje Mont Berid, hvis Bestigning er overordentlig farefuld. Befolkningens vilde Styrke, Mod og Dødsforagt er kendt viden om i Østen.</note>

Som fordum du i min Vugge
    gav mig Barnets blide Hvile
med Kærtegn af din ømme Haand
    og syngende som en Engel,
- sted nu, o Moder,
    dit Barn til den sidste Hvile,
til Hvile i Jorden,
    i den blodbedækkede Jord,
                                og du,
bring det glade Budskab til Zeytun!

,,Det er for eder, Armeniere,
    at min Nyfødtes Livssol skinner,
og vil bringe eder sit Lys!''
    Saaledes sang du, Moder,
siddende ved min Vugge.
- - Nu er Solen slukket.

Som vilde Drager brølede Fjenderne
    og kastede sig over os svage.
O, Fædreland! grib dine Vaaben!
for dig alene brænder vore Hjerter!
for dig har vi farvet vore Klæder i Blod!

Og vore Fædres Ben har rørt sig under Jorden
for at tilraabe os at gaa frem!
    Den er ikke slukket,
    den er ikke slukket,
Ilden i den armeniske Sjæl!
Med Sang og med Glæde gik talløse Ofre
    i Døden! Hævnen blev øvet
        i Bølger af Blod.
Og Mont Massis<note>* Ararat.</note> har smilet, Moder!
                                men du,
bring det glade Budskab til Zeytun!

Jeg giver dig mit sidste Kys,
    min lille Moder, min Moder!
Bring det til min Elskede!
    For sidste Gang kysser jeg vor Jordbund,
            den Jord,
i hvis mørke Favn jeg nu stiger ned.
    Plant et Kors, o Moder,
    over min sidste Vugge!
                                Og du - -
bring det glade Budskab til Zeytun!
</body>
</poem>

<poem id="nalbandian2019030945">
<head>
    <title><num>VII.</num>Friheden</title>
    <toctitle><num>VII.</num>Friheden</toctitle>
    <indextitle>Friheden</indextitle>
    <linktitle>Friheden</linktitle>
    <firstline>Fra den Dag, da den gode Gud værdigedes at indblæse</firstline>
    <source pages="105-106"/>
    <quality>korrektur1,kilde,side</quality>
</head>
<body>
Fra den Dag, da den gode Gud værdigedes at indblæse Livets Aande i mig og give mig af sin Sjæl, udstrakte jeg, et Barn uden Ord, mine to Hænder, og med mine svage Arme omfavnede jeg Friheden.
Om Natten græd jeg uophørligt og i Uro, bundet fast i min Vugge; jeg forstyrrede min Moders Søvn. Først, da hun befriede mine sammenbundne Arme, blev jeg rolig. Fra det Øjeblik aflagde jeg det Løfte: at elske Friheden.
Min Tunges Lænker brast, og mine Forældre frydedes over min Stemmes Lyd. Men det første Ord, jeg talte, var ikke Fader, heller ikke Moder, heller ikke noget andet lignende. Frihed! var Ordet, der først fandt Vej til min Barnemund.
,,Frihed!'' raabte Skæbnen til mig fra Himlen; ,,Jeg indskriver dig, armeniske Barn, fra denne Dag til Kamp for Friheden! Din Vej skal blive tornet, mange er Farerne, der venter dig; ti denne Verden er for trang for dem, som elsker Friheden!'' -
- Frihed! jeg svigter dig ikke! Naar Krigens Rædsler og Krudtets Ild falder over mit Hoved, naar Fjenden med sin blinkende Morderkniv lister sig over mig, - indtil Døden, indtil Galgen, ja, bundet til Skampælen raaber og gentager jeg uden Ophør:

<nonum><center><i>Frihed!</i></center></nonum>
</body>
</poem>

<poem id="nalbandian2019030946">
<head>
    <title><num>VIII.</num>Arax's Graad</title>
    <toctitle><num>VIII.</num>Arax's Graad</toctitle>
    <indextitle>Arax's Graad</indextitle>
    <linktitle>Arax's Graad</linktitle>
    <firstline>Jeg flakker ene langs med Moder Arax’s øde Bredder</firstline>
    <notes>
        <note>* Floden Arax udspringer paa Ararats Bjerg i det østlige Armenien og har en hellig Betydning. Landet, der vandes af den, betragtes som Armeniens Hjerte.</note>
    </notes>
    <source pages="107-109"/>
    <quality>korrektur1,kilde,side</quality>
</head>
<body>
Jeg flakker ene langs med Moder Arax’s øde Bredder, søgende Fredens Billede i dens Vande.
Men de skvulper sørgmodigt, uroligt mod Kanten og flygter grædende.
,,Arax, hvorfor danser du ikke din glade Runddans med Fiskene? - Arax, hvorfor er du i Sorg som jeg?
Hvorfor strømmer Taarerne fra dine stolte Øjne? Hvorfor iler du flygtende forbi dine før saa blomstersmykkede Bredder?
Arax, din Barndom er kort, tidsnok naar du til Havet. Giv dig Tid og flyd langsomt og i glade Bugter ud mod det fjerne.
Lad Piletræet dyppe sine grønne Kviste i dine Vande, lad Bladene drikke din Kølighed, naar Solen brænder.
Lad Hyrderne komme til dine Bredder og bringe dig deres frejdige Sange; lad Lammet og den unge Ged træde ud i dine bløde Vande for at læske deres Tørst!''
- Arax svulmer i sin Bund, kaster Skum højt i Vejret, og idet den bruser som et Uvejr, taler den saaledes fra sit Leje:
,,Dristige og tankeløse Yngling, hvorfor forstyrrer du min hundredaarige Søvn? hvorfor kalder du mine tusinde Smerter til Live?
Hvornaar har du set, at en Kvinde, efter Tabet af sin Elskede, smykker sig fra Hoved til Fod med sine kosteligste Prydelser?
For hvem skulde jeg træde smykket frem? hvis Øjne skulde jeg henrykke ved min Skønhed? Mange ere mig fremmede, flere ere mig forhadte.
Een Tid var der, da jeg, som en ung Elskerinde, smykkede mig med tusinde Blomsters Friskhed.
Mine Bølger var klare, min Bund var jævn, og Maanen svømmede i mine Vande indtil Morgenrøden.r
Hvad er mig levnet af hine Dage? hvilken af de lykkelige Egne, jeg beskyllede? hvilken af de smilende Landsbyer ved min Bred, hvilken af mine rige Stæder?
I overflødig Mængde giver Ararat mig daglig min Næring, Vandet fra sin moderlige Barm, bestemt til at strømme for Moder Haïastans<note>* Armenien</note> Børn.
Men med St. Jakobs<note>* St. Jakob er en hellig Kilde i Nærheden af Ararats Bjerg, indviet som Valfartssted og tilhørende et ældgammelt Kloster.</note> hellige Vande maa jeg læske Voldsmandens Tørst, han, som bringer med sig Ekkoet af mine Børns tusindfoldige Skrig.
Og Morderne stimier sammen ved min Bred og skyller deres Hænder i mine Vande, de Hænder, der drypper af mine Børns Blod.
Medens mine egne Børn flakker i fremmede Lande, forladte, forjagne, med nøgne Fødder og Sjælen blodig af rædselsfulde Saar.
Langt, langt har man jaget mit eget armeniske Folk, og i dets Sted har man givet mig en Nation uden Tro og med grusomme Lyster.
Er det for disse, de fremmede, de forhadte, at jeg skulde smykke mine gæstfri Bredder? og er det deres Øjne, jeg skulde henrykke ved min Skønhed?
Yngling, du som selv er klædt i Sorg, - forstaar du nu Moder Arax’s Smerte?
Ligesaa længe som mine Børn flakker hjemløse i fjerne Lande, ligesaa længe vil man se mig klædt i Sorg.'' -
- Arax tier. Den hvirvler fra Bunden en umaadelig Skumbølge i Vejret og fortsætter sin Vej, brusende i Oprør. -
</body>
</poem>

<poem id="nalbandian2019030947">
<head>
    <title><num>IX.</num>Vuggesang for vor Moder Armenien</title>
    <toctitle><num>IX.</num>Vuggesang for vor Moder Armenien</toctitle>
    <indextitle>Vuggesang for vor Moder Armenien</indextitle>
    <linktitle>Vuggesang for vor Moder Armenien</linktitle>
    <firstline>Sammensunken sidder du, der hvor Vejene krydses.</firstline>
    <source pages="110-114"/>
    <quality>korrektur1,kilde,side</quality>
</head>
<body>
Sammensunken sidder du, der hvor Vejene krydses. Sneen falder, den dækker dit Hoved. Gabende Saar er trængt ind i dit Legeme; dine Øjne er røde som Søer af Blod.
Du er den gamle Moder for Aarhundreders Lidelser. Ulykken har knuget sine talløse Jærnringe om dit Hjerte; de skarpe Vinde har pisket dig, og Haabløshedens Mørke har tynget dig mod Jorden.
O, hvilken ond Fe spandt din Skæbnes Traade? Hvem af dem, som nu ser dig, slaaet til Jorden og døende, kan mindes, at eengang var du saa fager en Jomfru, og hvor stolt dine Øjne straalede!
Din Sjæl flagrede frit som det lyse Banner mod Himlen mellem dine Bjerges Tinder. Dit stolte Bryst svulmede og gav Mælk og Honning til dine Børn.
Du var alle Røveres Attraa; uophørligt har de kastet sig over dig. Oprejst har du værget dig gennem Aarhundreder; indtil den Dag kom, da du første Gang kastedes til Jorden.
Og dog beholdt din Sjæl sin Rigdom, sin Frugtbarhed, midt i de vilde Kræfters Rædselsherredømme. Du har givet Verden af Livets rige Blomster. Af Jordens Skød har dine Hænder draget Skønheden frem.
Du var Anahit<note>* Frugtbarhedens, Visdommens og Kysthedens Gudinde.</note> med de milde Øjne. Du var Moderen, den guldvingede; fra dine fulde Bryster vældede Rigdom og fra dit Øje flød lysende Straaler. Dine Læbers Tale var Harmoni, og dine Hænder handlede i Visdom.
Barbarerne lænkede dine Hænder, de sønderflængede dit Bryst og tilsølede dit Legeme. Og du blev den blødende Moder til tusinde Saar.
Men du var skøn, du var stor selv i Ulykken. Din Sjæl beholdt si nhellige Ild, du sprængte de nedværdigende Lænker, og mere end een Gang vendte du tilbage til Livet.
Dine Øjne søgte altid mod Lyset; din Aand var vendt mod den vestlige Verden. Og du vedblev haardnakket, gennem Aarhundreder, at staa fast paa din Post mod den asiatiske Strøm.
Men Strømmen voksede, væltede sig imod dig, omstyrtede dig. Din Ild slukkedes i dens fraadende Vande. Lamslaaet, udstrakt paa Jorden i Krampetrækninger, men stadig levende, ventede du i Mørket.
Undertiden skælvede Korsene paa de gamle Grave og Aanderne fra Mont Massis<note>* Ararat.</note> svævede forbi i Natten, lysende af Vrede som Ild. Og op fra dine store Søer skød luende Straaler.
En Trommehvirvel rungede gennem Luften; gysende løftede du Øjnene og vendte dem mod Bjergenes Tinder - - men Mørket rugede stadigt, og den isnende Taushed vedvarede.
Og en Dag, under den højeste Smerte, rejste du dig, og du udstødte et højt Skrig af Dødsangst og kaldte til Hjælp. Men Verden forblev døv for dit Skrig, din Opstand blev knust under Bøddelens rasende Hæl; dine Børn blev druknede i et Hav af Blod.
O, vor Moder Armenien! man brændte dit Hjerte og udrev dine Øjne! Jaget fra din Arne sank du til Jorden; nøgen laa du mellem de kolde Vinde, gispende i Blod og Aske.
Nu sidder du ubevægelig, som en smertefuld Skygge, paa Resterne af rygende Ruiner. Vinden bider dine Saar og fra dit Bryst rinder ikke Rigdom, men Blod.
Langsomt bevæger du Hovedet, og du græder. Og med en Stemme saa blød, at ingen kan sige det, synger du en Vuggevise for dine Børn, som segnede i deres Blod, og for dem, som flakker mod de fire Verdenshjørner.
En Vuggevise for de unge Ørne, som faldt, og for de smukke Øjne, som slukkedes, og for de fredløse, som overlevede dem og som lider i Fængslerne, i Elendigheden og i den mørke Landflygtighed.
- Det er nok, o vor Moder Armenien! Det er nok -! Din Vuggesang er en Dødssang! Vi vil synge dig en ny Vuggevise! Du har lidt for os og sunget for os; nu vil vi løfte Lidelsen paa vore Skuldre, og vi vil synge for dig om Haab og om Hævn! Og de Døde skal skælve under Jorden af Glæde!
Løft dit Hoved, og græd ikke! Smerten er hellig, den er stor og frelsende. Intet er ædlere end Offeret, der ikke knækkes under Korset! Det er i Mørket, at Morgenrøden fødes.
De sorte Voldsmænd, de blodige Bødler skal segne og svinde som den onde Røg, og du skal opstaa af Asken, forynget gennem Lidelsen, lysende!
Græd ikke! lad ikke dit Haar flyve for Vinden! bøj ikke modløst dit Hoved! Vedkend dig dig selv! Altfor længe tjente dine Kræfter som Søjler til Støtte for fremmede Huse.
Sov i Fred, I blege Brødre, som faldt! O, Moder, rejs dig! velsign os! udstræk over os dine Hænder! vort Blod og vort Liv være viet til din Lykke!
Sejrrig skal du staa frem af Mørket! Dine Øjne skal blive til Stjerner, dine blødende Saar til Roser! Dine hvide Haar skal skinne som Solens Lys!
<i>Oprejst</i> skal du staa, der hvor Vejene krydses! Dine Hænder skal sprænge Aarhundreders Lænker! Rejs dig! Dine Smerter er Fødselsvéer! O Moder, det er en Verden, der vaagner under dit Hjerte -!
</body>
</poem>

</content>
</section> <!-- Armeniske Digte -->

<section>
<head>
    <title>Vekselsange</title>
</head>
<content>

<poem id="nalbandian2019030948">
<head>
    <title><num>I.</num>Du siger, jeg er som Granen -</title>
    <toctitle><num>I.</num>Du siger, jeg er som Granen -</toctitle>
    <indextitle>Du siger, jeg er som Granen -</indextitle>
    <linktitle>Du siger, jeg er som Granen -</linktitle>
    <firstline>Du siger, jeg er som Granen</firstline>
    <source pages="117-119"/>
    <quality>korrektur1,kilde,side</quality>
</head>
<body>
<nonum><i>Hun:</i></nonum>
Du siger, jeg er som Granen,
  der vokser ved Ararats Fod
hist i dit fjerne Fædreland,
  hvor Østens Sol opstod;
du siger, at du aldrig fandt
- hvor end din Livstraad frem sig spandt -
  Mage til, selv af ædlest Rod,
  de Graner ved Mont Massis’ Fod.

Du siger, at jeg minder tit
  dig om, hvad Alt der før var dit,
Alt, hvad igennem Skrig og Blod
  du hist i Øst forlod.
Du siger, der er i min Stemme
Klang og Glans fra din Barndoms Aar,
  og Billedsyner og Minder
  fra din Faders Søjlegaard.

- - Og minder jeg dig om Granen,
  der vokser ved Ararats Fod,
langt imod Øst i dit Fædreland,
- det er vel mit norske Blod!
- Men <i>Du</i>, - hvor er det underligt!
Du er for mig det fagre Digt
    af <i>Bøgen</i>, hvor den, mildt og lyst,
    kranser i Nord mit Hjemlands Kyst!

Og minder jeg dig om, hvad hist
  du elsked i din Faders Land,
om Himlens Glans, om Rosens Brand
  og Arax’ Blomsterstrand,
- saa tænker jeg, at dit Hjerte,
  pisket af Smertens Vaand,
med Ildhu det tabte begærte
  - og fandt det ved Elskovs Haand.

Nu er dine Fædres gamle
  Rige ophugget med Rod -
højt skriger mod Østerhimlens Glans
  dine skyldfri Brødres Blod.
Og Rosens røde Brand er slukt
  i Taarehav, og tæt er lukt
de milde Blik, og trampet ned
  er Arax’ Blomsterstrand.

- - Mont Massis’ Gran jeg er for dig,
  og du mit Hjemlands Bøg for mig,
skønt du er mørk, og jeg er lys,
  og fælles ej vort Sprog!
- For mig er der netop i dette
  en Lignelse lys: Kontrasternes Baand
skifter just Ham og samles
  af den fælles Menneskeaand!
</body>
</poem>

<poem id="nalbandian2019030949">
<head>
    <title><num>II.</num>I Berlin I-II</title>
    <toctitle><num>II.</num>I Berlin I-II</toctitle>
    <indextitle>I Berlin I-II</indextitle>
    <linktitle>I Berlin I-II</linktitle>
    <firstline>Blandt alle de Minder, som ejer</firstline>
    <source pages="120-126"/>
    <pictures>
        <picture src="nalbandian2019030949-p4.jpg" year="1883">Arnold Böcklin: <i>Frühlingstag (Die drei Lebensalter)</i>, 1883, olie på panel, 103x150cm. Kunstmuseum Bern.</picture><!-- http://www.sikart.ch/werke.aspx?id=10170712 -->
        <picture src="nalbandian2019030949-p3.jpg" year="1872" objid="962057" museum="smb">Arnold Böcklin: <i>Selbstbildnis mit fiedelndem Tod</i>, 1872, olie på lærred, 75x61cm. Alte Nationalgalerie, Berlin.</picture>
        <picture src="nalbandian2019030949-p1.jpg" year="1883" objid="967648" museum="smb">Arnold Böcklin: <i>Die Toteninsel</i>, 1883, olie på panel, 80x150cm. Alte Nationalgalerie, Berlin.</picture>
        <picture src="nalbandian2019030949-p2.jpg" year="1884" objid="962824" museum="smb">Arnold Böcklin: <i>Der Einsiedler</i>, 1884, olie på panel, 90x69cm. Alte Nationalgalerie, Berlin.</picture>
    </pictures>
    <quality>korrektur1,kilde,side</quality>
</head>
<body>
<nonum><center>I</center></nonum>
<nonum><small><center>Böcklins Malerier</center></small></nonum>

<nonum><i>Han:</i></nonum>
Blandt alle de Minder, som ejer
  min Sjæls allerlyseste Kærtegn
er den tidlige Gry ifjor i April,
  da vi mødtes, vi To, i Berlin!
Jeg stod paa Perronen; med Hvæs og Hvin
  bruste Expressen fra Basel ind;
    den dejligste Lyd, jeg hørte,
    - min Lykke imod mig kørte!

Vi var skiltes i Schweitz, mellem Bjerge
  laa værnet de vaarlyse Minder
fra vort første Møde, - og ak, nu her,
    den sidste, sidste Termin! -
- Paa Platformen en Ungpige-Dragt - det er din!
og din hvide Hat, og din slanke Ryg,
    og Alpestokken, jeg gav dig,
    - du vinker, du vinker af mig!

  - - Mellem bølgende Millioner
    rulled ned gennem Friederichstrasse
  vi To - og vi suged den søde Duft
    af Kastanjeknoppernes Pragt.
De var bristet i Morges, - Aprilsolens Magt,
hvem er ikke dens Træl med Fryd og med Sang!
    - Taust vented de store Linde;
    deres Time var end ej inde.

  Og vor -? Ja, jeg vented vist nærmest
    at se Solen mig dale i Favnen;
  og du - du sad dér saa ung og glad
    og saa’ paa den store Stad . . . .
Der var jo i dette: at følges ad
en Jubel for <i>mig</i>, et Lykkebad!
    maaske jeg kunde det trænge;
    en ensom var jeg saalænge.

  Du var sulten, og snart sad vi bænket
    i en ægte Berliner-Halle,
  (det var dig, der vilde paa Kneipe ind
    og ikke et net Hotel!)
Men det Øl, som det smagte! aa, husker du vel
for en Gudedrik! - og Studenternes Raab
    gennem Røgen, og Værtens Stemme,
    - hvad vilde de sagt derhjemme!

Men Tiden var kostbar; vi vidste
  jo begge To, hvad vi vilde:
det var Böcklins Billeder, du skulde se,
  som jeg havde fortalt dig om.
,,Det var jo <i>næsten</i> derfor, jeg kom,''
sa’ du, ,,jeg mener, over Berlin;
  jeg længes efter dem! - bare
  man kunde la’ Toget fare -!''

Og vi sused paany gennem Sværmen,
  nedover Unter den Linden;
- det <i>var</i> dog vist en Bortførelsesdrøm,
  men ingen raabte jo Stop!
Saa rulled vi for Galleriet op,
og de brede Trapper bød ind til Fest,
  - jeg ejede Verden vide,
  jeg havde jo dig ved min Side!

- - Hvorlænge vi gik deroppe,
  hvor er det mig muligt at sige;
hvem maaler i Tid vel den korte Stund,
  hans Lykke skød Knop og Blomst.
Vi glemte Verden; kun Lysets ,,Bliv ''
fornam vi i os, til fælles Liv
  i dette signede Eden,
  i Kunsten og Kærligheden.

Og nu, da jeg vel skulde skildre
  den Herlighed deroppe,
og tolke den store Mesters Kunst,
  som aandede paa vore Sind,
- nu kan jeg det ikke, nu blandes jo ind
dit Billed i Alt, og jeg staar som stum
  og stirrer i lyse Minder,
  som kunstnerisk Syn mig binder -

Jeg husker de To i Græsset,
  i Løvspringslykken tilsammen,
- men hvor kan jeg høre den Knokkelmands Røst
  eller sandse ,,De dødes Ø'' ?
- <i>Du</i> trylledes længst, som ved dybest Sø,
af den Gamle, der spiller for Jesus Krist,
  - maaske du dér kasted Anker
  for egne, drømmende Tanker - -

Violinen er Ensomheds-Skatten
  for ham, Eremitten hvide,
... det dirrer i Natten ... han spiller med Ild
  for Frelserens Billede graa....
Det hænger paa Klippen ved Hyttens Vraa,
Smaa-Engle flokkes og lyttende staa - -
- - <i>Du</i> ogsaa - - o, lad dig ej fange
  af Drømmens dragende Klange - -!

---

<nonum><center>II</center></nonum>
<nonum><small><center>Følge</center></small></nonum>

... Men Solen randt og minded
  os om, at kort var Mødet,
  - forjættende den skinned dog
  i Sindet!
Og da vi stod i Vrimlen
  paa Central-Bahnhof, følte
med fælles Smerte, fælles Fryd,
    vi begge,
at dette var umuligt!
Saa snart igen at lægge
  de mange Mile mellem os,
  de mange, mange Mile,
  det var, det var for gruligt!

Et Øjeblik jeg saa’ dig
  i Øjet ind og spurgte
et taust Sekund, et langt Sekund
    blot: maa jeg?
Og Svaret øste villig
  jeg af dit Øjes Kilde,
i hvert Fald bort jeg fo’r i Hast
    i Vrimlen,
og - mange vilde grynte,
  men jeg, jeg var i Himlen -
thi i min Haand jeg knugede
  jo en Billet, ja en Billet,
  Billet til Warnemünde!

Og sammen steg vi, stille
  af Glæde, ind i Toget,
- nu skulde først det brede Hav
    os skille  - -
Nu fik jeg Lov at følge
  dig til, hvor Bølgen vugged,
den vilde bære frem min Skat
  til Hjemmet -
- - Saa fløj de korte Stunder,
mens begge kun vi næmmed
  den dybe Fryd ved fælles Fart
- til Østersøen laa der
  i Solnedgangens Under - -

For første Gang vi sammen
  ved Havet stod, som gyldent,
et taust Sekund, et langt Sekund,
    blev Rammen
om vore Hjerters Afsked.
  Til det betroed tause
vi begge to vort Livshaab lyst,
    - o, stille!
Det <i>maatte</i> ske, det ene
paa Jorden, som vi vilde!
  Vi vidste det, vi tvivled ej,
  vi saa vor Fremtid stige
  i Solopgangens Under - -

Og dér, bag Havets Bue,
  dér laa dit Land, det lyse,
jeg syntes alt dets Kyster klart
    at skue!
- Og da du stod paa Dækket,
  jeg strakte mine Arme
dermod og følte som en Strøm
    af Varme,
af Lykke, Lys og Sommer
en Bro imod mig bygge!
  Du sejled ud -! jeg smiled trygt
  og pegéd mod dit Hjemlands Øer:
  Du lyse Land, - jeg kommer -!
</body>
</poem>

<poem id="nalbandian2019030950">
<head>
    <title><num>III.</num>Og du kom</title>
    <toctitle><num>III.</num>Og du kom</toctitle>
    <indextitle>Og du kom</indextitle>
    <linktitle>Og du kom</linktitle>
    <firstline>Og du kom -! Og Solen lyste</firstline>
    <source pages="127"/>
    <quality>korrektur1,kilde,side</quality>
</head>
<body>
<nonum><i>Hun:</i></nonum>

Og du kom -! Og Solen lyste
  saa frydelig over Sø,
og jeg syntes, at Klokker kimed den Dag,
  du landed paa Danmarks Ø.
Det blev saa livsaligt et Møde,
  det varsled en Livsfest lang,
der var slet ingen onde Skygger,
  bare to Hjerters lyse Sang.

Og du kom -! Men det var ej en fremmed,
  der traadte mit Hjemlands Jord -
du kom som en Søn, der i lange Aar
  maatte savne sin egen Mor.
Det blev saa livsaligt et Møde,
  da knæsat du blev i Nord,
Østens Barn, det forviste,
  - en Søn, der hilste sin nye Mor.
</body>
</poem>

<poem id="nalbandian2019030951">
<head>
    <title><num>IV.</num>Min Syreknop</title>
    <toctitle><num>IV.</num>Min Syreknop</toctitle>
    <indextitle>Min Syreknop</indextitle>
    <linktitle>Min Syreknop</linktitle>
    <firstline>Aa nej, hvor staar de friske!</firstline>
    <source pages="128"/>
    <quality>korrektur1,kilde,side</quality>
</head>
<body>
<nonum><i>Han:</i></nonum>
Aa nej, hvor staar de friske!
  de lysegrønne Bregner,
som sart og fint sig tegner
  mod Mossets mørke Bund!
Og varsomt, ømt de skygger
  for Syrens unge Knopper,
og skærmer tyst og stille
  det lette Blomsterblund.

Som en af dem Du lever
  dybt i mit Hjerte inde,
i ømme Værn, min fine,
  min hvide Syreknop!
Og Hjerteblade trygge
  min Kærlighed dig skænker,
thi trygt og ømt i Skygge
  af den du vokser op.
</body>
</poem>

<poem id="nalbandian2019030952">
<head>
    <title><num>V.</num>Du tog mig op paa det højeste Bjerg</title>
    <toctitle><num>V.</num>Du tog mig op paa det højeste Bjerg</toctitle>
    <indextitle>Du tog mig op paa det højeste Bjerg</indextitle>
    <linktitle>Du tog mig op paa det højeste Bjerg</linktitle>
    <firstline>Du tog mig op paa det højeste Bjerg</firstline>
    <source pages="129-130"/>
    <quality>korrektur1,kilde,side</quality>
</head>
<body>
<nonum><i>Hun:</i></nonum>
  Du tog mig op paa det højeste Bjerg
    en Dag i Vaar, da du kom at gæste
  mit Land for sidste Gang, inden du
    til Hustru skulde mig fæste.

  Der viste du mig det ganske Land;
    hvor skønt det laa der, den Dag just slog
  Du bad mig veje - og fuldt og helt
    forstaa, hvor dybt det drog mig.

  Du spurgte, om jeg med sikkert Mod
    det kunde aarlangt og helt forsage;
  du talte til mig om Hjemvé's Magt,
    om Savn i kommende Dage.

  Og jeg, - som vidste, at hvad du gav,
    mig vejed tusindfold op Alt andet,
  jeg maatte smile - - hvor skulde jeg
    vel kunne tænke paa Landet!

  Jeg havde kæmpet, maaske, min Tid,
    - for Havet bandt mig med livslang Lænke -
  men nu! jeg havde forlængst hver Tvivl
    ned i dets Skød kunnet sænke!

Der laa det nede, saa stort og blaat,
  saa rigt og røstfuldt som før i Tiden,
  - men ej saa dragende, ej saa stærkt,
    thi du, du stod jo ved Siden!
</body>
</poem>

<poem id="nalbandian2019030953">
<head>
    <title><num>VI.</num>Min Ranke fin</title>
    <toctitle><num>VI.</num>Min Ranke fin</toctitle>
    <indextitle>Min Ranke fin</indextitle>
    <linktitle>Min Ranke fin</linktitle>
    <firstline>Du er den unge, slanke</firstline>
    <source pages="131-132"/>
    <quality>korrektur1,kilde,side</quality>
</head>
<body>
<nonum><i>Han:</i></nonum>
Du er den unge, slanke,
  fint svajende Vinranke,
der synes spæd og veg og dog,
  som ved en Guddomstanke,
    bærer saa ædel Frugt.

Min fine, unge, slanke,
  min lyse Vinjeranke!
Stor er din Styrke! rigt du gav,
  som ved en Guddomstanke,
    mig Lykkens ædle Frugt.

Til Jorden blev du bunden,
  som Ranken, men fra Grunden
du søger vidt mod Lyset op;
  deraf din Sjæl er runden,
    der suger den sit Liv.

Du strækker dine Blade
  i Vejret for at bade
dem rigt i Sol og samle op
  i deres Favn, den glade,
    al Himmellysets Væld.

Men dine Rødder, kære
  min Ranke fin! de bære
dybt, dybt i Jord og vilde helst
  med alt det bedste nære
    dit Hjertes ædle Vin.

- Min fine, unge, slanke,
  min stærke Vinjeranke!
Lær mig at være dig, ved Kraft
  af Eros’ Guddomstanke
    en fuldgod Vingaardsmand!
</body>
</poem>

<poem id="nalbandian2019030954">
<head>
    <title><num>VII.</num>Men om du rigtig vidste, hvad du gjorde -</title>
    <toctitle><num>VII.</num>Men om du rigtig vidste, hvad du gjorde -</toctitle>
    <indextitle>Men om du rigtig vidste, hvad du gjorde -</indextitle>
    <linktitle>Men om du rigtig vidste, hvad du gjorde -</linktitle>
    <firstline>Min Elskede, du ser paa mig og smiler</firstline>
    <source pages="133"/>
    <quality>korrektur1,kilde,side</quality>
</head>
<body>
<nonum><i>Hun:</i></nonum>
Min Elskede, du ser paa mig og smiler,
imens du holder mellem begge Hænder
        i livsfast Greb
mit Hoved knuget tæt, og sagte vender
det mod dig med et Blik, som jeg kun kender.

Og jeg, jeg læser, tryg som Barn i Vugge,
dets Skrift, men tyded dog, om blot jeg turde,
        som Efterskrift,
at: - mon du rigtig vidste, hvad du gjorde,
dengang du tog en Drømmerske til Hustru -

Min Ven, min Ven, jeg tænkte tit det samme!
Klog var den, al din anden Færd paa Jorde,
        kun om du just - -
ja, om du rigtig vidste, hvad du gjorde,
dengang du tog en Drømmerske til Hustru -?
</body>
</poem>

<poem id="nalbandian2019030955">
<head>
    <title><num>VIII.</num>Barneportrættet</title>
    <toctitle><num>VIII.</num>Barneportrættet</toctitle>
    <indextitle>Barneportrættet</indextitle>
    <linktitle>Barneportrættet</linktitle>
    <firstline>Der staar paa Bordet foran mig et Billed</firstline>
    <source pages="134-135"/>
    <quality>korrektur1,kilde,side</quality>
</head>
<body>
<nonum><i>Han:</i></nonum>
Der staar paa Bordet foran mig et Billed,
  jeg synes, det gør Stuen lys og varm!
Et fordringsløst Portræt kun, af en lille,
  lyshaaret Pige paa sin Moders Arm.

Hun har saa spørgende, saa store Øjne,
  hun taler med mig tit og mangen Gang.
For er du borte fra mig, blot en Time,
  saa falder Dagen mig som Aar saa lang.

Med hende taler jeg da tit, den lille,
  fortroligt i mit Hjemlands bløde Sprog.
Hun lukker mig en Verden op; ved hende
  din Barndom bliver mig en aaben Bog.

Hun er saa tillidsfuld; hun rækker begge
  smaa Hænder ud, og spørger: er det dig,
jeg nu tilhører? blev i dine Arme
  jeg fra min Moders lagt? Ja, det er dig.

Jeg véd, du har saa ømme, bløde Hænder,
  som ingen Moder selv; det er hos dig
alene, jeg vil være; du vil lede
  mig frem paa Livets vanskelige Vej.

- - Der staar paa Bordet foran mig et Billed,
  jeg synes, det gør Stuen lys og varm!
Et fordringsløst Portræt kun, af en lille,
  lyshaaret Pige paa sin Moders Arm.

Jeg ejer af dig mangt et andet Billed,
  som staar maaske mig endnu mere nær.
Men denne lille Pige, som sin Tillid
  mig gir saa trygt, - hun blev min Sjæl saa kær.

Og er du borte fra mig, blot en Time,
  og Stuen er ej længer lys og varm,
saa er det hende, jeg tyr til: en lille,
  lyshaaret Pige paa sin Moders Arm.
</body>
</poem>

<poem id="nalbandian2019030956">
<head>
    <title><num>IX.</num>Hvor man er To</title>
    <toctitle><num>IX.</num>Hvor man er To</toctitle>
    <indextitle>Hvor man er To</indextitle>
    <linktitle>Hvor man er To</linktitle>
    <firstline>Hvor man er To, der sætter Værn</firstline>
    <source pages="136"/>
    <quality>korrektur1,kilde,side</quality>
</head>
<body>
<nonum><i>Hun:</i></nonum>
Hvor man er To, der sætter Værn
  af Hjerters Ild og Viljers Jærn
omkring et Maal, der ejer Livets Evne,
  der vil det, maa det imod Sejren stævne.

Hvor man er To om samme Lod,
  dér taber Døden selv sin Brod.
Og Livets Lavhed, bedsk som Blod at friste,
  kan bæres: man kan ej hinanden miste.

Og var man To om Dagens Strid,
  og To om Tro paa Sejrens Tid,
da bæres let, som Blomst fra Edens Have,
  hvert Saar, som Dagens Byrde grumt kan gnave.
</body>
</poem>

<poem id="nalbandian2019030957">
<head>
    <title><num>X.</num>Vort første, lille Juletræ -</title>
    <toctitle><num>X.</num>Vort første, lille Juletræ -</toctitle>
    <indextitle>Vort første, lille Juletræ -</indextitle>
    <linktitle>Vort første, lille Juletræ -</linktitle>
    <firstline>Vort første, lille Juletræ</firstline>
    <source pages="137-140"/>
    <quality>korrektur1,kilde,side</quality>
</head>
<body>
Vort første, lille Juletræ,
  hvad ligner jeg dig ved?
Ved hende kun, min unge Viv,
mit Øjes Lys, min Skat, mit Liv,
  min Lykkes evig-grønne
    og evig-unge Træ.

Ja du, mit Liv, min Hjertenskær,
som stille sidder mig saa nær
  her ved det lille Træ -
du er mit Hjertes Julelys,
saa rank og fin og straalevarm,
  - du er min Julestjerne,
  kun dig jeg fulgte gerne.

Og alt, hvormed du pyntet har
  i lyserødt og hvidt
vort lille Træ, vort Juletræ,
  kun vort, kun dit og mit,
  - det er dit eget Væsen,
  det, som er ene dit.

Som Granen er du uvejrsstærk,
  ubøjeligt dit Mod;
i fremmed Land du slaar ej Rod;
for mig, hvem frit og fuldt du gav
  din Fremtids Liv, dit Hjertes Blod,
    det var, du Alt forlod.

Som Granen kan du sukke dybt,
naar Livets Vind bed saart og hvast,
og naar din friske Tillid brast,
  med Lavheds Aand i Kast.
    Men altid, altid, o min Skat,
      ved Dag og Nat,
    stiger dog Haabets Fuglesang
      fra dine Grene!

Jeg er saa stolt, min unge Viv,
    min ranke Ædelgran,
naar frem jeg ser og maaler ud
Væksten af dine unge Skud,
  - de friskeste, de grønneste,
  i hele den store Skov!

Fordi det er jo mig, der faar Lov
  at føre og følge din Vækst!
Du siger, den rinder ud fra mig,
    - men nej!
maaske til at pleje dit Væsens Skud,
  jeg fik en lykkelig Haand,
men dit Sjælelivs Grund kan jeg ej skabe om;
    over Liv og Aand
  raader de skjulte Magter.

Du smiler - og gemmer dit Hoved tyst
    ind til mit Bryst,
- tror du ej paa de skjulte Magter- ?
Og dit Smil, dit tusindfoldige Smil,
    disse gyldne Glimt,
    som med øsle Kvindehænder
    du spreder over min Vej,
- de er som de blændende Straaleglimt
    af Guldtraadenes Spind
    i vort Juletræs mørke Grene........

- - - Og Alt, hvad hvidt og lyserødt
du dækked Træets Grene med,
saa det som Æbletræ i Vaar
med tusind Blomster staar,
det er dig selv, du Æbleblomst,
    din fine Kind,
    dit rene Sind,
    og hyllet ind
i Kjolens lyserøde Spind........

- Men fejer bort den barske Vind
    min Æbleblomst,
    min unge Gran,
    mit Øjes Lys - -
da - o min Julestjerne -!
<i>da</i> fulgte jeg dig gerne - - -

Men bort - o, ingen kolde Gys
    af Dødens Aand,
- jeg holder jo din Haand!
Men giv mig, Skat, naar Julen er
forbi, og sidste Lys nedbrændt
og først de næste om et Aar
    blir tændt, -
da giv mig, Skat, den gyldne Julestjerne,
som straaled for os, da vi sammen sad
  her ved vort første, lille Juletræ - - -
</body>
</poem>

<poem id="nalbandian2019030958">
<head>
    <title><num>XI.</num>Du ejer saa rigt et Livsmod -</title>
    <toctitle><num>XI.</num>Du ejer saa rigt et Livsmod -</toctitle>
    <indextitle>Du ejer saa rigt et Livsmod -</indextitle>
    <linktitle>Du ejer saa rigt et Livsmod -</linktitle>
    <firstline>Du ejer saa rigt et Livsmod</firstline>
    <source pages="141"/>
    <quality>korrektur1,kilde,side</quality>
</head>
<body>
<nonum><i>Hun:</i></nonum>
Du ejer saa rigt et Livsmod,
  du ejer saa lyst et Syn;
dit Sind er mod mit som Solens Skær
    bag Skovens Bryn;
men du har det gennemskinnet,
og varmet og lyst mellem Stammerne ind,
  saa Skovens tusinde Blomster
  sprang ud, sprang ud i mit Sind!

Det ønsker jeg hver og Alle
  at leve den Stund en Gang,
da Skovens ængstede Fugle smaa
    fløj op med Sang!
Da løves i Lys en Verden,
hvor før der var kun en Tykning trang,
- det ønsker jeg hver en Skov paa Jord
  at møde sin Solopgang!
</body>
</poem>

</content>
</section> <!-- Vekselsange -->

<poem id="nalbandian2019030959">
<head>
    <title>Epilog</title>
    <firstline>Mit første Hjem ved Nordens lyse Strand</firstline>
    <source pages="142-143"/>
    <quality>korrektur1,kilde,side</quality>
</head>
<body>
  Mit første Hjem ved Nordens lyse Strand,
hvor solblaat Dyb mig lærte dybt at drømme
og dybt at længes mod en Aandens Tømme
  at lede frem min vage Barnesjæl -
    Dig elsker jeg her i min Lykkes Land,
    mit første Hjem ved Nordens lyse Strand.

  Hvor Bølger nynned og hvor Maager flød
paa Vingehvile, højt i Solglans baaret,
dér nynned første Gang, i tusindaaret
  Triumf min unge Sjæl sin første Sang.
    Dér fødtes Drømmens Maager a f mit Skød,
    hvor Bølger nynned og hvor Maager flød.

  Mit andet Hjem ved Genfersøens Kyst,
som bort mig tog fra Nordens lyse Strande,
hvor højt jeg sad tilbords i Drømmens Lande,
- du gav mig Daad fo r Drøm og Brød fo r Sten
    Dig elsker jeg i Alt, i mørkt og lyst,
    mit Hjertes Hjem ved Genfersøens Kyst.

  Der <w>Livet</w> drog mig tæt i Favnen ind,
og lagde tyst mit Hoved ved sit Hjerte.
Hvad dér jeg hørte og hvad dér jeg lærte,
  det er, o du min Sjæl, din Hemlighed.
    Dér udsprang Lykkens Blomster i mit Sind,
    - hvor Livet drog mig tæt i Favnen ind.

  I tvende Hjem, som fostrede min Sjæl,
Drøm, Længsel, Digtning - Lys og Liv og Lykke,
giv, at den Bygning, I mig gav at bygge,
  maa blive eder værd til alle Tid!
    Giv det, mit gamle Hjem ved Nordens Strand,
    og du, min Lykkes Hjem i fremmed Land!
</body>
</poem>

</workbody>
</kalliopework>

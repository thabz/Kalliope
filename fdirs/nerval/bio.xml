<?xml version="1.0" encoding="UTF-8"?>
<bio>
<body>
Nerval, Gérard de, egenligt Gérard Labrunie, fransk Digter, født i Paris 21. Maj 1808, død samme Sted 26. Januar 1855. 1828 debuterede han med en Samling <i>Élégies nationales et satires politiques</i> og udgav en Oversættelse af 1. Del af <a work="goethe/1808">»Faust«</a>, med hvilken <a poet="goethe">Goethe</a> selv udtalte sin fulde Tilfredshed. I en Række Aar skrev han den dramatiske Feuilleton i <i>La Presse</i>. Af Sorg over sin Elskede, Skuespillerinden Jenny Colon's Død foretog han lange Rejser. I sine lyriske Digte er han stærkt paavirket af Tysklands Romantikere og <a poet="goethe">Goethe</a>. Han skrev desuden en Række højromantiske Romaner, hvoriblandt kan nævnes <i>Les illuminés</i> (1852), <i>Petit châteaux en Bohême</i> (1853), <i>Les filles du feu</i> (1854), <i>Le rêve et la vie</i> (1855), <i>Les femmes du Caire</i>, <i>Les nuits du Rhamadan</i>, <i>La légende du calife Hakem</i>, <i>Histoire de Belkis et de Salomon</i> og andre. Blød af Natur, eventyrlig og urolig forfaldt han i sit Tungsind til Sindssygdom og endte sit Liv ved Selvmord. 


<b>Litteratur:</b>

<w>Delvau</w>, <i>Gérard de Nerval</i> [1865]; <w>Tourneux</w>, <i>Gérard de Nerval</i> [1888]; <w>Julia Cartier</w>, <i>Gérard de Nerval</i> [1904].

<right><small><a poet="michaelis">Sophus Michaëlis</a> in <i>Salmonsens konversationsleksikon</i>, 2. udg., 1915-1930, Bd. XVII, p. 822.</small></right>
</body>
</bio>


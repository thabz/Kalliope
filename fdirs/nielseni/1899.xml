<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1899" author="nielseni" status="complete" type="poetry">
<workhead>
    <title>Digte og Vers</title>
    <year>1899</year>
    <notes>
        <note>Teksten følger Iben Nielsen: <i>Digte og Vers</i>, Brdr. Salmonson, Kbh., 1899.</note>
    </notes>
    <pictures>
        <picture src="1899-p1.jpg">Titelbladet til <i>Digte og Vers</i> (1899) lyder ,,Digte og Vers / af / Iben / Forord af Sophus Michaëlis // København / Forlagt af Brødrene Salmonsen (J. Salmonsen) / Græbes Bogtrykkeri / 1899''.</picture>
    </pictures>
    <source facsimile="130023473438_color" facsimile-pages-num="82" facsimile-pages-offset="4">Iben Nielsen: <i>Digte og Vers</i>, Brdr. Salmonson, Kbh., 1899.</source>
</workhead>
<workbody>

<prose id="nielseni2019042601">
<head>
    <title>Forord</title>
    <source pages="5-6"/>
    <keywords>michaelis</keywords>
    <quality>korrektur1,kilde,side</quality>
</head>
<body>
    Man tager jo ikke en Sommerfugl ved Vingerne og holder den frem til Betragtning for et højtæret Publikum. Lad Kritiken spidde den paa sin Naal og behandle den som en død Ham.  Om Kritiken kan naa den. Thi der er Lgrik, som ligner en Sommerfugls Flagren fra Blomst til Blomst. Ingen tænker paa at fange den.
    Der gives jo en Lyrik, der er selve Livets henrykte Vaagnen, Tankernes morgenglade Flagren i solbeskinnede Rytmer. Den fødes kun af Lykken ved at leve, af Glæden over at være ung og at eje fem usløvede Sanser. Den Lyrik fylder sig med Sol som Vinens unge grønne Druer, der har duggede Kinder og er til at se paa, ikke til at perse. Den giver ikke stærk Vin, men er dejlig at se til ogsaa for den, der er vænnet til gamle vellagrede Vine i Edderkoppestøv.
    Den Art Lyrik er for Ungdommen. Den skrives af unge Sværmere og forstaas kun af ublaserte Sjæle. Hjerterne banke, naar den skrives, mindre af nogen bestemt Elskovsfeber, end af en vid, ubestemt Forelskelse i Livet. Den Lyrik rødmer som jomfruelige Kinder, Blodet nynner i dens Rytmer, den hele Verden er forelsket:

        Alt, som aander, elske maa -
        Vinden bøjer Slraa mod Sti aa,
        Bien drikker salig Lyst
        af et vaarfint Blomsterbryst.

    Fra et vaarfint Blomsterbryst stammer disse Vers. Fra Stemningernes Blomstringstid, da Øje og Mund har lige let til at le og til at græde, da Hjertet elsker at føle sig ene, medens Graad vexler med Smil, indtil Livet begynder at bringe Lidelse, og Sorgens Spor kan ses. Der er Roser af saa sart en Hvidhed, at selv et Regnstænk kan plette Blomstens Blade:
    Versene taler deres egen Sag. Til Oplysning for den Læser, der tvivler om Kvindekønnets Evne for Lyrik, tjener, at de er skrevne af en ung Pige, tilmed i saa pur en Ungdom, at man vilde forbavses ogsaa uden Hensyn til Forfatterens Køn. Hendes Vers røber den fødte Digter. Der er Musik i hendes Rytmer, der er et ungt Sinds rene Umiddelbarhed i Sorger og Glæder. Selv deres Spædhed ejer sin Ynde. Overfor saa ung og fin og oprigtig Lyrik spørger man ikke, hvad den ,,lover''. Man stiller jo ikke en Sommerfugls Horoskop. Hvad der synger i disse Vers, lader sig ikke præge med det haarde Stempel ,,Talent'' i Betydning af bevidst Dygtighed.
    Som sagt: Man tager jo ikke en Sommerfugl ved Vingerne og holder den frem til Betragtning for et højtæret Publikum. I det højeste peger man paa den.
<right>SOPHUS MICHAELIS.</right>
</body>
</prose>

<poem id="nielseni2019042602">
<head>
    <title>Blomstermaleri</title>
    <firstline>Jeg vil tegne</firstline>
    <source pages="7-8"/>
    <quality>korrektur1,kilde,side</quality>
</head>
<body>
Jeg vil tegne
Blomster paa azurblaa Silke,
Blomster for hvem alle andre
blegne.
Hvilke?
Elskovsurter, Elskovsranker,
som skal binde dine Tanker.

Jeg vil flette
over denne Silkeslette
tusind søde Blomsterord,
fagre som det Farvekor,
der skal slynge
sig i Stængellabyrinter
og skal synge
gennem kaade Bladeformer,
hvor det iltre Saftblod stormer,
frem til rige Blomsterblink,
der skal drage dig som Vink,
Lysvink over vilde Veje.

For de eje
Glød og Glans af mine Drømme
blundende i Bægrets Sømme,
eje Sange
dybt i Duftens skjulte Gange,
blysomt blide,
fablet frem ved Skumringstide,
naar jeg længtes -

Det er Runer, som skal binde,
skal om dine Tanker skinne -
Denne rige Blomsterstime,
som jeg risted ind i Silken,
den skal skinne frem en Time -
Hvilken?
</body>
</poem>

<poem id="nielseni2019042603">
<head>
    <title>Dagning</title>
    <firstline>Alle Stjerner blegne</firstline>
    <source pages="9"/>
    <quality>korrektur1,kilde,side</quality>
</head>
<body>
Alle Stjerner blegne,
tavse Lysglimt bære
Bud fra Dæmringsegne -
Lydløst, dunblødt skære
Vingeslag i Luften.
Mine Drømmetanker
vokse frem som Ranker,
nattefine - Duften
dør i Væld af Dag.
</body>
</poem>

<poem id="nielseni2019042604">
<head>
    <title>Stemning</title>
    <firstline>Alle de perlende Dugdraaber</firstline>
    <source pages="10"/>
    <quality>korrektur1,kilde,side</quality>
</head>
<body>
Alle de perlende Dugdraaber
i Græsset ved min Fod
bliver for mig til Taarer.

Og hvert et lille vinget Insekt,
der bæres af Luftens Flod,
minder om Brodden, som saarer.

For hvert et Livsglimt, der drager forbi,
lukker jeg Øjnene i,
- men hver en Smerte, som vil mig fly,
jeg kalder tilbage paa ny.
</body>
</poem>

<poem id="nielseni2019042605">
<head>
    <title>Agnete-Sang</title>
    <firstline>Naar den kommer, den Stund</firstline>
    <notes>
        <note>Se folkevisen <xref poem="folke2000013101"/>.</note>
    </notes>
    <source pages="11-12"/>
    <quality>korrektur1,kilde,side</quality>
</head>
<body>
Naar den kommer, den Stund,
da jeg længes mod Ro,
kender jeg nede paa Havsens Bund
et Havmands-Bo.

Der hvide og skøre Isblomster gro,
og de skal slukke mit Øjes Brand,
naar engang det bliver sygt og træt,
fordi det har alle sine Taarer grædt.

Og under det dybe, blanke Vand
et Væld af Toner gaar.
Saa klart og højt de klinge,
at naar de imod Øret slaar,
da maa det springe.

For hver en Smerte og hver en Harm
skal jeg dernede befries;
thi ved den Havmands kolde Barm
stivner Hjertet til Is.
</body>
</poem>

<poem id="nielseni2019042606">
<head>
    <title>I Februarsol</title>
    <firstline>Ej sandt, du svaje Poppeltop</firstline>
    <source pages="13"/>
    <quality>korrektur1,kilde,side</quality>
</head>
<body>
Ej sandt, du svaje Poppeltop,
hvis En os vilde sige,
hvor Vaaren staar i Gem,
saa ledte vi den op,
saa kyssed vi den frem -
for længe tør den dog ikke bie!
</body>
</poem>

<poem id="nielseni2019042607">
<head>
    <title>Se, fra Maanens Straaler</title>
    <firstline>Se, fra Maanens Straaler</firstline>
    <source pages="14-15"/>
    <quality>korrektur1,kilde,side</quality>
</head>
<body>
Se, fra Maanens Straaler
falder Perleregn i Bølgeskaaler.
Der gaar Sølv i Kallabladets Aarer,
Hegnet glimter som i Dug af Taarer.

- Du, som ved min Side staar, jeg kender
grant, hvad ej din Sjæl tør give Røst,
hvad kun i dit dunkle Øje brænder,
tryglende om blot en ringe Trøst.

Men mit Bryst,
det er Tempel for et andet Billed -
Og jeg kan kun tie om min Lyst,
at ej Ord skal paa dit Hjerte træde,
stakkels Hjerte, som for mig maa græde.

Se, en Sky for Maanens Straaler,
og det sukker sært i Bølgeskaaler,
Mørke gror i Kallabladets Aarer,
Hegnet drysser sine blanke Taarer -
</body>
</poem>

<poem id="nielseni2019042608">
<head>
    <title>Maane</title>
    <firstline>Maanen skinner</firstline>
    <source pages="16"/>
    <quality>korrektur1,kilde,side</quality>
</head>
<body>
Maanen skinner,
Lyset rinder -
Gylden Flod af gule Flammer
gurgles frem foruden Lyd;
hvide Brandes vage Syd
isnes om mig i mit Kammer.

Maaneblanke,
isblaa Ranke,
sval mig med din Blomsteraande!
Drag dit perlekolde Spind
om mit hede, hede Sind -
Kys min Sjæl med Blomsteraande!
</body>
</poem>

<poem id="nielseni2019042609">
<head>
    <title>Taage</title>
    <firstline>Nu breder stille Skumren</firstline>
    <source pages="17"/>
    <quality>korrektur1,kilde,side</quality>
</head>
<body>
Nu breder stille Skumren
Ly over Fuglenes Drømme
og Spirernes Slumren.
Tætte, tavse Taagestrønune
svøbe sig om Buskens Bark,
skjule som en Trylleverden
for mit Blik den store Park.

Stille staar jeg her og ene,
stirrer gennem snevre Tremmer,
tror, at det er dig, som Grene
og som Taage for mig gemmer,
hører Gruset sagte knitre,
kalde - men er lukket ude
bag de tunge, stængte Gitre.
</body>
</poem>

<poem id="nielseni2019042610">
<head>
    <title>Skovbrand</title>
    <firstline>Flortynde, hvide</firstline>
    <source pages="18-20"/>
    <quality>korrektur1,kilde,side</quality>
</head>
<body>
Flortynde, hvide
Skyggeblomster glide
sitrende
ind i Nattens Lande.
Svanen stiger fra dybe Vande
glitrende
falde stænkende Draaber
af Vingen - Den raaber
til Mørket og flyver efter.

Men i de store Skove
sove
alle Dagens Kræfter.

Skjult i Mulmet,
i Tykningens Gem
har længe ulmet
en Gnist.

Nu hopper den frem
over gyngende Kvist.
Som en spillende Slange,
blinkende blaa,
skyder den frem under lange,
vippende Straa,

duftberust -
Dens svovlgule Tunge
vokser i Pust
fra Vindenes Lunge,
æder alle Blomsterstilke,
Mostæppets Silke
og Bregnernes Tætning,
vinder sine Flammer
om Træernes Stammer
og Løvværkets Fletning. -
- Højt sig tænder
det vildeste Skrig:
Skovene brænder!

Fuglelig
falde fra Kviste,
Hjortens og Hindens
susende Spring biir det sidste.
Ild og Blod
raser i Vindens
røgsorte Flod.
Liv sig til Dødsskrig vender:
Skovene brænder!
</body>
</poem>

<poem id="nielseni2019042611">
<head>
    <title>Alene</title>
    <firstline>Solen skinner i Ny og Næ</firstline>
    <source pages="21"/>
    <quality>korrektur1,kilde,side</quality>
</head>
<body>
Solen skinner i Ny og Næ
paa Tagenes røde Tegl.
Stæren fløjter højt i et Træ,
som hænger over Søens Spejl.

Stæren kalder sin Magelil
ved alle de ømmeste Navne.
Bølgen drikker Træet til
paa, at den grønt det skal favne.

Og jeg - jeg længes imod en Skænk
af Livet, jeg her ser gro,
sidder saa ene paa denne Bænk -
- der kan netop sidde to.
</body>
</poem>

<poem id="nielseni2019042612">
<head>
    <title>I Nattens Dyb</title>
    <firstline>I Maaneskin, ved Midnatstide</firstline>
    <source pages="22-25"/>
    <quality>korrektur1,kilde,side</quality>
</head>
<body>
I Maaneskin, ved Midnatstide
lægger sig store, fløjelshvide
Blomster ud over Jord. -
Blomster med saa underlig Duft
som en Søvngængers hviskende Ord.
Og om du vil dem bryde,
fanger din Haand kun Luft,
og stedse deres Ranker de skyde
foran dig, hvide, urørte.

Ind i en Skov de mig førte.
Og det tætte grønne
skjulte for mit Blik deres skønne
Straaleblades Skin.

Dybt, dybt gik jeg
i Skoven ind,
bort fra al banet Vej,
der hen, hvor Stilhed bor,
hvor Kilden i sit Fald
stivned til klart Krystal,
hvor Planterne aldrig gror
eller gløder - kun sover -
Og ingen Fugle lover
Livet, men Mulmet
er som en Sang, der døde,
da rigest den svulmed.
Og Sommerfugle, purpurrøde,
fra de akstætte Agre
ind i denne Stilhed flagre
og falde ned paa den bløde,
græsklædte Muldjord uden Liv.

- Da følte jeg mig træt
og brød gennem Grenenet
for at favnes af det dybe Stille.
- Men alt Livet i mig vilde
kun Liv, og med voksende Kraft
vakte det den døde Natur.

Da steg fornyende Saft
op i den vildsomme Blademur,
som vaagned til Sus og Tale
og aabned sig, at milde Lufte
kunde strømme i de grønne Sale.
Alle Blomster begyndte at dufte,
og Fuglene fløj syngende bort
med Sommerfuglene til kort,
straalende Leg i Solen.
Og Kilden hopped over Stene
bort fra mig med klinger Latter.
Og atter
var jeg alene -

Men fra det soltændte Øst
kastedes imellem Skovens Stammer
en Urt, hvis Stængelvæv skød Flammer
brændende Pile.

Og Nattens Drøm om Hvile
svandt som Dunst og Damp
for Blomsten med den hede Lugt
og Farve som det røde Hjerteblod,
der rinder og rinder i Kamp,
til alt Lys igen er slukt. - -
</body>
</poem>

<poem id="nielseni2019042613">
<head>
    <title>Gadeglimt</title>
    <firstline>Skal jeg mon sørge eller føle Glæde?</firstline>
    <source pages="26-27"/>
    <quality>korrektur1,kilde,side</quality>
</head>
<body>
Skal jeg mon sørge eller føle Glæde?
- -

  Ned over Torvets Brosten Solen bager,
  men inde i det lange smalle Stræde
  ruger stadig Skygge. - Store Flager
  af Sod sig sagte over Gaden lægger;
  og Husene i graalig Enshed rækker
  de høje, nøgne Armodsmure frem.

  Men oppe paa en Sal har milde Hænder
  plantet og elsket frem en Hængehave,
  hvis spinkle Ranker nedad Muren sender
  et Net af Blade og en Blomstergave,
  der skinner gyldent-rødlig mellem Løvet
  som Blus paa Livets sejerstændte Kerter.

- Skal jeg nu sørge med de stakkels Blomster,
  som er alt Solens Lueskær berøvet,
  hvad eller glædes med de kække Hjerter,
  der, selv hvor Hav af Mislyd Modet bryde,
  har Kraft til hvert et Skønhedspust at nyde?
</body>
</poem>

<poem id="nielseni2019042614">
<head>
    <title>Stævnemøde</title>
    <firstline>Solnedgangens Roser gløde</firstline>
    <source pages="28"/>
    <quality>korrektur1,kilde,side</quality>
</head>
<body>
Solnedgangens Roser gløde
ude paa de gamle Mure,
tegne i det blaa og bløde
Vand en gylden Glitterfure.

Alt, som aander, elske maa -
Vinden bøjer Straa mod Straa,
Bien drikker salig Lyst
af et vaarfint Blomsterbryst.

Fugle deres Reder dune -
Og jeg ved, jeg En skal møde
i den lange Vaardags lune,
duftopfyldte Aftenrøde.
</body>
</poem>

<poem id="nielseni2019042615">
<head>
    <title>Nocturne</title>
    <firstline>Højt kupler sig det dunkle Himmelhvælv</firstline>
    <source pages="29-30"/>
    <quality>korrektur1,kilde,side</quality>
</head>
<body>
<nonum><center>I</center></nonum>

Højt kupler sig det dunkle Himmelhvælv,
og bort i Nattens fjernblaa Dybder vugges
Taarnurets Slag, som svagt i Luften skjalv.
En sagte Knirken, naar et Vindve lukkes,
og Lyd af Fodtrin, som paa Gaden klampe -
- Saa blir det tyst - i Genbohuset slukkes
det sidste Skær af en aarvaagen Lampe.

Nej, vi vil ikke, kan ej skilles her,
hvor en Maanestraale snor sig spinkel
og sølvhvid over Gitterværkets Sprinkel,
men vi vil gaa ind under lyse Træer,
hvor som en duftig Kærtegnskaabe Aanden
fra alle Blademunde om os slaar -
Saa tage vi hinanden fast i Haanden:

«Du dejlige, du lyse Nat i Vaar!»


<nonum><center>II</center></nonum>

Sit natblaa Stjernetelt har Himlen spændt
ud over den flade, slummerhyllede Egn,
hvor Huse og hvor Vande kun er kendt
som lyse Prikker mellem de tætte Hegn.

Oppe i Kastanietræets mørke Krone
skinne Vaarens Festlys i hvidnende Rad;
der klinger en blød og drømmefødt Fugletone
under den sagte Raslen af Blad imod Blad
og klukkende Bølgers Slag mod en rørbræmmet Kyst.

Ak, hvor her er tyst
og dejligt at drømme, nej, spørg mig ikke, om hvad -
</body>
</poem>

<poem id="nielseni2019042616">
<head>
    <title>Freja</title>
    <firstline>Disse Vinde, der smyge</firstline>
    <source pages="31-33"/>
    <quality>korrektur1,kilde,side</quality>
</head>
<body>
Disse Vinde, der smyge
sig tyst om min Kind,
denne dalende myge
Duft fra blomstrende Lind.

Disse hviskende Trækroners
Aftenmelodi
og fjerne, skælvende Toners
gribende Melankoli. -

Dette Hjerte, der banker,
der lider mod mit,
mine egne sørgmodige Tanker,
som flygte saa vidt, saa vidt.

Et Syn: Den snefaldsblege
Freja i sin Offerlund.
De Klager, som stege,
de døde paa hendes Mund.

Dette fjældkolde Øje,
der isner mit Blod,
men tvinger til at bøje
sig og knæle for hendes Fod.

De sorgvildt knugede Hænder,
Læben, som stenmejslet stum
al Lidelses Havdyb kender,
den vier os dødtavs og grum.

De guldrøde Maanestraaler
henover Jordens Sten,
de rygende Offerskaaler -
vi fylde dem en for en -

Ej kan vi lindre og læge,
ej standse det strømmende Blod,
thi hver, som Gudinden vil præge
maa saare - og saares til Bod.

- Disse Vinde, der smyge
  sig tyst om min Kind,
  denne dalende myge
  Duft fra blomstrende Lind -

  Disse hviskende Trækroners
  Aftenmelodi,
  og fjerne, skælvende Toners
  gribende Melankoli - - -
</body>
</poem>

<poem id="nielseni2019042617">
<head>
    <title>Soltit</title>
    <firstline>Soltit oppe i Løvet</firstline>
    <source pages="34-35"/>
    <quality>korrektur1,kilde,side</quality>
</head>
<body>
Soltit oppe i Løvet
og nede i det grønne Græs.
Solen alle Vegne
og Solen intet Steds.

Lyset falder paa Vandet
i tynde, støvblaa Strib,
der gemme halvt og blotte halvt
et lidet sejlrødt Skib.

Det er, som var der bag Løvet
noget, der ikke kan ses,
noget, der bliver Midtpunkt
i Tankernes snare Kreds,

som var du i det skjulte,
i hvad jeg aabent hører,
i Fuglens Kvidder, Løvets Sus,
i det, som Mørket slører -

Jeg har dig altid med mig
i tusind Livssprog delt,
men spørger for Solens Aasyn:
Kommer du aldrig helt?
</body>
</poem>

<poem id="nielseni2019042618">
<head>
    <title>Regn</title>
    <firstline>Med trommende Raslen</firstline>
    <source pages="36"/>
    <quality>korrektur1,kilde,side</quality>
</head>
<body>
  Med trommende Raslen
  slaar Regnen mod Rønnen
  og blanker Haslen
  og kvæger den tørstige Grønnen
  hos alle smaa Rodskud og Ris.
  Og borte i den regntætte Dis
  skifte et Par Krager Raab.

- Men hvergang det begynder at blæse,
  fejer Vinden et perlende Draab
  bort fra Apoll’støttens Næse.
</body>
</poem>

<poem id="nielseni2019042619">
<head>
    <title>Midsommerdag</title>
    <firstline>Der suser Hyld, der synger Fugl</firstline>
    <source pages="37-38"/>
    <quality>korrektur1,kilde,side</quality>
</head>
<body>
Der suser Hyld, der synger Fugl,
der syder Sol i hver en Vraa,
der aander Liv i Lys, i Skjul,
og Himlen blaaner, o, saa blaa,
og Luften dirrer varmemæt.
Ud over Engen er et Net
af gyldent Drys og grønne Lyn.
Og Lærken stiger højt op, højt
mod Himlens Tjæld.
Fra Skovens Bryn,
fra dybest Hæld
gaa tusind Fuglerøsters Fløjt -
Og Aaens Bølge, lind og varm
med lade Sprøjt
slaar om min Arm.
Og Tangen vinder blanke Baand
omkring min Haand,
der hænger hed
ned i de grønblaa Vande.
Den Skipper, som histude gled
vil han mon lande?
Nej - til Havs.
Og Hylden her, den er vist tavs,
dens Blade ingen Øjne har -
saa tror jeg, jeg vil dukke
i Vovens. Glimreglar - - -
</body>
</poem>

<poem id="nielseni2019042620">
<head>
    <title>,,Af Hjerte - med Smerte''</title>
    <indextitle>Af Hjerte - med Smerte</indextitle>
    <linktitle>Af Hjerte - med Smerte</linktitle>
    <firstline>Der ligger ude paa Engen</firstline>
    <source pages="39"/>
    <quality>korrektur1,kilde,side</quality>
</head>
<body>
Der ligger ude paa Engen
en sønderdelt Gaaseurt -
Mig er det, som i Morges
har den om noget spurgt.

Du tror, det Blomsten smerted
at jeg rev af dens Blade?
Jeg ved det ej - thi Hjertet
jeg helt, helt mistet havde - - -
</body>
</poem>

<poem id="nielseni2019042621">
<head>
    <title>Siesta</title>
    <firstline>Mens Solen stænked Gulddryp ned</firstline>
    <source pages="40"/>
    <quality>korrektur1,kilde,side</quality>
</head>
<body>
Mens Solen stænked Gulddryp ned,
min lette Baad saa sagte gled
over det lave Vand.
Og alle de lysgrønne Popler,
som stod ved Søens Rand,
de suste hinanden i Blund.
Og klare, runde Bobler
skød op fra Søens Bund
og brast mod mine Fingre.
Jeg hørte en Togpibe skingre
fjernt bag de skovdækte Banker
og faldt saa atter i Tanker - -
</body>
</poem>

<poem id="nielseni2019042622">
<head>
    <title>Laktuk</title>
    <firstline>Fuglene hulke Godnat, Godnat</firstline>
    <source pages="41-42"/>
    <quality>korrektur1,kilde,side</quality>
</head>
<body>
Fuglene hulke Godnat, Godnat
i det hviskende Krat.
Djukke-djuk, o, djuk-djuk
lille Alf, lille gyldenskære Skovlaktuk.

Laktuk hun staar med Længselsil
fra Lejets silkefnuggede Hvil,
hører i Mørket en Stemmes Suk:
hvide, hvide Alf, Gyldenlaktuk!

Se, maaneskinsblege Lemmers Dans
over Engens smaragdgrønne Glans,
smaa nøgne Fødder i tindrende Dug,
elskede lille Alf, kække Laktuk!

Langt fra dit Stængelslots Søjlehal,
under Ungbøgens Tjald,
risler en Kilde med dulgte Kluk
for dig, for ham - lyse Skovlaktuk!

Nattens Favnen er dragende skøn
dybt, dybt i Løn -
Bort paa dens vingede Strømme dig vug,
lille Alf, lille gyldenskære Skovlaktuk!
</body>
</poem>

<poem id="nielseni2019042623">
<head>
    <title>I Aftenstunden</title>
    <firstline>Nu blegner i Aftenstunden</firstline>
    <source pages="43-44"/>
    <quality>korrektur1,kilde,side</quality>
</head>
<body>
Nu blegner i Aftenstunden
den sidste Solguldsstrime,
og Fiskeskarer stime
ned til en Tangskov paa Bunden.

Paa den azurblaa Himmel
gaa Skyer som hvide Fnug,
og hver en græsfin Strimmel
er tung af glimtende Dug.

Fra alle Blomsterkummer
stiger og strømmer Duften -
Al Dagens Larm forstummer,
det suser lindt i Luften,

suser som sagte Sange
i den kobberløvede Løn,
suser mod dig en bange,
skumringsskælvende Bøn.
</body>
</poem>

<poem id="nielseni2019042624">
<head>
    <title>Nu slukkes -</title>
    <firstline>Nu slukkes de purpurne Lysfald hist</firstline>
    <source pages="45-46"/>
    <quality>korrektur1,kilde,side</quality>
</head>
<body>
Nu slukkes de purpurne Lysfald hist
mellem Lundens skælvende Træer;
nu blegner den Glans af blodrød Rust,
som skred over Vesthimlens Bræer.

Se, Næsset histude er hyllet i Dis,
i blaalig Ellesagnsluft;
og Aftenens kølige Fralandsbris
er sød af Skovenges Duft.

Bølgerne gaa med klingende Klunk
under den sandgule Kyst,
og Vandenes rosenskimre Prunk
bryder sig mod mit Bryst.

Dybets hvide Skumliljeflor
det drager, det vinker til Havs -
Hvad underlig Gaade mon ude bor,
hvor Nattaagen vokser saa tavs?
</body>
</poem>

<poem id="nielseni2019042625">
<head>
    <title>Paa Kirkegaarden</title>
    <firstline>Nede under Mulde</firstline>
    <source pages="47-48"/>
    <quality>korrektur1,kilde,side</quality>
</head>
<body>
    Nede under Mulde,
    glemt af Livets Kulde
    hviles Slægt paa Slægt.
    Lidelsers Vægt,
    Solskinstiders Glæde,
    de, som paa Hjerter træde,
    og de, der trædes paa,
    store og smaa,
    de, som bad om Døden,
    de, der i Aftenrøden
    end tigged flere Aar:
alle saa hviles de under lige Kaar.

    Hvorfor da lide,
    haabe og stride?

    Verden er den samme,
    slukkes end Livets Flamme
    for mig i denne Stund -
    Blev end min Mund
    stum for alle Tider,
    fremad Verden skrider
    foruden dens Ord -

    «Blive til Jord
    som Ormen eller Bladet,
    er alt, hvad du har hadet
    og elsket og kæmpet imod -»

- Det sukker Graven nede ved min Fod.
</body>
</poem>

<poem id="nielseni2019042626">
<head>
    <title>Skumringssang</title>
    <firstline>En violblaa Skumringstime</firstline>
    <source pages="49"/>
    <quality>korrektur1,kilde,side</quality>
</head>
<body>
En violblaa Skumringstime
og en Sang om Sommerdrømme
medens fjerne Klokker kime,
og de blanke Toner strømme.

Og to ensomt-klare Stjerner
tændes tyst i Himmelranden -
Store, dugget-gyldne Stjerner,
drømme I at naa hinanden?

Ak, kun Eders Længsler strømme
sammen i en guldlys Strime,
tyst som Sang om mine Drømme
en violblaa Skumringstime - -
</body>
</poem>

<poem id="nielseni2019042627">
<head>
    <title>Minde</title>
    <firstline>Dybt i graa Novemberskove</firstline>
    <source pages="50-52"/>
    <quality>korrektur1,kilde,side</quality>
</head>
<body>
Dybt i graa Novemberskove
fòr vi vild ved Aftentide.
Taagen væltede sin hvide,
klamme Vove
mod os som et Dødninggus
i de graa Novemberskove. -

Over Græssets grønne Virke
daled ned et Bladebrus
fra de nøgne, bange Birke.
Og vi følte høje Svampe
under vore Fødder vige,
mens hver gul Ranunkellampe
krymped sine Kroneflige.

Fra de mørke Grenegrotter
kom vi til en aaben Plet,
hvor der bugted sig et Net
kulsort Bundvand mellem Totter
vissent Siv, som sagte knitred.
Rundtom gitred
knudret-stærke Egearme
for de løndomsdybe Skove;
og i deres Vuggekarme
saa vi tavse Fugle sove.

Se, da steg en Sø af Luer,
sælsomt klare, hvor vi stod,
bølged ud fra alle Tuer,
bobled op om Ellerod.
Purpurblaa og fosforblege
Fimretraades snare Spil -
Tæt og hastigt faldt og stege
Kilder af en hellig Ild.

Over Ve og Vintervaade,
gennem lange Fraværsstunder
lvser dette Aftenunder.
Som et Væv af skjulte Traade
det forbinder vore Sjæle -
Drøm, for hvilken vore Tanker
tyst i Mindeandagt knæle -
Streng af mægtig Sympati,
under Stjerner straalet vaagen, -

- medens Taagen
vejrede sin hvide Vove
bort bag graa Novemberskove.
</body>
</poem>

<poem id="nielseni2019042628">
<head>
    <title>Forbi</title>
    <firstline>Gik jeg ud i sildig Kvæld</firstline>
    <source pages="53-54"/>
    <quality>korrektur1,kilde,side</quality>
</head>
<body>
Gik jeg ud i sildig Kvæld
over øde Enge.
Under Pilens Sørgehæld
dvælede jeg længe.

Solens purpurrøde Blod
randt i Vesterlide,
men fra Havets fjerne Flod
saa jeg Natten skride.

Som et Taagevæld den kom
tavs med Vinger hvide,
medens mange Vindes Flom
mødtes for at stride.

Stormen jog, og Taagen drog
Mulm, hvor Lyset straaled;
langsomt, langsomt Natten tog
fra mig Solfaldsbaalet.

Misted jeg en lysskær Drøm
under Nattekviden -
Den gled bort i Taagens Strøm,
kom ej mere siden.
</body>
</poem>

<poem id="nielseni2019042629">
<head>
    <title>Sne</title>
    <firstline>O dal og dæk kun varligt til</firstline>
    <source pages="55-56"/>
    <quality>korrektur1,kilde,side</quality>
</head>
<body>
O dal og dæk kun varligt til
den arme, golde Jord!
Fald Sne, o, fald saa tæt, du vil,
mens Skumringsmørket gror.

      Gør lyst
      men tyst -
    Jeg er saa træt -
      Og lul mig ind,
      nu da mit Sind
    er mildt og vingelet.

      Dal hvid
      og blid
    og dunblød tæt.
      og kys, ja kys
      i sagte Drys
    mit Øje, som har grædt.

O, dal og drys - kun eet jeg vil:
Den samme hvide Ro,
du giver Løv og Blomsterspil,
som kun i Sol kan gro!
</body>
</poem>

<poem id="nielseni2019042630">
<head>
    <title>Sonnet</title>
    <firstline>Tæt over tyste Veje rinder den natlige Rim</firstline>
    <source pages="57-58"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Tæt over tyste Veje rinder den natlige Rim -
Og Skyerne flygte i Luften som Flokke af hvide Svaner,
gyldne i Stjernernes Skær, ad egne og ukendte Baner,
mens tæt over tyste Veje rinder den natlige Rim.

I Jordens dybe Moderskød blunder den Livsens Kim, -
Men Vinterens Mulm skal svinde - og jublende Sjælen aner,
at engang løftes i Solen de saftgrønne Bladefaner -
af Jordens dybe Moderskød løftes den blundende Kim.

Jeg vandrer ved din Side paa en hvid og vinterlig Sti,
hvis bladløse Træer har glemt al Sommerens Solmelodi,
hvor Fodspor paa Fodspor slettes af Nattens rindende Rim.

Men Luftens dybe Stilhed og din Stemme er som et Ly,
hvor jeg drømmer livsaligt skønt om Vaar, der vaagner paany,
- om Sol, som løfter af Jorden Livets den blundende Kim.
</body>
</poem>

<poem id="nielseni2019042631">
<head>
    <title>Sommer</title>
    <firstline>O røde Sol, o, gode Sol</firstline>
    <source pages="59"/>
    <quality>korrektur1,kilde,side</quality>
</head>
<body>
O røde Sol, o, gode Sol,
o, stærke, milde, lyse Luft.
O, Sang og Suk om Sol, om Sol,
som skælver i den høje Luft!

O, store Dag med dybe Drag
af Livets gyldne Herlighed,
mod Hjertet gik dit Bølgeslag
og sang til Liv min Kærlighed -

O, Soldag, store, gyldne Dag!
</body>
</poem>

<poem id="nielseni2019042632">
<head>
    <title>Du vil give -</title>
    <firstline>Du vil give mig Violer, tag dem med dig bort igen</firstline>
    <source pages="60"/>
    <quality>korrektur1,kilde,side</quality>
</head>
<body>
Du vil give mig Violer, tag dem med dig bort igen,
her er intet Sted for Blomster - koldt og altid Skyggem
Du skal ud igen i Solen, i dit Øje lyser Lykke,
tag dem derfor atter med dig - tag dem med dig bort igen.

Alle Blomster i min Stue de falme og dø hen
- jeg har endnu ikke lært at være god foruden Lykke.
Mine hede, tunge Taarer ned i Blomstens Bladeskygge
de gør ondt - o, tag de Blomster, tag dem med dig bort igen!
</body>
</poem>

<poem id="nielseni2019042633">
<head>
    <title>Tak -</title>
    <firstline>Du har lært mig - Tak for Resten</firstline>
    <source pages="61"/>
    <quality>korrektur1,kilde,side</quality>
</head>
<body>
Du har lært mig - Tak for Resten,
Graad er Dumhed, Graad og Klage.
Taarer bringe ej Erstatning,
give heller ej tilbage.

Du har lært mig, at man aldrig
Panden skal mod Muren løbe.
Begge holde - og til Spot kun
vi vor Kval og Daarskab røbe.

Du har lært mig, at Ens Hjerte
sindigt bære bør Molesten.
Lægedom der findes ikke,
Plastre bare - Tak for Resten!
</body>
</poem>

<poem id="nielseni2019042634">
<head>
    <title>Sorg</title>
    <firstline>Dagene rinde saa langsomt hen</firstline>
    <source pages="62-63"/>
    <quality>korrektur1,kilde,side</quality>
</head>
<body>
Dagene rinde saa langsomt hen,
og Nætterne græder jeg bort -
men skulde jeg græde al min Ve,
den længste Nat blev for kort.

Skilles maatte jeg fra min Ven,
- aldrig saa hører jeg Bud,
aldrig saa slukkes min Elskov
eller min Kummer dør ud.

Døden bød mig Lise og Fred
og Glemsel til evig Tid -
Det havde baadet mig allerbedst,
dog valgte jeg Længsel og Strid,

valgte at leve, o, se dig engang,
en Stund om kun fattig og kort -
For det vil jeg længes Dagene hen
og græde Nætterne bort.
</body>
</poem>

<poem id="nielseni2019042635">
<head>
    <title>For Madonnas Alter</title>
    <firstline>Mørket lister frem deroppe</firstline>
    <source pages="64-65"/>
    <quality>korrektur1,kilde,side</quality>
</head>
<body>
Mørket lister frem deroppe
under Kirkeloftets Bue.
Duft af Røgelse og Kerter
bølger om Madonnas Alter.

For Madonnas Blomster-Alter
knæle de, som svarlig grue,
bede, at de pinte Hjerter
maa faa Fred paa hendes Forbøn.

Bad jeg end, Madonnas Forbøn
lindred vist ej mine Smerter,
de, som med min Længsels Lue,
vokser for hver Dag, der rinder. -

Hvad i Liv og Død mit Hjerte
længes efter, ønsker ene
vilde Gud af lutter naadig
Fadergodhed mig formene. -
</body>
</poem>

<poem id="nielseni2019042636">
<head>
    <title>Sang</title>
    <firstline>Syng du Bølge, du rindende</firstline>
    <source pages="66-67"/>
    <quality>korrektur1,kilde,side</quality>
</head>
<body>
Syng du Bølge, du rindende
Sol og Jubel og Fest -
Nej dig, Birketop skinnende,
nej dig for Vaarens Blæst.

Klokkeblomst, blaa og luftige,
løft dig nu af dit Blund,
løft dig, du skære og duftige,
nu er den fejreste Stund.

Hjerte, urolige, bankende
se, al Jorden i Glans -
Nu er det sket, at din vankende
Længsel har mødt sig med hans.

Bær da, Bør du blideste
Kæreste min mod Ø -
Silkesejl, de hvideste
Silkesejl over Sø - - -
</body>
</poem>

<poem id="nielseni2019042637">
<head>
    <title>Nattevinden</title>
    <firstline>Gennem Natten driver Syreners Duft</firstline>
    <source pages="68"/>
    <quality>korrektur1,kilde,side</quality>
</head>
<body>
Gennem Natten driver Syreners Duft.
Maanen skinner et Sted, hvor jeg ikke kan se den -
Vinden vifter omkring en halvaaben Rose,
hvisker om Fryd, der i Morgen, i Solen skal ske den.

Aa, den forelskede, dumme Vind med dens Suk og dens Sus -
Vilde den blot tage Tid et Minut at forstaa mig,
tusinde Bud om min Længsel skulde den bringe -
- ak, hvordan skal min fjerne Kalden vel naa dig!
</body>
</poem>

<poem id="nielseni2019042638">
<head>
    <title>Længsel</title>
    <firstline>De sidde alle paa Verandatrappen</firstline>
    <source pages="69-70"/>
    <quality>korrektur1,kilde,side</quality>
</head>
<body>
De sidde alle paa Verandatrappen
og tale saa stilfærdig kønt om Maanen
og Hjertets Aftenfred og Himlens Blaanen
- og svøbe sig lidt gysende i Kappen.

Mit Hjerte skriger, mens jeg sidder stum,
imod jer Ro. De tamme Dyds-Principper;
bort fra hvis snævre Baas I aldrig slipper,
har for mit Hjertes Higen intet Rum.

Jeg kender ikke Fred, saa hedt jeg længes,
om al min Tanke dine Øjne skinner,
jeg bliver ør af Savn og søde Minder,
og af saa vild en Ve mit Hjerte flænges.

- Jeg vil gaa ene ud i Havens Gange.
Der suser Birken i den høje Nat,
og Luften skælver end af Fuglesange,
og Søens Dyb er sælsom sort og glat -

Ensom ved Bredden Natviolen stod.
Jeg maatte hviske, mens jeg Blomsten kyssed,
- med Stjernelys og Duggraad var den drysset
og dufted sødt fortrolig mig imod -

blot hviske, mens den vugged paa sin Stængel,
min Længsel - og hvor dine Øjne skinner
om al min Tanke, ør af Savn og Minder -
men se, da skjalv den paa sin høje Stængel.

og aanded ud sin Sjæl i Dufte søde,
i Balsamdufte - dræbt af Angst og Fryd
den al sin Blomstring over Jorden strøede.

Nu maa mit Hjerte, ensomt uden Lyd,
flænget af Sorg og Længsel sig forbløde.
</body>
</poem>

<poem id="nielseni2019042639">
<head>
    <title>Før -</title>
    <firstline>Før jeg dig saa, du eneste, jeg sang</firstline>
    <source pages="71-72"/>
    <quality>korrektur1,kilde,side</quality>
</head>
<body>
Før jeg dig saa, du eneste, jeg sang
barnlig og glad, som Fugl, naar Solen stiger,
som Bækken gaar sin muntre Rislegang
og ved ej selv, den dybt mod Havet higer.

Der var ej Vemod, Længsler, Sukke ej
saa lidt som Drømme, flyvende og fagre,
de brød sig altid over Læben Vej
og kunde bort i Sang og Toner flagre.

- -
Du gav mig mer end Toner, hvor Drøm og Anen gror,
du gav mig Livets Lykke, den eneste, jeg kender. -
Du tog mig i din Favn - den Lykke har ej Ord,
døbt i saa hede Kys og Graad, som Kinden brænder.

Du, elskede, alene gav mig, hvad Sorg jeg led,
den raader i mit Hjerte, fra vi to maatte skilles.
Og stum og stor som Lykken er Sorgen, jeg nu ved,
for ikke er der Ord eller Klang, hvori den stilles. -
</body>
</poem>

</workbody>
</kalliopework>

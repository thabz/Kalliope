<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1905" author="nielsenlc" status="complete" type="poetry">
<workhead>
   <title>Vandringer</title>
   <year>1905</year>
   <notes>
      <note>Teksten følger førsteudgaven af <i>Vandringer</i>, Gyldendalske Boghandel, Nordisk Forlag, Kbh., 1905.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
   </notes>
   <pictures>
       <picture type="frontpage" src="1905-p1.jpg">Forsiden til <i>Vandringer</i> (1905).</picture>
       <picture type="titlepage" src="1905-p2.jpg">Titelbladet til <i>Vandringer</i> (1905). ,,Vandringer / Digte / af / L. C. Nielsen / Gyldendalske Boghandel / Nordisk Forlag / København 1905 Kristiania''.</picture>
   </pictures>
   <quality>korrektur1,kilde,side</quality>
</workhead>
<workbody>

<poem id="nielsenlc2017100901">
<head>
   <title>Minder</title>
   <firstline>Jeg mindes Dage, jeg mindes Nætter</firstline>
   <notes>
      <note>Teksten følger <i>Vandringer</i> (1905), side 1-2.</note>
   </notes>
   <quality>korrektur1,kilde,side</quality>
</head>
<body>
Jeg mindes Dage, jeg mindes Nætter,
jeg mindes Mørke saavel som Sol;
i alt jeg lever, sig Mindet fletter
fra min Erindrings fuldt spundne Spol.

Jeg mindes Dage saa langt tilbage,
som da jeg lærte at løbe om;
min Barndom under straatækte Tage,
min Marmortid i Athen og Rom.

Jeg mindes Øjne, som længst er lukket,
der var som Brønde med Livets Vand.
O, mere Lys har af dem jeg drukket
som Dreng, end siden jeg saa som Mand!

Jeg mindes Munde, hvis Styrkes Mildhed
det var en Lykke at faa at se;
og tause Munde, hvis Smærtes Stilhed
faldt paa mit Hjærte som Frost og Sne.

Jeg mindes Bjærge, jeg mindes Dale,
og Byer, jeg fo’r som en Fugl forbi;
og fjerne Klokker, hvis Aftentale
mit Hjærtes Røster blev tause i.

Jeg mindes Livet, jeg mindes Døden,
som tidt jeg hørte bag ved min Hæl.
Jeg bærer Mulmet, og Morgenrøden,
og Solfaldssorgen dybt i min Sjæl.
</body>
</poem>

<poem id="nielsenlc2017100902">
<head>
   <title>Rejsen</title>
   <firstline>Udvé drog mig</firstline>
   <notes>
      <note>Teksten følger <i>Vandringer</i> (1905), side 3-7.</note>
   </notes>
   <quality>korrektur1,kilde,side</quality>
</head>
<body>
<center>I.</center>

Udvé drog mig,
vaagen og drømmende;
gennem mit strømmende
Hjærteblod jog mig
sugende Længsel, som aldrig lod mig Fred.
— Der var ingen Naade, vi maatte derned!

Taalsomt tav du,
moderligt stridende;
angstfuldt lidende
Samtykke gav du,
mens du sysled Drengen, der laa paa dit Skød.
— Ak, du frygted, Rejsen skulde volde hans Død!

Sorgløs laa han,
lykkeligt diende;
ind i dit tiende
Moderblik saa han,
som han vilde vide, hvorfor dit Hjærte græd!
— Dine Øjne fyldtes; du saa, hvor han var spæd!

Udvé drog mig,
sorgfuldt og sugende.
Dagenes rugende
Vintermulm jog mig,
Solen jeg savned, og mørkesyg jeg led.
— Der var ingen Naade, vi <i>matte</i> derned!


<center>II.</center>

    Vi sad i Ventesalen,
    du og min Dreng og jeg,
    med Haandbagagen om os,
    og Tiden forekom os
    langsommelig og sejg.
Billetten var besørget, og Tøjet skrevet ind;
du gav din Dreng at die, lidt bleg du var om Kind,
lidt ængstelig, lidt ængstelig ved Færden —
For første Gang vi fulgtes ud i Verden.

    For tidligt var vi komne,
    jeg havde ej haft Ro.
    Selv var jeg vant at fare,
    nu gjaldt det om at klare
    Besværet for jer to!
Minutterne uvilligt fra Tidens Forraad flød;
din Dreng holdt op at die, nu sov han paa dit Skød,
saa moderligt du sad foroverbøjet —
men saa du op, jeg saa din Angst i Øjet -

    Et Tog ved Ankomstsiden
    frem for Perronen skød;
    et Virvar og en Tummel,
    den hele Rejserummel,
    ind i vor Taushed brød.
Og atter blev der stille; vi ventede som før.
En Mand gled rejserede ind ad den aabne Dør,
en høj og mager Mand, som blev forvirret,
fordi dit Blik i Tanker paa ham stirred.

    Derudenfor i Aftnen
    det regned mørkt og stridt.
    Vi hørte Raab og Talen —
    saa fyldtes Ventesalen
    af Folk, lidt efter lidt.
Og Støj kom ind og Latter og Lyd af stille Graad;
du bøjede dig dybere, din Kind var bleven vaad,
og gennem Larmen hørte jeg dig sukke -
men Drengen sov saa trygt som i sin Vugge.

    Da sloges til Perronen
    de brede Døre op.
    Mens Mængden steg og Larmen,
    du løftede paa Armen
    den lille Barnekrop.
Du blev saa bleg og stille, dit Blik, som ej det saá;
din stumme Læbe spurgte, hvordan det skulde gaa.
Var hele Verden vild som denne Trængsel,
saa heller sidde hjemme med sin Længsel!

    Men da vi sad i Toget,
    du og min Dreng og jeg,
    mens Folk omkring os støjed,
    blev du igen fornøjet
    og lo til ham og mig.
Vi stilled’ os ved Døren og slog vort Vindu ned
og stod og saá paa Myldret og mored os derved;
en Dreng, som falbød Blomster, gav vi Handsel;
med Roser vi smykkede vor Ransel!
</body>
</poem>

<poem id="nielsenlc2017100903">
<head>
   <title>Julehilsen hjem!</title>
   <subtitle>(Med et Billede af Luca della Robbias Relief: Syngende Drenge.)</subtitle>
   <firstline>Vi kommer syngende langvejs fra</firstline>
   <notes>
      <note>Teksten følger <i>Vandringer</i> (1905), side 8-9.</note>
   </notes>
   <pictures>
       <picture src="nielsenlc2017100903-p1.jpg">Luca della Robbia (1399/1400-1482): udsnit af <i>Cantoria di Luca della Robbia</i>, 1431-1438, bassorelief. Museo dell'Opera del Duomo, Firenze.</picture>
   </pictures>
   <!-- https://it.wikipedia.org/wiki/Cantoria_di_Luca_della_Robbia -->
   <quality>korrektur1,kilde,side</quality>
</head>
<body>
Vi kommer syngende langvejs fra
vor Sang, og I vil forstaa den:
der findes aldrig saa lang en Vej,
at Længslen ikke kan gaa den.
        De første Mil
        dem sang vi med Smil,
        saa blev vi beklemte om Hjærtet.
Men nu, da vi staar iblandt Jer igen,
nu ler vi, saa lykkeligt er det.

Vi sang over Bjærg, vi sang gennem Dal;
og fjernt vi hørte Jer synge.
Vi vidste, nu var I samlet her
i Julens hjemlige Klynge.
        Vel hundrede Mil
        dem sang vi med Smil,
        saa blev det saa tungt at træde.
Men da vi fik Jer at se igen,
blev Stemmerne stærke af Glæde.

Vi kommer syngende langvejs fra
med Julehilsen til Hjemmet,
en Sang om Minder og Savn fra den,
hvis Jul er ensom og fremmed.
        Den lange Vej
        adskiller os ej,
        I høre vor Sang og forstaa den
Der findes aldrig saa lang en Vej,
at Længslen ikke kan gaa den!

<nonum><small>    Florents 1900.</small></nonum>
</body>
</poem>

<poem id="nielsenlc2017100904">
<head>
   <title>Grave</title>
   <subtitle>(Fra den protestantiske Kirkegaard i Rom.)</subtitle>
   <firstline>Cypresserne tale i Taushed</firstline>
   <notes>
      <note>Teksten følger <i>Vandringer</i> (1905), side 10-13.</note>
   </notes>
   <quality>korrektur1,kilde,side</quality>
</head>
<body>
Cypresserne tale i Taushed,
om sagte Sorg de suser;
Luften er grøn af Løvet,
men mildnes af Marmorhvidhed —
— Ak, aldrig saá jeg en Blidhed
saa tyst og sjælfuldt bedrøvet,
et skønnere Tempel for Støvet af dem,
som Gravene huser!

Udenfor Livet bruser,
men Murene dæmper Larmen;
udenfor knuger Varmen,
men her er der skyggesvalt.
Om Søjler, Støtter og Stene
gror Roser og Vedbendgrene,
som blomstred paa alle Gravene
uvisneligt Vandringsstavene,
fra de af Hænderne faldt.
— Ja, Livets Vandring er intet,
men Dødens Evighed alt!

<nonum><center>* * *</center></nonum>

En Bølge af blaa Violer
ind over en Gravsten skyder;
i Løvet over den lyder
en Nattergals solsøde Stemme
saa blødt som i Bøgene hjemme.
Jeg<note>Jeg] eg</note> bøjer mig ned og tyder
det Navn, som i Stenen er hugget:
        Hauch!<note><a poet="hauch">Carsten Hauch</a> (1790, Halden-1872, Rom).</note> —
Da fatter jeg Sukket,
som aanded saa sagtelig her;
thi den, som i Norden er vugget,
vil længes til Norden igen!

Og medens den romerske Hede
sin Ildblomst paa Himmelen fæster,
jeg mindes, at de, som sove
her under Cypressernes Sus,
de søgte hertil som Gæster,
men fandt sig et blivende Hus.
De blev!
        O, hver, som blev rolig,
hvad hvisked han om i sin sidste Stund?
Der bæved en Længsel omkring hans Mund,
        hans bristende Blik
        over Bjærgene gik,
han vidste, hans Legem en Bolig
men ikke et Hjemsted fik!

<nonum><center>* * *</center></nonum>

Den fløjtende Nattergal tier,
her bliver saa sukkende tyst;
det er, som sørgmodige Bølger
løb mumlende ind mod en Kyst.
    Jeg hører en Lyd som af Flammer
igennem Cypressernes Stammer —
O, Shelley<note><a poet="shelley">Percy Bysshe Shelley</a> (1792, Sussex-1822, Livorno).</note>, jeg staar ved det Kammer
hvor ned de din Aske har lagt!

En Kvinde har Roser dig bragt.
Paa Gravstenens hellige Plade
de hjærteblodblomstrende Blade
blev bredt af en brændende Haand;
de hvisker, hvad ingen maa vide —
— Ja, hver, som kan elske og lide,
vil hylde din evige Aand!

<nonum><center>* * *</center></nonum>

Cypresserne tale i Taushed,
om sagte Sorg de suser,
som var det de dødes Salmer,
der over mit Hoved bruser;
en dyb fuldtonende Stilhed
af Hjærter i Jordens Skød —
        Herinde er Døden Livet,
        men Livet larmende Død!

<nonum><small>Rom 1901.</small></nonum>
</body>
</poem>

<poem id="nielsenlc2017100905">
<head>
   <title>Solsyner</title>
   <firstline>Imperatordrømme, Kejsersyner!</firstline>
   <notes>
      <note>Teksten følger <i>Vandringer</i> (1905), side 14-16.</note>
   </notes>
   <quality>korrektur1,kilde,side</quality>
</head>
<body>
Imperatordrømme, Kejsersyner!
    — Alt det hvide Marmor lyner
    i den hvide Sol.
Brutus vil jeg være,
kan jeg ikke Cepter bære
i Cæsarers Stol!

Skarpe Glimt, som tændes og som sluknes
i det skarpe Skær!
    — Alt det ormestuknes
    Hader vil jeg være;
    jeg vil Vaaben bære
    mod de frasedruknes
    hovne Pøbelhær.

Mod mig selv især!

Talte Cæsar? Se, hans Pande bryner!
Øjnene ser ud, som saá de Syner.
    Spil nu Rollen godt, ifald du kan!
Tys, han tier mægtigt!
    Cæsar, det var prægtigt,
    om du var en Mand.
Rom har Brug for Mænd; gør dig i Stand!

Hele Forum i Forventning
bier paa hans Ord.
— Cæsar, tal, du tomme!
    Lad din Visdom komme
    fræk og fed og stille Hobens Tørst.
Thi i Frækhed, Cæsar, er du størst!

Cæsar, Cæsar! —
Ak, jeg drømmer,
som var Cæsar nær!
Blinde mine Øjne svømmer
i en Sø af vilde Syner,
saaret af det solbrandshvide Skær.
— Det er Solen, som har blandet
alting sammen i mit Sind,
    saa jeg næppe mere husker
    Navnet paa den fede Fusker,
    der ihærdigt bondelusker
    omkring Magtens Cæsarstol.
Det var Solen, Marmorsolen,
    Brutus — — —

Jeg er gal af Sol!

<nonum><small>Rom 1901.</small></nonum>
</body>
</poem>

<poem id="nielsenlc2017100906">
<head>
   <title>Spartanere</title>
   <subtitle>(Til en Idrætsaften i Sportsklubben »Sparta«.)</subtitle>
   <firstline>Et Folk af Styrke, en Slægt af Staal!</firstline>
   <notes>
      <note>Teksten følger <i>Vandringer</i> (1905), side 17-20.</note>
   </notes>
   <quality>korrektur1,kilde,side</quality>
</head>
<body>
Et Folk af Styrke, en Slægt af Staal!
En rank, urokkelig Ungdomsskare,
saa vant, i Faren at se sit Maal,
at det ufarlige kun blev Fare;
saa vant at vove, saa vant at ville,
saa vant med Liv og med Død at spille,
at Tiden tyktes dem smaat bevendt,
naar ej den kræved hver Muskel spændt.

En hærdet Ungdom, en haardfør Hær
af Mænd, som lydig mod Landets Love
drog ud fra Hjemmet paa Krigerfærd
og frygted kun: under Fred at sove;
hvis Lyst var Vaaben langt mer end Viden,
hvis Arv var Strenghed og Pligt, og siden
med Strenghed gav deres Børn i Arv:
at Mod og Mandskraft var Rigets Marv!

En Slægt af Storhed, et Folk af Staal,
en By af barske og bitre Sæder!
Den stolte Styrke var hver Mands Maal,
at føde Mænd var hver Kvindes Hæder.
Hvert Drengelegem var som en Klinge,
spænstig at bøje, sen at betvinge;
hver Vilje sejg som en Buesnor —
<i>Saa</i> voksed Folket af Sparta’s Jord.

Hvad Tiden skriver med vældig Skrift
paa Verdens Tavle af Bjærg og Ager,
udslettes atter. Bag Livets Drift
Tilintetgørelsens Mørke drager.
Men om den stærkeste Stad henvejres,
den Aand, som bar den, kan ej besejres;
thi Lys, som én Gang er blevet tændt,
for Evighed har sit Skær udsendt.

For længst er Sparta tilintetgjort;
hvor Byen stod, giammer Hyrdehunde;
Lykurgos skabte vel Riget stort,
men hindred ej, at det gik til Grunde.
Dog Navnet lever; med Klang af Styrke
det maner os til vor Kraft at dyrke,
til ej at glemme for Aandens Tarv
Spartanerborgerens barske Arv.

Vor Tid er Veghed, og blegt vort Blod,
af Tankens Feber vor Sundhed tæres.
Skal Livet leves med større Mod,
Lykurgos’ Love maa atter læres.
I nøjsom Strenghed maa Slægten hærdes,
af ranke Mænd maa vort Land omgærdes,
en Klinge blive hver syvaars Dreng,
hver Vilje spændt som en Buestreng.

Thi stærkest bliver, som før, det Folk,
hvor Sjæl og Legem jævnbyrdigt yder.
— Spartanerungdom, saa vær da Tolk
for disse Love, hvis Navn I lyder!
Hver Gang I Musklernes Fjedre spænder,
hver Gang I griber med faste Hænder,
det er Lykurgos’ glemte Ry,
I giver levende Magt paany!
</body>
</poem>

<poem id="nielsenlc2017100907">
<head>
   <title>Livets Brusen</title>
   <firstline>Livet bruser. Hør dets Blodkaskade</firstline>
   <notes>
      <note>Teksten følger <i>Vandringer</i> (1905), side 21.</note>
   </notes>
   <quality>korrektur1,kilde,side</quality>
</head>
<body>
Livet bruser. Hør dets Blodkaskade
styrte sig fra Hjærtets dybe Sø
mod den Afgrund, hvori alt skal dø,
som et Skybrud over Palmeblade.

Dag og Nat dets vilde Strøm omspænder
Verden med sit skæbnesvangre Spind,
der gør Mand og Kvinde ør og blind,
saa de famle frem med gridske Hænder,

til de skylles ned en Dag og falder
lig en løsnet Lerklump i en Flod — —
Livet bruser. Blod frembringer Blod.
Livet har ej Maal og ikke Alder.
</body>
</poem>

<poem id="nielsenlc2017100908">
<head>
   <title>Præstø</title>
   <subtitle>Ved Præstø 500 Aars Fest.)</subtitle>
   <firstline>Foran: den blaa og brede Fjord</firstline>
   <notes>
      <note>Teksten følger <i>Vandringer</i> (1905), side 22-26.</note>
   </notes>
   <quality>korrektur1,kilde,side</quality>
</head>
<body>
I.

    Foran: den blaa og brede Fjord,
    hvor grønne, side Holme gror
med herligt Bo og Rugero for Strandens vilde Ænder.
    Dér bæres Blikket langt og let;
    dér fyldes Brystets Aandedræt
    af salte Pust, som Østersøen sender.

    Langt borte blinker Havet hvidt,
    som skummed det af Klintens Kridt,
hvis bratte Skrænt mod Østen vendt de bitre Kamme
    bider. Mod Nord, bag Fed og Lindersvold,
    dér løfter Landets brede Skjold
    sin tunge Ryg, hvor Fakse Kirke rider.

    Bagved: den stærke, brune Jord,
    hvis Grøde grøn og givtig gror,
hvor Bondebo i driftig Ro blandt deres Agre hviler.
    Dér følger Blikket snart en Plov,
    en bakket Vej, en hvælvet Skov,
    en Aa, der blaa og blomsterrandet iler.

    I roligt runde Former støbt,
    i Enges grønne Fløjel svøbt,
i Bakkestrøg beklædt med Bøg den hele Omegn i bølger.
    Og langt i Vest bag Baarse By,
    dér blaaner Aasen bort i Sky,
    mens Dis af Sol mod Syd for Øjet dølger.


II.

Bag Skoves Ly,
ved Fjordens smule Vande,
blev lagt en By, —
en Haandfuld Hytter, som af Ler og Straa
blev klinet sammen om en Kirkevraa
i fjerne Tider af en fattig Skare,
der søgte Fred for Havets Venderfare.

En ringe By,
hvor Armod trælsomt stræbte
fra aarle Gry;
som aldrig vandt de stærke, frie Kaar,
der fremmed Vækst og Velfærd med sin Vaar;
hvis Baade, naar de Fjordens Strømme kløfted,
af Lykkens Bølgeryg blev aldrig løftet.

En hærget By,
af onde Tider truet,
og Fjendegny;
hvor Antonitermunken slog sig ned
og tigged sit Behov og sov sig fed;
hvor Svensken laa i hine Vinterdage,
da Danmarks Hjærte ene var tilbage.

En gammel By,
som aldrig skulde vinde
sig Storheds Ry;
som stred sig nøjsomt frem fra Slægt til Slægt,
men aldrig kastede paa Rigets Vægt
<i>det</i> Lod, af hvilket Skæbnens Gang bestemtes;
hvis Dage kom og gik og hastigt glemtes.

Og dog en By,
hvor Tidens frie Trivsel
har tændt sit Ny; i
som ej blev ældet af de mange Aar,
men ung og stærk endnu ved Fjorden staar
og drømmer med et Smil i Nætter klare
om Havets overvundne Venderfare.
</body>
</poem>

<poem id="nielsenlc2017100909">
<head>
   <title>Mismod</title>
   <firstline>Ak, hver Dag jeg lære maa</firstline>
   <notes>
      <note>Teksten følger <i>Vandringer</i> (1905), side 27-29.</note>
   </notes>
   <quality>korrektur1,kilde,side</quality>
</head>
<body>
I.

Ak, hver Dag jeg lære maa:
Ingen, ingen kan du røbe,
hvad du har at bære paa!
Hver Mand er til Fjende født;
brug ham, hvis du kan ham købe;
knug ham med din Viljes Svøbe;
tving ham, eller lad ham løbe
som den Nar, hvis Vid er ødt.
Skulde du omsider finde
Een, dit Hjærte ære maa,
skal du gaa,
bærende dit dyre Minde
som en Skat at tære paa —
før som jeg du lære maa!


II.

Skær dit Hjærte ud, volder det dig Mén;
stinger det af Smærte, gør det haardt som Sten;
er det ømt og skrøbeligt, saa skjul det og forvar det,
bær det i et Skrin af Jern, som om du ikke bar det.

Alle Veje blomstrer, det dufter ungt af Vin,
Luften bølger om mig saa stærk og foraarsfin;
sitrende jeg suger den, den slukker ej min Tørst,
thi mit Hjærte brænder, og det maa slukkes først.

Hundred Nætters Tro, hundred Dages Svig,
hundred bitre Døgn mere ensom og rig.
Endnu gør mit Hjærte Mén og stinger i min Side,
men om lidt er det forbi, saa kan det aldrig lide - -

Skær dit Hjærte ud, før det er for sent,
dræb det, mens du bærer det uberørt og rent —
som en Mand, der myrder sit Barn, imens det blunder,
at det ikke siden i Livet skal gaa under.
</body>
</poem>

<poem id="nielsenlc2017100910">
<head>
   <title>Morgen paa Fjorden</title>
   <firstline>Det dæmrer mod Dag!</firstline>
   <notes>
      <note>Teksten følger <i>Vandringer</i> (1905), side 30-32.</note>
   </notes>
   <quality>korrektur1,kilde,side</quality>
</head>
<body>
Det dæmrer mod Dag!

        Natten indhyller sit Hoved i Dis
        og vandrer tyst over Vandet
        mod Skovene inde i Landet;
        dér spreder den atter sit hvide Slør;
    men sitrende bleg ligger Søen,
    mat som et Øje, der dør.

Lyttende Luften tier.
    Himmel og Jord er et. Instrument,
    der er i Forventningens Stumhed spændt,
    før Dagen atter med kyndig Haand
    de syngende Strenge rører.

        Det er Evigheden, jeg hører.
    Aartusinders Larm i et lydløst Sekund,
    en Stilhed af Sjæle, som fordum led ondt,
    en Tysthed af Taarer, i Tiderne grædt,
    — mit Hjærtes tøvende Aandedræt!

Da stryger Morgenens Brise,
Dagen begynder sin Vise!

    Kysten kommer med ét saa nær,
    det suser vaagent i tunge Trær,
    og Fuglestruberne prise
    det skælvende lyse Skær.
        Skovbrynet staar
    som en badende Kvinde, der kæmmer sit Haar,
    mens Fjorden kryber foran hendes Fod
    som et logrende Dyr.

De rødgyldne Skyer,
    opankret for Natten paa Skumringens Flod
    som Baade besprængte med Blomsterblod,
        de letter og løfter de blide Sejl
        og glider saa hen over Himmelens Spejl - -

Da brister den sidste, blinkende Stjerne,
som slukkedes fjernt en hvid Lanterne,
og Rummets Red ligger gylden blaa,
før Solens Stævn styrer frem derpaa!
</body>
</poem>

<poem id="nielsenlc2017100911">
<head>
   <title>Høstnat</title>
   <firstline>Det er saa tyst</firstline>
   <notes>
      <note>Teksten følger <i>Vandringer</i> (1905), side 33-34.</note>
   </notes>
   <quality>korrektur1,kilde,side</quality>
</head>
<body>
    Det er saa tyst,
    fuldmaanelyst
og skært af Dis, som dugger.
    Den sænker sig, den hvide Dugg,
    saa tiende som Blomstersuk,
saa blødt som Læber aabner sig og lukker.

    Den svale Luft
    er sød af Duft
af høstet Sæd i Hove.
    Og Stubben blinker taarevaad,
    som Jorden laa i lydløs Graad,
fordi den snart den hvide Søvn skal sove.

    Imorgen gryr
    af tunge Skyr
solløs Dagning atter.
    I Længsel efter Somrens Lys
    opvaagner Jorden i et Gys
frygter, Frostens Haand dens Strube fatter.
 SENSOMMERBARN
</body>
</poem>

<poem id="nielsenlc2017100912">
<head>
   <title>Sensommerbarn</title>
   <firstline>Hun er et Sensommerbarn</firstline>
   <notes>
      <note>Teksten følger <i>Vandringer</i> (1905), side 35-36.</note>
   </notes>
   <quality>korrektur1,kilde,side</quality>
</head>
<body>
Hun er et Sensommerbarn.
    Hun fødtes, da Hegnenes Nødder blev brune
    og Haserne faldt,
    en Morgen, da alle de lune
    Vinde drev om med Spinderens duggede Garn —
        Hun er et Sensommerbarn!

Og dog er hun Foraaret selv.
    En Ager, hvor Kimene briste i Mulde
    og Frøene gro;
    og Øjnenes Skaaler er fulde
    af blinkende Væde fra Længslernes blaanende Elv -
        Hun er et Sensommerbarn,
        og dog er hun Foraaret selv!

O, du min afsindige Sjæl!
    Snart blusser i Blodet Sensommerens tunge,
    fortærende Glød;
    snart drager du Foraarets unge,
    duftige Drømme som Agerdamp efter din Hæl -
        Kender du Foraar og Høst,
        o, min afsindige Sjæl!
</body>
</poem>

<poem id="nielsenlc2017100913">
<head>
   <title>Skæbne</title>
   <subtitle>(Af Romanen: De onde Aar.)</subtitle>
   <firstline>Mit Liv vil gaa sin Gang, om jeg græder eller ler</firstline>
   <notes>
      <note>Teksten følger <i>Vandringer</i> (1905), side 37-38.</note>
   </notes>
   <quality>korrektur1,kilde,side</quality>
</head>
<body>
Mit Liv vil gaa sin Gang, om jeg græder eller ler;
om jeg lever eller dør, er for Verden det samme.
    Om jeg brænder som en Flamme,
    om jeg smuldrer som et Ler,
om jeg ler eller græder, der er ingen, det ser!

Jeg taler med mig selv, naar jeg trænger til et Ord;
jeg hører paa de andre, og forstaar ej, hvad de siger.
    Om jeg har en Sjæl, som higer,
    og et Sind, som sagte gror,
om jeg gror eller visner, hvem vil ofre det et Ord!

Jeg hører Verden suse som en Ager fuld af Sæd,
en evig Lyd af Mennesker, som mumler og som stønner.
Om de trøsted sig med Bønner,
    om de trued eller græd,
om de græder eller synger, de skal segne som Sæd!

Thi Livet gaar sin Gang, som det skal og det maa,
som en døvstum, der ikke kan høre eller svare.
    Om jeg raaber højt i Fare,
    det vil agte ej derpaa;
om jeg dør eller lever, det vil uforandret gaa!
</body>
</poem>

<poem id="nielsenlc2017100914">
<head>
   <title>Parisisk Morgen</title>
   <firstline>Den unge Morgen, som sov paa Puder</firstline>
   <notes>
      <note>Teksten følger <i>Vandringer</i> (1905), side 39-41.</note>
   </notes>
   <quality>korrektur1,kilde,side</quality>
</head>
<body>
    Den unge Morgen, som sov paa Puder
    af Blomsteraande og Himmeldis,
    har aabnet Øjet og staar og stirrer
    nyfigen gennem mit Vindus Ruder
    og kalder paa mig - O, Gud! O, Guder,
    som raader i dette Paradis!
    Paa ny en Dag som en Kilde vælder
    af Mulmets Skød, medens Fuglebjælder
    vækker den klingende Tonebris —
Da kysser Gryet din Mund — Paris!

    Og Livets Gartner, den store, milde,
    hvis Øje aldrig har været lukket,
    han kommer vandrende i sin Have
    og ser, om Blomsterne Dugg har drukket,
    om nogle trænger endnu at vædes,
    om andre har deres Hoved dukket
    og stille længes i Støv at trædes.
    Og medens gyldent hans Aasyn glædes
    for al den Frodighed, han har skabt,
    han Lysets Vande, gavmild og vis,
udgyder over dit Bed — Paris!

    Han luger ikke. Han kender ikke
    til Skel blandt Blomster. Han vil kun ét:
    Med Tak de skal af hans Gave drikke
    og gro — ja, gro, saa at Livets Gaade
    hver Aften løst for hans Fod kan ligge
    og dog mod Morgen mangfoldiggjort —
    i Mulden slynge de fine Traade,
    indtil han atter sin gyldne Naade
    berøver den, han gav Død til Pris.
    Men ingen Ager hans Hænder saa’de
i rigt og broget som din — Paris!

    Den unge Morgen, som staar derude
    — fra Søvnen kaldet af Sangens Sødme,
    af Lyser badet i Roserødme
    har lokket mig fra mit Lejes Pude
    og gjort mit Sind til en dugget Sø
    Den ligger dishvid og lytter stille
    til Livets evige, tyste Kilde
    som næres selv af den klare Strøm;
    i Dybet rører sig Nattens Drøm
    som tunge, dunkle Aakandeblade;
    og langsomt letter dens hvide Dis.
    Men i din skønne Kastaniegade
gaar Foraarsmorgenen frem — Paris!
</body>
</poem>

<poem id="nielsenlc2017100915">
<head>
   <title>Floden</title>
   <firstline>Der synger Fugle, og Floden bruser</firstline>
   <notes>
      <note>Teksten følger <i>Vandringer</i> (1905), side 42-47.</note>
   </notes>
   <quality>korrektur1,kilde,side</quality>
</head>
<body>
I.

Der synger Fugle, og Floden bruser,
og Poppelpile langs Bredden suser;
af Morgenduggen er Vejen vaad,
og Græsset græder sin blide Graad.

De hvide Frødun fra Poplen fyger,
som faldt der Snefnug fra fjerne Byger
mens Solen stiger, det frodigt sner,
og Blomster dufte, jeg ikke ser.

En Kvinde ligger paa Knæ i Baaden
og vasker Linned. Fra Tømmerflaaden
som slæbes op mod den stride Flod,
der raabtes Ord, som jeg ej forstod.

Da falder over mit stille Hjærte,
som spændt har lyttet, en bange Smærte;
de Raab, der svandt, før jeg dem forstod,
en Angest i mig de efterlod.

Hvor véd jeg fra, om de ikke bragte
min Sjæl det Bad, den maa ydmygt agte,
det skæbnesvangre: Far hen! Far ben!
— O! Raab fra Floden, lyd ej igen.


II.

Hvor stille Floden i Aften ligger,
som var den træt af saa travlt at ile!
Mens Solen fjernt af dens Kumme drikker,
sin Strøm den standser i spejlblank Hvile.

Ved Bredden samlet de brune Pramme
fortøjer trygt ved hinandens Side;
hvor Solens Straaler imod dem flamme
det er, som Uddraaber af dem glide.

Hver Skipper skyller sit Dæk og bringer
alt paa den Plads, hvor det hører hjemme.
I Leg paa Lugerne Smaabørn springer;
de ler, de har ingen Sorg at glemme.

Men agter mellem smaa, grønne Planter,
der som en Have bag Hytten trives,
dér sysler Kvinderne, som de vant er,
Kød skal der ristes og Rod skal rives.

Der er en Ro over Mænd og Kvinder,
en mødig Taushed, saa let at tyde;
i Arbejd bundet, fra Sol oprinder,
de længes nu deres Nat at nyde.

Og Aftnen svøber sin køle Kaabe
om deres trættede, tunge Lemmer.
Jeg hører Børnene le og raabe,
endnu. — Saa tier de sidste Stemmer.

Hvor stille Floden i Aften hviler,
saa fuld af Fred som paa velgjort Gerning.
En gylden Krusning hen ad den iler,
som kasted Lykken sin gyldne Tærning.

Ja, før end Solen igen gaar ned,
véd alle, hvad de nu ikke véd!


III.

    Floden strømmer hen,
    kommer ej igen,
flyder ud i Havet og forsvinder.
    — Det er Sol i Dag.
    Over mig et Tag
af Akacieløv, som gyldent skinner.

    Ak, Akacietrær
    staar mit Hjærte nær,
i min Barndomshave de sig ranker.
    Mellem Gran og Pil
    stod de som et Smil, •
som en aandfuld Spøg blandt tunge Tanker.

    Naar de Blomster fik,
    havde vi den Skik
Faders store Bord med dem at smykke.
    Jeg kan endnu se
    Faders Øjne le
mod os Børn af dybt bevæget Lykke.

    Ja, Akacieløv,
    ungt og uden Støv,
som en Sværm af Bier med grønne Vinger -
    det er Vaarens Tid,
    Himlen er saa vid
og der hænger Klokker højt og klinger.

    Men som denne Flod,
    der forbi min Fod
flyder ud i Havet og forsvinder,
    strømmer Dage hen,
    kommer ej igen,
glider ud i Mørket — og er Minder!

<nonum><small>Suresnes 1903.</small></nonum>
</body>
</poem>

<poem id="nielsenlc2017100916">
<head>
   <title>Natlig Møde</title>
   <firstline>Midnatstimens milde Mørke</firstline>
   <notes>
      <note>Teksten følger <i>Vandringer</i> (1905), side 48-53.</note>
   </notes>
   <quality>korrektur1,kilde,side</quality>
</head>
<body>
Midnatstimens milde Mørke
    over Verdensstaden svømmed,
medens Floden lydløst strømmed
    under Broers gamle Buer,
mellem Spand af Lygteluer,
    der stod spejlet i dens Flade.
Fra Platanens brede Blade
    sank en sødlig Blomsterem
i den øde Seinegade,
    hvor jeg gik og længtes hjem.

Hjemme sov i Juninatten
    tre, hvis Aandedrag jeg hørte,
tre, som tit min Tanke førte
    til en Kyst med lyse Vande
under Bøgeskovens Pande;
    tre, hvis Blod mit Hjærte binder
med et Baand af dyre Minder,
    tvundet stærkt af Smil og Graad.
Duggen faldt paa mine Kinder,
    og min højre Haand blev vaad.

Mens jeg bøjed mig mod Kajen
    for at se paa Flodens Strømme,
for at lade mine Drømme
    vandre hen, hvor de var hjemme,
hørte jeg en fremmed Stemme
    sige ensomt ved min Side:
»Nu er det Midsommertide
    i det Land, De tænker paa.«
Og to blege, mandigt blide
    Øjne ind i mine saa.

I det store, kraftigt skaarne
    Ansigt, som jeg syntes kende,
saa jeg bitre Smerter brænde
    bag en Rist af mørke Furer.
I hans Blik et Udtryk lurer,
    der er skarpt og blødt, og baade
angst og fattet, — som en Gaade,
    han i Nat maa have løst.
Dyb, forstod jeg, var den Vaade,
    hvoraf han engang har øst.

»Længes ogsaa De mod Danmark?«
    spurgte han, idet han blotted
Hovedet. Og da jeg skotted
    spørgende og ikke svared,
var det, som hans Udtryk klared,
    og med fast, men sorgfuld Stemme
og et Blik, jeg sent skal glemme,
    som jeg aldrig før har set:
»Jeg har ikke været hjemme
    mange Aar. Hvad er der sket?

Jages endnu Mænd af Landet,
    naar de taler, som de tænkar?
Føres Frihed om i Lænker
    som et farligt Dyr, der vises
frem for Folket og lovprises?
    Er de endnu lærenemme
til at krybe, til at glemme,
    som i <i>min</i> Tid jeg har set?
— Jeg har ikke været hjemme
    mange Aar. Hvad er der sket?«

Og igen de alvorsfulde
    Øjne han mod mine retted,
som om dér han dunkelt gætted
    al den Frygt, hans Tanker rummed.
Men da stadig jeg forstummed
    af en Uro i mit Indre,
saå han bort for ej at hindre
    mig i Svarets frie Dom.
»Danmark kan ej blive mindre,«
    i en dødstung Tone kom.

Stille maa jeg staa og lytte,
    undrende, til den, der taler,
som saa mørkt og fjendtligt maler
    dette Land, vi begge mindes.
»Sig mig« - vedblev han - »der findes
    dog vel <i>En</i> igen, hvis Stemme
ikke fejgt sig lader tæmme,
    <i>En</i>, der sandt og stort har set?
Jeg har ikke været hjemme
    mange Aar. Hvad er der sket?«

Derpaa blev han taus og vented,
    jeg hans Spørgsmaal skulde rede.
Over Pandens stærke, brede
    Hvalv sin hvide Haand han førte.
Øer et Pust hans Haar berørte,
    saa jeg saá, hvor det var ældet.
Fra Platanens Kroner vælded
    Blomstersødme, hvor vi stod
over Kajens Stenmur hældet,
    følgende den dunkle Flod.

Som en Dugg Sekunder drypped
    over os og svandt i Stilhed.
Sommernattens mørke Mildhed
    veg for Gryets blege Svale.
Ingen af os turde tale,
    ingen af os turde tyde,
hvad vi begge hørte lyde
    som en smærtelig Akkord.
— Men da Dagens Klarhed gryede,
    saá han paa mig og gik bort.

<nonum><small>Paris 1903.</small></nonum>
</body>
</poem>

<poem id="nielsenlc2017100917">
<head>
   <title>Grøn Glæde</title>
   <firstline>Nu grønnes Jorden som aldrig før</firstline>
   <notes>
      <note>Teksten følger <i>Vandringer</i> (1905), side 54-55.</note>
   </notes>
   <quality>korrektur1,kilde,side</quality>
</head>
<body>
Nu grønnes Jorden som aldrig før.
— Mit Hjærte aabner sin stængte Dør.

Og det vil tale, og det vil tie,
og paa Forventningens Under bie;

og det vil skælve i Fryd og Graad
og aldrig vide sit arme Raad.

Men Græsset grønnes, og Løvet løves.
Hver Morgen alt af Guds Dugg bestøves.

Da tindrer alt i et nyskabt Skær;
da føler jeg mig Jehova nær.

Da kan jeg høre hans Skridt i Gruset;
han kalder paa mig i Morgensuset.

»Hvor er du, Adam?« — Og Havens Dyr
og Fugle sammen omkring ham ty’r.

Han taler til dem; til hver han skænker
et Kærtegn, medens hans Øjne tænker.

Og atter kalder han. Intet Svar.
Da lysner han; han blev Adam vár.

Tilbage vandrer han over Gruset,
hans Mildhed aander i Morgensuset.

Men Adam kaster sin Kvinde ned:
»Se, Gud er glad, han lod os i Fred.«
</body>
</poem>

<poem id="nielsenlc2017100918">
<head>
   <title>Morgenandagt</title>
   <firstline>Morgensus i unge Kroner!</firstline>
   <notes>
      <note>Teksten følger <i>Vandringer</i> (1905), side 56-58.</note>
   </notes>
   <quality>korrektur1,kilde,side</quality>
</head>
<body>
Morgensus i unge Kroner!
    Fugletoner,
    søvntilslørte, kuldeskræmte,
    halvt som glemte
    Melodien de med et — —
Men i Østens Minaret
    træder frem i gyldent Klæde
    Templets unge Muezzin;
    taus han staar en Stund og skuer
    over Jordens runde Buer,
    drikker Luftens klare Styrke
    som en sød, livsalig Vin,
og han synger ud sin Glæde
mod de svale Morgenvinde:

»Nu er Vaarens Højtid inde!
    Se, besvangret Jorden runder!
    Og nu kappes Sol og Væde
    om at virke til det Under,
    som skal ske paa Allah’s Bud,
    da hver Urt skal springe ud!
    Syngende paa Mulden træde
    Mand og Kvinde, lysomstraalte,
    og naar deres Øjne mødes,
    lukkes de, som ej de taalte
    Skæret, der i Blikket fødes;
        og de svinger deres Hænder
        som en Skaal, hvor Vellugt brænder!

    Som en Skaal med Vellugt hvælver
    Rummet sig det grænseløse,
    mens fra fjerne Kloder skælver
    Evighedens Aandedrag.

Født er Vaarens første Dag!
    Se, han vandrer frem i Duggen,
    skøn som den, der maa adlydes.

    Over Horisonten brydes
    Dønninger af tunge Skyr,
    Brændinger af mørke Bølger,
    der den unge Dagning følger
    — som da lys og nøgen Adam
    fulgtes af sin Haves Dyr!

Morgen! Aarets Morgen gryr!
    Nu vil Kim og Knopper sprænges,
    alt, som lever Liv, vil længes,
    Regn og Sol vil blandes sammen — -
        Lovet være Vaaren!
            Amen!«
</body>
</poem>

<poem id="nielsenlc2017100919">
<head>
   <title>Vaarregn</title>
   <firstline>Det regner saa stille, saa stille</firstline>
   <notes>
      <note>Teksten følger <i>Vandringer</i> (1905), side 59.</note>
   </notes>
   <quality>korrektur1,kilde,side</quality>
</head>
<body>
Det regner saa stille, saa stille,
    en bristende Væde, der dufter af Vaar;
    det er, som Plejadernes Haar,
        det sølvgraa, silkefine,
    udfoldet til Jorden naar!

Det stryger saa sagte, saa sagte
    mod mine Læber og mod min Kind;
    det er, som svøbtes jeg ind
        i bløde, duftende Traade
    af Tropernes flyvende Spind!

Jeg aander saa varligt, saa varligt,
    at næppe et Pust fra min Læbe gaar;
    sødt bæver imod mig en Duft af Vaar,
        en Aande af Sol, der skælver
    igennem Plejadernes Haar!
</body>
</poem>

<poem id="nielsenlc2017100935">
<head>
   <title>Vaarfløjter</title>
   <firstline>Har jeg aldrig hørt Stærene fløjte før</firstline>
   <notes>
      <note>Teksten følger <i>Vandringer</i> (1905), side 60-62.</note>
   </notes>
   <quality>korrektur1,kilde,side</quality>
</head>
<body>
Har jeg aldrig hørt Stærene fløjte før,
har jeg været en døv til i Dag?
    — I Morges, i Morges, jeg aabned min Dør,
    da vælded imod mig
fra solglade Struber en fløjtende Fryd;
    det var, som fornam jeg for første Gang Lyd,
        og Vaaren, og Vaaren forstod jeg!

En smægtende Fuga fra Farao’s Strøm,
en libysk og lys Klarinet!
    — Jeg lytted, jeg skælved, det var som en Drøm ;
    i Møde der klang mig
Skalmejer, som Gud i sin Vaarglæde skar;
    og Himlen var høj og saa blaanende klar,
        og Spurvepar legede: Fang mig!

O, fjernt jeg fornemmer den frugtbare Flod
med Sødme af Nildalens Sol!
    Den vælter sin Vælde igennem mit Blod;
    paa Hustaget staar jeg
og ser, hvor den duver af grødetungt Dynd.
    Da glemmer jeg Vinterens Sorg og dens Synd,
        og syngende, syngende saar jeg!

Imorgen gaar Farao’s Datter i Bad,
hvor Floden er stille og klar;
    hun blotter sit Legem og tvætter sig glad,
    som Duen hun tor sig
og spænder mod Solen sit buede Bryst.
    Jeg mætter mit Øje med Øjnenes Lyst,
        mens uset, mens uset hun tror sig.

O, skært er dit Legem som Libyens Sand,
der glimter og gløder af Sol!
    Og skønt er dit Skød, der, urørt af Mand,
    i Pigeblu er som
den blegrøde Mandelblomst slumrende bly;
    du skjuler den bange og anende sky,
        ak, snart vil du ofre den, - dersom -

I Morgen! I Morgen! O, fløjtende Stær,
som drak af den hellige Nil! o
    Jeg føler mig Foraarets Kilder saa nær;
    langs Flodbredden gaar jeg
og synger mod Solen, som Gud har bestemt
    og Vinterens myrdende Mørke er glemt,
        og Livet, og Livet forstaar jeg!
</body>
</poem>

<poem id="nielsenlc2017100920">
<head>
   <title>Du</title>
   <firstline>Hvem er du, du fremmede og fjerne</firstline>
   <notes>
      <note>Teksten følger <i>Vandringer</i> (1905), side 63-64.</note>
   </notes>
   <quality>korrektur1,kilde,side</quality>
</head>
<body>
Hvem er du, du fremmede og fjerne,
som min Sjæl har mødt og møder gerne
som jeg daglig ser og daglig søger?
Du, hvis Liv mit eget Liv forøger?

Naar du taler, er det for mit Øre,
som jeg første Gang fik Lyd at høre;
Rytmer fødes, som et Tog af Fakler,
Klange mødes —. O, der sker Mirakler!

Fra din Læbes Blomst, som Blodet kruser,
drypper Ord, hvis Sødme mig beruser.
Næppe taaler jeg den Ild, som dine
Øjnes Skaaler gyder tyst i mine!

Og dit Smil, dit Smil! Som Morgenrøden
ungt og stærkt, dog bristende som Døden!
I dets Dybder suser Sejrens Palmer,
fra dets Krypter toner Sorgens Salmer.

O, Veninde, tal, at jeg kan tie!
Rastløs har jeg været, lad mig bie!
I mit Øres Digel Rytmer syder;
lad dem formes, mens din Stemme lyder!
</body>
</poem>

<poem id="nielsenlc2017100921">
<head>
   <title>Blomster</title>
   <firstline>Fra Cassiopeja’s Blomsterkurv</firstline>
   <notes>
      <note>Teksten følger <i>Vandringer</i> (1905), side 65-66.</note>
   </notes>
   <quality>korrektur1,kilde,side</quality>
</head>
<body>
Fra Cassiopeja’s Blomsterkurv
der kastes hvide Liljer ud;
en Regn af Blomster-Stjerneskud
daler i Nattens dunkle Skød. —
    Da bøjer hun sit Hoved
    og rødmer ved, hvad hun loved!

Og Himlens blinkende Øjenpar,
som lo til denne Blomsterleg',
de lukker sig, mens Nattens Kind
blegner og bliver forventningsbleg. —
    Da sker det, som hun tænker,
    og Dagen sit Skød hun skænker!

Men jeg vil plyndre Himlen en Nat
og bryde Morgenens Rose rød,
og Cassiopeja’s Blomsterkurv
tømmer jeg ud i dit unge Skød.
    Da vil du dit Hoved bøje
    og villig min Vilje føje!
</body>
</poem>

<poem id="nielsenlc2017100922">
<head>
   <title>Dit Hjærte</title>
   <firstline>Jeg siger dig: Bøj dit Hjærte!</firstline>
   <notes>
      <note>Teksten følger <i>Vandringer</i> (1905), side 67.</note>
   </notes>
   <quality>korrektur1,kilde,side</quality>
</head>
<body>
Jeg siger dig: Bøj dit Hjærte!
    Dit Hjærte knejser hovmodigt;
    og det skal krybe sig blodigt,
    før det kan stedes for Gud.
    Jeg taler hans eget Bud;
    jeg siger dig:
            Bøj dit Hjærte!

Jeg siger dig: Rejs dit Hjærte!
    Dit Hjærte ligger i Støvet.
    Og var det til Døden bedrøvet
    og badet i Angstens Sved —
    Jeg taler om, hvad jeg véd;
    jeg siger dig:
            Rejs dit Hjærte!
</body>
</poem>

<poem id="nielsenlc2017100923">
<head>
   <title>Havet</title>
   <firstline>En Duft af Salt og Tang</firstline>
   <notes>
      <note>Teksten følger <i>Vandringer</i> (1905), side 68-77.</note>
   </notes>
   <quality>korrektur1,kilde,side</quality>
</head>
<body>
I.

En Duft af Salt og Tang,
et Pust fra Havets Lunger!
    Jeg standsed midt i Gadens Støj;
    det var, som Albatrosser fløj
    forbi mit vakte Øre
    med Vingesus og Bølgebrus
        Jeg kunde Havet høre!

Begærligt drak min Mund
af Havets vilde Aande!
    Jeg sitred, som naar Bølgebrag
    slaar mod et ungt, usøndret Vrag,
    der venter blide Vande,
    før det paany kan Grunden fly —
        Det brændte bag min Pande!

Og svundne Tider steg
af Byens golde Taage.
    Forbi mig gled den norske Brig;
    mod Himlen stod dens slanke Rig
    af Sejl foroverbøjet;
    dens tunge Bov var som en Plov,
        der Luftens Vande pløjed!

De gamle, slidte Sejl,
som tidt vi maatte bøde!
    Paa Fokkemastens Bramsejlsraa
    en besk og bundløs Nat jeg laa,
    mens Hav og Himmel lukked
    sit Kæmpesvælg om Skibets Bælg,
        og Mers og Saling sukked.

Jeg kunde intet se,
ej Dæk, ej Sø, knap Sejlet.
    Fra Mørkets Dyb imod mig steg
    et Raab, som En i Havsnød skreg;
    Styrmandens Røst jeg kendte;
    og atter kom hans Skrig, som om
        en dødsens Kval ham hændte.

Da fatted jeg hans Raab;
det var for mig, han frygted!
    Jeg brølte fra den høje Raa
    mod Mulmet, hvor jeg intet saá,
    skreg ud af skræmte Lunger
    I dette Nu med Mindets Gru
        mit Raab i Rummet runger!

O, denne vilde Nat,
hvis bitre Mulm jeg mindes!
    Jeg standsed midt i Gadens Støj,
    det var, som Albatrosser fløj
    forbi mit vakte Øre
    med Vingesus og Bølgebrus
        Jeg kunde Havet høre!

O, Duft af Salt og Tang!
O, Pust af Havets Aande!
    Du kalder, Hav, paa den, som før
    har fulgt din frie Bølges Bør
    i Kraftens unge Sommer;
    fra Grundens Vej du kalder mig —
        Jeg kommer, Hav, jeg kommer!


II.

Atter aander jeg Havet,
og Havet aander imod mig. —
O, Hav! som dn forstod mig,
kan Mennesker ej forstaa.
Alt turde jeg trygt fortælle
din vidt henvuggende Vælde.

Atter taler din Bølge
med tusindaars Myndighed til mig. —
O, Hav! Det dybe, du vil mig
det længes min Sjæl at naa.
Med Liv den vil gengælde
din vidt henvuggende Vælde.

Atter kender jeg Rytmen
fra Tidernes Morgenrøde. —
O, Hav! Vort første Møde
har ristet den i min Sjæl;
dér staar, som Runer i Fjælde,
din vidt henvuggende Vælde.


III.

Jeg hørte Havet tale
            saa sagte og fortroligt;
af Evighedens Rytme
            dets dybe Dyb var roligt.
Det var, som om jeg hørte
            Jehova’s Tungemaal,
den Gang han hældte Havet
            i Afgrundens Skaal.

Højt holdt han i sin højre
            Alverdens vide Vande,
en Draabe Sved, han strøg
            fra sin grænseløse Pande.
Saa lod han Draaben strømme
            ud af sin hule Haand
og spænde omkring Jorden
            Oceanets brede Baand.

Tilfældig gled hans Finger
            hen over Havets Flade.
Da var det, som han bladed
            i blaaligtgrønne Blade;
de tause Vande vugged,
            forskød sig ud og ind,
og hørlig blev hans Aande
            som Vejrets første Vind.

Fortabt i Guders Grublen
            Jehova grunded længe,
imens hans Finger førte
            den store Bølgegænge;
han talte sine Tanker .
            ud i det øde Rum,
men fik ej Svar tilbage;
            endnu var Verden stum.

Da faldt hans Gudeøjne
            ud over Havets Flader,
hvor Pustet fra hans Aande
            de store Blade blader;
det var, som Vælde bruste
            imod ham fra hans Værk;
han fåtted Rytmens Styrke
            og saå, hvor han var stærk!

Og til sig selv han talte:
            »Dér har jeg skabt mig Svaret.
Hvad ved min Gerning mangled,
            har Bølgen aabenbaret.
Alt Liv, som nu skal vorde,
            paa Rytmens Vuggefod
som vandrende Have
            skal bruse mig imod!«

Han skabte Lys og Mørke;
            han skabte Mand og Kvinde,
og lod sin Styrkes Rytme
            til Livets Hjærte rinde.
Men Havets Bølger bød han
            at tale med hans Røst
de rullende Tider
            til Trusel eller Trøst.

Jeg lytter for at høre.
            Jeg hørte Havets Tale.
Det kom med Bølgebanker
            og dybe Bølgedale
og lagde Ord for Ord
            som Skrifttegn for min Fod —
- Det var Jehova’s Budskab,
            som stolt min Sjæl forstod.
</body>
</poem>

<poem id="nielsenlc2017100924">
<head>
   <title>Uvejr</title>
   <firstline>Imod mit Vindu hvirvles</firstline>
   <notes>
      <note>Teksten følger <i>Vandringer</i> (1905), side 78-80.</note>
   </notes>
   <quality>korrektur1,kilde,side</quality>
</head>
<body>
Imod mit Vindu hvirvles
der Regn og Sne i Byger,
Skumstyrt fra Mulmets Bølger
som gennem Natten fyger.

Og Stormen stener Huset
med dumpe Kastevinde
og stemmer Ryg mod Muren
som en forbitret Fjende!

Jeg sidder taus og lytter
til Vejrets vilde Lunger,
der gurgler Død og Fraade,
saa Rummet højlydt runger.

Jeg hører Fyr-Sirenen
sin Varselssvøbe svinge
med Brøl igennem Luften
mod Nattens sorte Bringe;

og Taage-Skud, som dønner
mod Dampere, som tude — -
O, mine fordums Brødre,
som færdes nu derude!

I denne Nat, hvis Afsind
gaar over alle Grænser;
hvor Jorden som en Sejler
for sprængte Stormsejl lænser!

I denne Nat, hvis Mørke
er Mord af Regn og Sne —
Jeg mindes Eder, Brødre,
kan Eders Øjne se,

kan høre Eders Stemmer,
de stormbortrevne Raab —
Havet har os forenet
med sin dødsvangre Daab!

Og medens Vejret vælter
sin sorte Sø mod Huset,
bliver min Sjæl af Minder
og Savn og Sorg omsuset.

Tvivl taager mine Tanker;
har jeg min Vej forspildt?
— Havet har os forenet,
men Livet har os skilt.
</body>
</poem>

<poem id="nielsenlc2017100925">
<head>
   <title>Vandringer</title>
   <firstline>Jeg har vandret ad vide, vide Veje</firstline>
   <notes>
      <note>Teksten følger <i>Vandringer</i> (1905), side 81-100.</note>
   </notes>
   <quality>korrektur1,kilde,side</quality>
</head>
<body>
I.

Jeg har vandret ad vide, vide Veje,
hvor jeg aldrig skal komme paany,
gennem dybe og duggede Dale,
og højt oppe bag den dvælende Sky.
    Og jeg véd, hvad der er smærteligt at vide,
    at jeg aldrig skal vandre der paany!

Jeg har talt med saa mange Mænd og Kvinder,
som jeg aldrig skal tale med paany,
med en ensom, sørgmodig lille Pige
i en ensom, sørgmodig lille By.
    Og jeg véd, hvad der er smærteligt at vide,
    at jeg aldrig skal møde dem paany!

O, som hjemløse Pilgrimme søger
vi det Herberg, hvorhen vi kan ty;
og vi banker ... Forgæves! Forgæves!
Du maa videre til nærmeste By !
    Og vi véd, hvad der er frygteligt at vide,
    at der er intet Sted, hvorhen vi kan ty!

<nonum><small>Taminz.</small></nonum>


II.

Skønhed fylder min Sjæl,
og store Bjærges Stilhed!
    Dalen byder den stærke Sol
    sit skønne, frugtbare Skød;
    hed af brændende Ildhu
    kaster han sig derover —
        Og Tinderne staar omkring dem
        som mejslet i Marmorglød.

Skønhed fylder min Sjæl,
og Sorg, som ej kan siges!
    Over mit Hoved suser hen
    en sagte sukkende Vind;
    hjemløst flagrer dens Vinge
    mellem de nøgne Mure —
        Men Solen hviler i Dalens Skød m
        ed træt og blussende Kind.

Verden er fuld af Skønhed
for den, der elsker Livet!
    Verden er fuld af Smærte,
    der rinder fra Livets Rod!
    Bjærgene trykke sig sammen,
    os Solen dør i Dalen -
        Stigende kommer den store Nat;
        den stunder alt mødigt mod!

<nonum><small>Thusis.</small></nonum>


III.

I Engadins duftende Dale
dér hørte jeg Græssene gro;
dér hørte jeg Tausheden tale,
mens Bjærgenes Kilder, de svale,
var Jorderigs Hjærte, som lo.
    — Det var, som jeg vaagned af Dvale
    til Ungdommens svimlende Tro!

Jeg bares af vuggende Drømme
vidt ud over Evnernes Maal.
Jeg aanded, som kunde jeg tømme
de dybe, solsvangre Strømme
i Rummets uhyre Skaal.
    — Mine Tanker var favnende ømme,
    mit Legem som syngende Staal.

Der daled fra tiende Tinder
en Klarhedens kølige Glød.
Da saá jeg, al Dunkelhed svinder
som Dis, naar Dagen oprinder,
for den, som har sprængt sin Død!
    — Karsk følte jeg mig for Minder,
    udsprungen af Livets Skød!

Saa vandred jeg frem i det svale,
det blideligt blussende Fro.
Og Dagen begyndte at tale.
Mit Hjærte var vaagnet af Dvale,
det laa i mit Bryst og lo.
    — Thi i Engadins duftende Dale
    dér hørte jeg Græssene gro!

<nonum><small>Samaden.</small></nonum>


IV.

I Dag gaar jeg her; i Gaar gik jeg dér;
i Morgen skal jeg sove under Sus af andre Trær.
Det bruser i mit Blod, mens jeg vandrer paa min Fod —
Den store, vide Verden, den stunder jeg imod!

Højt over min Sti en Fugl drog forbi;
nu smærter det mig ikke, som den jeg selv er fri.
Det store Rum er tyst, kun Bruset i mit Bryst —
Jeg vandrer ind i Solen fra Sorgens bitre Kyst!

Den snehvide Tind, i Taushed hyllet ind,
den hilser mig med Evighedens rene, vilde Vind.
Da fylder jeg min Sjæl; det suser om mig: Knæl! —
O, nu er Dalen miledybt forsvunden bag min Hæl!

I Stilhed jeg staar; og tusinde Aar
af Slægternes Bølger mod min Tankes Bredder slaar.
Den fjerne Jord er stum, men der fyger Brændingsskum
fra Tidens Ocean i det uhyre Rum.

I Dag gaar jeg her; i Gaar gik jeg dér;
hver Aften skal jeg sove under Sus af andre Trær.
Det, bruser i mit Blod, mens jeg vandrer paa min Fod —
De store Vidders Verden, den stunder jeg imod!

<nonum><small>Pontresina.</small></nonum>


V.

    Dalen bag mig lydløst lukkes
    af de tunge Taageskyr,
    der som svulne Aadselbuge,
    sortblaa, under Himlen ruge;
    der fra Kløftens skumle Krog
    over Bjærgets Ryg i Række
    slæber frem sig Fjed for Fjed
— som et langsomt, ludende Vandbærertog
med de vaade, vandfyldte Sække!

Og de fjerne, hvide Tinder
    sløres dunkelt og forsvinder;
    Luften bliver nordisk graa.
    Kolde Pust fra klamme Byger,
    Svøb af Gletschervinde smyger,
    isner Skyggen,
    falder ruskraa mig i Ryggen.

Men foran er Himlen blaa.
    Rummets store Kuppel deles
    som et Døgn i Nat og Dag;
    over mig de tvende Fløje
    tæt sig til hinanden bøje,
    saa at Himlens Hvælving heles
    til det høje Verdenstag.
        Lys foran mig, Mørke bag!

    Dalen for mig gyldent lyser
    af den sydligt varme Sol.
    Skovklædt rige Kløfter skraaner;
    skønne, fjerne Bjærge blaaner
    bort i Dis og frodig Duft.
    O, paa Grænseskellet staar jeg,
    standset af det Syn, jeg ser;
og jeg fylder mit Bryst med den fyldige Luft,
om en hjemvendt mod Solhjemmet gaar jeg!

<nonum><small>Bernina Hospits.</small></nonum>


VI.

En tindrende Morgen i Tirano
langs Adda’s brusende Leje;
i den befriende Sol jeg gik
min Vandrings sorgløse Veje.
    Floden strømmed som Tiden selv;
    den raabte imod mig: »Lyt — og skælv,
    snart har du ej flere Dage
        tilbage!«

Dalen aabned sig vidt mod Vest
for Flodens blaanende Slynge,
strakte sit lyse Legem blødt
blandt Bjærgenes mørke Tynge.
    Klokker ringed i Tirano,
    og Piger kom mig imod og lo;
    de blussed af Nuets Sødme
        i Rødme.

Op ad den stigende Sti jeg gik
fra Adda’s truende Tale ;
Døden kom mig i Dag ej ved,
jeg vandred i Livets Dale.
    Kuplende grønne Kastanier stod
    med Frugters frodige Overflod;
    sødt blandedes Duggen og Duften
        i Luften!

Solen gød over Bjærg og Dal
en gylden, sommerlig Mildhed.
Efter den bævende Klokkeklang
faldt hvilende Søndagsstilhed.
    Legende Børn i en Landsby løb;
    Mødrene sysled de Smaa i Svøb,
    de dovned i Dørenes Karme
        af Varme.

Hed jeg blev af den høje Sol
og mat af Vandringens Møje.
Stien brændte min mødige Fod,
og Luftens Luer mit Øje.
    Tungen tørsted, min Hals blev tør.
    Mødte jeg Pigerne nu fra før,
    drak jeg Mundene røde
        tildøde!

Se, da maatte jeg standse brat,
jeg kunde min Fod ej flytte:
bugnende rige Ranker hang
foran en jammerlig Hytte;
    opad den klinede Væg de krøb,
    Klaser svulmed bag Blades Svøb,
    dybe dunkeltblaa Klaser,
        som Vaser.

Blodet suste forbi mit Blik;
det var, som et Syn jeg skimted.
Skønne Drømme, fra jeg var Dreng,
igennem min Hjerne glimted.
    Se, der kommer fra Kanaan ud
    druebelæssede Josva’s Bud,
    imellem sig Klaser svære
        de bære!

»Landet flyder af liflig Vin,
kom, lad os til Kanaan drage!«
Saa løftede jeg min højre Haand
en læskende Drue at tage.
    Men da stod i den skumle Dør
    en Kvinde, jeg ikke øjnede før;
    vissen var hun som Nøden
        og Døden.

»Kom. I Vinjen er bedre Vin,
end Væggen har dig at byde!«
Venlig hun ind i sin Hytte mig drog,
og villig jeg var til at lyde.
    Gennem et Mørke og ud til Ly
    O, da skælved min Sjæl i Gys:
    Mod en Himmel af Druer
        jeg skuer!

Ranker steg af den sorte Muld
lig kæmpemæssige Sener,
flænget fra Jordens kyklopiske Bryst,
som dem med sin Kraft forlener.
    Løvet løfted sit grønne Hvalv;
    Solspæt spilled. — Jeg stod og skjalv:
    Under de bugnende Buer
        kun Druer!

Klaser blaaned bag hvert et Blad,
og dulgt, saa kun halvt jeg blev vár dem;
blødt jeg vejed dem i min Haand,
saa varligt som Børn jeg bar dem.
    Moderligt Kvinden til dem saá,
    som kunde de Blikkets Kærtegn forstaa,
    elsked i øm Ekstase
        hver Klase.

»Tag!« — Hun plukked en Klase ned;
den var som Naturens Hjærte.
O, at bryde en Drue af
det voldte mig sønlig Smærte.
    Blaa og dugget de spændtes af Blod;
    jeg følte, jeg foran et Under stod;
    det gik som en ydmyg Knælen
        til Sjælen!

Druer brast som Kys mod min Mund,
og sødmefyldt Saften svulmed;
vaarligt vided mit Bryst sig ud,
os Ild i Aarerne ulmed.
    Gennem min gyngende Hjerne klang
    Klodernes, solberusede Sang;
    Rytmer steg og forstummed’
        i Rummet.

Solen vælted sin Varme ned,
og Luften stod udbrændt stille.
Lyset var grønt af Vinens Løv.
Jeg hørte Insekter spille.
    Druer drømte. Det lød saa tyst,
    som aandede blidt Naturens Bryst.
    Kraft syded i Vinjens Ranker
        som Tanker.

Kvinden stod som et kvistet Træ,
der ikke ved af, at det smuldrer.
O, da hører jeg mindefjernt,
hvor Adda manende buldrer!
    Døden, suser det i mit Sind,
    Døden, lukket i Livet ind!
    Hvad skal jeg i Livets Have
        med Grave?

Ræk mig, Kvinde, din Rankes Frugt,
af modnet Blod ved at briste!
Døden vandrer jeg ikke fra,
hvor langt jeg Livet skal friste.
    Se, jeg staar i din Vinjes Jord
    og hører, mit Hjærtes Grøde gror,
    og véd, mod Modningens Under
        det stunder!

Tørstig var jeg paa Legem og Sjæl,
umættet af Mulden, mig næred.
Sukkende, hørte jeg, Tiden selv
den frodige Styrke begæred.
    Jeg er Søn af et frugtbart Skød;
    frugtbar blev jeg af Solens Glød,
    o, af din Vin indviet,
        befriet!

Jeg er kommen til Kanaan’s Land,
hvor Klaser bugner i Klynger;
jeg har drukket Forjættelsens Vin,
der i mine Sanser synger.
    Se, jeg kender paany min Kraft,
    Foden suger af Mulden Saft,
    svulmende mod mig kommer
        min Sommer!

<nonum><small>Tirano.</small></nonum>


VII.

I Morges blev jeg vækket af en tonende Sang,
en taus og højtidelig Hymne ;
dybt inde fra Kanalen den kommende klang:
    det var, som skred i Blinde
    en høj og sorgfuld Kvinde
    hen ad den dunkle Strøm
    mod Gryets blege Vinde:
        Venedigs vakte Drøm!

Jeg lytted paa mit Leje til den syngende Røst,
der løfted sig ensomt sørgmodigt;
Kanalvandet vugged med blidelig Trøst;
    langs Marmormures Sider
    saa dulmende det slider
    gennem den tyste By.
    Rank Sangen mod mig skrider:
        Venedigs tabte Ry!

Jeg aabned for mit Vindu, og lyttende jeg stod,
mens Dæmringen fyldte min Stue;
det var, som sang et Hjærte i Morgenbøn og Bod —
    Da randt der mig i Sinde
    saa mangt et gammelt Minde
    om Magt, som forgaar.
    Jeg saa i Gryet svinder
        Venedigs svundne Vaar!

Og stigende sig nærmed den tonende Sang,
en taus og højtidelig Hymne;
dybt inde fra Kanalen den kommende klang.
    Da styredes Gondolen
    fra Mørket frem i Solen
    saa aandeagtigt tyst;
    en Lovsang steg mod Solen:
        Bøn fra Venedigs Bryst!

<nonum><small>Venedig.</small></nonum>
</body>
</poem>

<poem id="nielsenlc2017100926">
<head>
   <title>En Morgensang</title>
   <firstline>En Morgensang, før Morgen gryr!</firstline>
   <notes>
      <note>Teksten følger <i>Vandringer</i> (1905), side 101-104.</note>
   </notes>
   <quality>korrektur1,kilde,side</quality>
</head>
<body>
En Morgensang, før Morgen gryr!
En Glædessang, før Glæden flyr!
O, intet er saa flygtigt
som Glæde, Sol og Skyr!
    — Jeg tog min Sjæl og blotted den,
    og mine Venner skotted hen,
    og alle tav højtideligt blufærdige — -

    Jeg lo som en afsindig, jeg uværdige!

— — Se, se, nu er det Sengetid
for hendes Naade, trind og hvid,
og alle de smaa Terner
forvaagede sig fjerner.
De glider bort saa tyst paa Taa,
    de skælver —
    Og Himmelsalen hvælver
    sig tom og kold og graa.
Men denne store Tomhed
    vil jeg ej tænke paa!

En rørte ved min Sjæl i Nat,
den sitred som en Taare.
Da blev mit Sind af Synd besat,
    og træt af Graad
    og angst og kaad
    jeg vilde dødsens saare.
Nuvel, min Sjæl, vær glad paany,
om lidt Prinsesse Morgengry
vil smile dig i Møde,
saa Liv staar op af Døde!

Se, hendes blege Smaadreng staar
paa Svalen med sit blonde Haar,
der over Skuldren falder.
Nu vinker han og kalder.
    Og Portens gyldne Fløje gaar,
    en Strøm af Lys: Prinsessen staar
    og smiler — —
Dit Smil, Prinsesse Morgengry,
det uudgrundelige,
forjætter mig hver Dag paany
din Haand og halve Rige!

Prinsesse, jeg har vandret vidt
og gennem alskens ondt mig stridt,
i Nat var det det sidste:
jeg vaaged ved din Kiste!
Nu kræver jeg min Løn erlagt:
    Stryg ud, hvad jeg i Nat har sagt,
    udløs mig af min Latter
    og giv mig Stilhed atter.
Jeg bærer mod dig, skøn og tyst,
en Sang fra Glædens vilde Kyst,
du tage den til Naade
og gem den ved dit Bryst!

En Morgensang, mens Morgen gryr!
En Glædessang, mens Glæden flyr!
O, intet er saa flygtigt
som Glæde, Sol og Skyr!
    — Jeg tog min Sjæl og dulgte den,
    da Vennerne forfulgte den,
    og alle lo foragteligt uværdige — —

    Jeg tav. Jeg var den eneste blufærdige!
</body>
</poem>

<poem id="nielsenlc2017100927">
<head>
   <title>Snefald</title>
   <firstline>Jeg hører denne Lyd i Nat</firstline>
   <notes>
      <note>Teksten følger <i>Vandringer</i> (1905), side 105-106.</note>
   </notes>
   <quality>korrektur1,kilde,side</quality>
</head>
<body>
Jeg hører denne Lyd i Nat
        af Sne, af Sne, som falder!
        Saa tyst som Duers Aandedræt,
        saa fjern, saa nær, saa taaretæt,
    som ugrædt Graad den ligger i mit Øre —
        Ak, denne Lyd af Sne, som jeg kan høre!

Jeg hører Fnug berøre Fnug
        og tie brat — og briste.
        Saa blidt som Blomsterstøvets Gys
        i Parringsnattens blide Lys;
    som Muldvarpungers Søvn i Muldens Gemme —
        Ak, denne Lyd af Sne, jeg kan fornemme!

Jeg frygter denne Lyd i Nat
        af Sne, af Sne, som falder!
        Den sidste Rest af Slægters Raab,
        der een Gang steg saa højt af Haab;
    som Lig af Ord, ej nogen mer skal høre — 
        Ak, denne Lyd, som ligger i mit Øre!
</body>
</poem>

<poem id="nielsenlc2017100928">
<head>
   <title>Vinternat</title>
   <firstline>De klare, kolde Stjerner</firstline>
   <notes>
      <note>Teksten følger <i>Vandringer</i> (1905), side 107-109.</note>
   </notes>
   <quality>korrektur1,kilde,side</quality>
</head>
<body>
De klare, kolde Stjerner 
mod Jordens Vinter vendt —
Jeg ser Orions Bælte
om Nattens Midje spændt.

Fjernt gennem Rummets Højsal 
den hvide Midnat gaar;
stolt sidder Nyets Guldkam
i hendes dunkle Haar.

Sært hendes Øjne tindrer, 
de græder ej, de ler ej; 
de sitrer som Krystaller, 
de stirrer, men de ser ej.

Paa hendes Bryster brænder 
to Tvillingstjerner smaa,
to Draaber Mælk, forvandlet
en Gang, da Gud dem saa.

Oe Mælkediamanter
for hendes Fod er drysset;
eller mon det er Blomster, 
hun isnende har kysset:

Den højre Haand er hævet 
og peger som et Spyd; 
rubinrød Spidsen 
funkler med Sirius, i Syd.

Hun skrider stum og stille 
frem i sin kolde Pragt, 
som Rummets høje Rige 
var hende underlagt.

Orions Perlebælte
om Nattens Midje spænder
til det mod Jorden segner
for Gryets unge Hænder;

og blottet Natten blegner, 
og hendes Øjne dør — —
De sidste Stjerner slukkes 
som Glimt af Is, der tøer.
</body>
</poem>

<poem id="nielsenlc2017100929">
<head>
   <title>Missolonghi</title>
   <firstline>Missolonghi, Missolonghi</firstline>
   <notes>
      <note>Teksten følger <i>Vandringer</i> (1905), side 110-112.</note>
   </notes>
   <quality>korrektur1,kilde,side</quality>
</head>
<body>
Missolonghi, Missolonghi,
By, hvor Byrons Hjærte brast, 
flygtigt, flygtigt kun jeg saá dig,
men du holdt mit Hjærte fast!

Havbeskyllet, solindhyllet,
aaben nu for Vind og Veji,
sagnomsuset, halvt i Gruset
sunken sammen, laa du dér.

Og din Mur, hvor fordum Blodet 
randt af dem, som for dig stred,
sønderrevet, var den blevet 
Tumleplads for Faar og Ged.

Gennem øde, solfaldsrøde 
Gader Fattigdommen gik. 
Dine Kvinder, dine Kvinder
havde Øjne uden Blik.

Askeøjne, Arnesteder,
hvor for længst hver Glød var slukt - 
som var Livet i dem standset,
da <i>hans</i> Øjnes Laag blev lukt!

Ak, jeg kom med al mit unge 
Hjærtes Drøm om gyldent Ry, 
og jeg fandt en lille, skiden, 
hytteopfyldt Hyrdeby.

Havbeskyllet, solindhyllet
som i Kampens Morgenskær; 
sagnomsuset ... O, men Bruset 
af hans Smærte stilned her.

Og hans skønne Hoved stivned 
skønt i Dødens Alabast —
Missolonghi, Missolonghi,
By, hvor Byrons Hjærte brast!
</body>
</poem>

<poem id="nielsenlc2017100930">
<head>
   <title>Orient</title>
   <firstline>Der strøg forbi mig en krydret Brise</firstline>
   <notes>
      <note>Teksten følger <i>Vandringer</i> (1905), side 113-119.</note>
   </notes>
   <quality>korrektur1,kilde,side</quality>
</head>
<body>
I.

Der strøg forbi mig en krydret Brise,
en mystisk Sødme af Orient;
det var, som Morgenen vilde vise
min Sjæl et Minde, den før har kendt.

Jeg maatte standse og Aande drage
saa dybt; mit Bryst blev af Længsel spændt; 
imod mig bølged min Ungdoms Dage,
de gyldne Dage i Orient.

Mit Hjærte fyldtes af denne Brise
med mystisk Sødme af Orient;
min Sjæl blev stille. — Men denne Vise 
har Solens Brise til Lise sendt.


II.

Vi stod gennem Archipelaget!
    Og Solen faldt i de buede Sejl
    og sprang tilbage fra Havets Spejl. 
    Tre Gange kipped vi Flaget
        for en Marstal’er Skonnert, som kendte os. 
        — Ellers var der intet, som hændte os!

Vi kom fra de græske Cyklader,
    der svømmed omkring os blødtlinjede blaa,
    som farvet af Havet, hvori de laa, 
    som bygget af Bølgeflader.
        Nu sank de saa langt bag vor Laaring
        lig blaanende Skyer ved Vaaring!

De sagnomkransede Kyster,
    hvor fordum et Folk i sin Vælde stod; 
    som rødned saa tidt af sit eget Blod; 
    de bugned lig frugtbare Bryster.
        Jeg var kun en Dreng, men fra Lønningen 
        jeg hørte Homer gennem Dønningen!

Det var den helleniske Himmel,
    saa bundløst dybt og saa vidt var dens Hvælv, 
    den favned Havet; det var den selv;
    og Solen gød tindrende svimmel
        over Hav og Himmel sin Glorie, 
        og Luften var lutret Historie!

Hvor aanded jeg Luften og Solen!
    Mit Hjærte modned, som blev det en Mands, 
    og dunkelt forstod jeg, at udenlands
    jeg lærte langt mer end i Skolen.
        Af Livet jeg lærte, af Linjerne,
        af Byerne, af Palmerne og Pinjerne!

O, Drømme, som Drenge kan drømme!
    Som Taager de fødes og glide forbi,
    men Varsler om Fremtiden glimter deri,
    mod Manddom og Mandsdaad de strømme.
        Og den, som kan Tegnene tyde sig, 
        han véd, hvad han siden skal byde sig!

Vi stod gennem Archipelaget.
    Og Kios steg om vor Styrbords Bov;
    der red en lille cypressort Skov
    paa Ryggen af Højdedraget.
        Om Bagbord løfted Mytilene 
        sin Bjærgkegle kongeligt ene!

Da rejste sig Asiens Kyster,
    da aabned sig Bugten, hvor Smyrna laa.
    Jeg følte gennem mit Hjærte gaa 
    en Sødme af Længsler og Lyster,
        en Ild, som jeg siden ej har kendt den —
        - Da mødte min Sjæl Orienten!


III.

Saa kasted vi Anker paa Smyrna’s Rhed; 
mit Drengehjærte det bæved derved.
Paa Raanokken laa jeg,
i Sejlet jeg sled;
men ind over Byen og Højene saá jeg!

En Vellugt vugged min Mund imod 
og sank som Sol i mit Hjærteblod. 
Min Nok beslog jeg,
i Luften jeg stod;
men dybt ind i Østerlands Drømmene drog jeg!

De fjerneste Tider imod mig skred, 
som saå jeg gennem Aartusinder ned; 
en Seer blev jeg
og skjalv derved.
En Pagt paa Vindenes Vinger skrev jeg!

Det var et Sekund, eller Tusinde Aar, 
men ristet ind i min Sjæl det staar.
Ad Veje gik jeg,
Guds Aande gaar.
Min Daab i Slægternes Dybder fik jeg!

Et Pust fra Palmer med Daddelduft 
strøg duvende gennem den høje Luft. 
Det var, som svam jeg
i Sol og Duft,
og Østens glødende Sjæl fornam jeg!


IV.
Smyrna!
        Navnet smager
    som et Granatæbles Blod, 
    dufter solsødt som Dadler!
Drømme fra Østerland drager 
gennem min Sjæl, naar det nævnes.

Smyrna!
        Ja, som en Frugt,
    som en Melon paa Marken 
    lyser den frem mellem Højene 
    langs den drueblaa Bugt.
O, som en solmoden Frugt!
</body>
</poem>

<poem id="nielsenlc2017100931">
<head>
   <title>Yemen</title>
   <firstline>Mod Yemen stunder mit Hjærte</firstline>
   <notes>
      <note>Teksten følger <i>Vandringer</i> (1905), side 120-121.</note>
   </notes>
   <quality>korrektur1,kilde,side</quality>
</head>
<body>
Mod Yemen stunder mit Hjærte, 
imod Arabiens Lykkeland,
der hæver sin yppige Have 
af Ørkenens golde Sand.
    Mit Hjærtes blodtunge Drueklase
    drømmer om Yemens Lys-Oase,
    længes fra Mørket ved Polen
        mod Solen!

Mod Yemen! Ja, imod Yemen, 
hvor Asra’s elskende Stamme bor, 
hvor Dødens blodrøde Purpur
af Livets Dunkelhed gror.
    Til Palmesuset fra Yemens Skove 
    lytter mit Hjærte og kan ej sove, 
    hedt som en flammende Lilje
        af Vilje.

Ja, jeg har Hjemve mod Yemen, 
mod Frodighedens og Frugtens Dal, 
hvor Natten bæver besvangret
og aander saa vellugtsval.
    Mit Hjærte gyser af Minders Sødme, 
    drømmer sig hjem i Gryets Rødme, 
    favnes af Palmesuset,
        beruset.

Mod Yemen stunder mit Hjærte, 
imod Arabiens Lykkekyst,
der lokker med lønlig Kalden
de bristende Kim i mit Bryst.
    Mit Hjærte higer fra Mulmets Øde 
    Yemens svulmende Vaar i Møde, 
    stiger fra Mørket ved Polen
        mod Solen!
</body>
</poem>

<poem id="nielsenlc2017100932">
<head>
   <title>Asra</title>
   <firstline>Dit Haar er som glødende Ibenholt</firstline>
   <notes>
      <note>Teksten følger <i>Vandringer</i> (1905), side 122-123.</note>
   </notes>
   <quality>korrektur1,kilde,side</quality>
</head>
<body>
Dit Haar er som glødende Ibenholt, 
dine Øjne som tropiske Nætter.
    Saa hænger jeg Sydkorset om din Hals.
    O, Gud, for et Kys er min Sjæl tilfals!
    Du gør mig til Hersker, til Træl, til et Kryb —
        — Natten er dunkel, og Natten er dyb!

Din Mund er en brændende Kaktusblomst, 
dine Tænder af hvide Koraller.
    Saa ryster jeg Natten, til Stjernerne sner 
    omkring dig som Blomster; du blegner og ler. 
    Du gør mig til Hersker, til Træl, til et Kryb
        — Natten er dunkel, og Natten er dyb!

Din Haand er saa blid som et blundende Kid, 
dine Bryster er bævende Duer.
    Saa fanger jeg Himlenes kredsende Høg 
    og bringer dig den som en ydmyg Spøg.
    Du gør mig til Hersker, til Træl, til et Kryb —
        — Natten er dunkel, og Natten er dyb!

Min Vilje er vild som det høstlige Hav; 
det brænder af Morild i Mulmet.
    Men driver du, Asra, dit Spil for vidt,
    da rejser Havet sig stormfuldt stridt;
    jeg gør mig til Hersker og dig til mit Kryb —
        — Og Natten skal blive dig dunkel og dyb!
</body>
</poem>

<poem id="nielsenlc2017100933">
<head>
   <title>Tananarive</title>
   <firstline>Der toned et Navn i min Sjæl i Nat</firstline>
   <notes>
      <note>Teksten følger <i>Vandringer</i> (1905), side 124-125.</note>
   </notes>
   <quality>korrektur1,kilde,side</quality>
</head>
<body>
Der toned et Navn i min Sjæl i Nat, 
af Drømmes Lydbølger baaret.
    Det vugged mit Sind, til jeg vaktes derved. 
    — Og det var en Morgen ved Marne’s Bred,
    i Stilhed, man ej kan beskrive.
    En tungtlastet Flodpram blev staget afsted,
    saa tyst den hen over Flodspejlet gled; 
        i Stævnen stod:
            Tananarive!

Fra blundende Haver mig blomstred imod 
en tung og berusende Sødme.
    Højt over mit Hoved, i Solvældets Glød, 
    Akacietræernes Aande lød,
    uhørligt, som Duggdraaber drive.
    Saa sagtelig, sagtelig Flodvandet flød, 
    og sagte Prammen sig fremad skød
        med Guldnavnet:
            Tananarive!

Saa stille jeg stod i den tiende Stund 
af drømmende Vellugt ombølget.
    O, gerne jeg drog til den ukendte 0, 
    der løfter sig fjernt af den kogende Sø; 
    hvor Urskovens Pan er i Live;
    hvor glødende Blomster udfoldes og dø; 
    hvor Vindene duve af duftende Frø
        fra Palmer i
            Tananarive!
</body>
</poem>

<poem id="nielsenlc2017100934">
<head>
   <title>Vandring</title>
   <firstline>Fra Sorg jeg gik, til Sorg jeg kom</firstline>
   <notes>
      <note>Teksten følger <i>Vandringer</i> (1905), side 126-127.</note>
   </notes>
   <quality>korrektur1,kilde,side</quality>
</head>
<body>
Fra Sorg jeg gik, til Sorg jeg kom, 
    fra Savn og til Savn jeg vandred;
men vilde jeg standse og se mig om, 
    jeg saå, der var intet forandret!

Der steg et Bjærg; der randt en Flod; 
    der faldt nogle Bække, som bruste; 
men vilde jeg glemme, hvad jeg forlod,
    sørgmodigt mit Hjærte suste.

En Vej løb hen, jeg fulgte den.
    Nu vandrer du Glemsel, i Møde!
Men Minder maned mig hjem igen; 
    det var som en Mumlen af døde.

Fra Mark til Skov, fra Bjærg til Dal,
    fra Hav og til Hav jeg higed;
dog aldrig jeg kom fra den vejløse Val,
    hvor jeg med min Skæbne kriged.

Fra Vest til Øst, fra Vaar til Høst, 
    i Gry og ved Aftentide,
jeg kunde ej gaa fra mit eget Bryst, 
    og vandred jeg end saa vide.

Hver levet Dag, hvert Nederlag,
    hver Smærte, jeg voldte andre, —
jeg bærer det hos mig Dag for Dag, 
    med det maa jeg Vejene vandre!
</body>
</poem>

</workbody>
</kalliopework>


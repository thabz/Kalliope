<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1871" author="nielsenz" status="complete" type="poetry">
<workhead>
    <title>Sange og Smaadigte</title>
    <year>1871</year>
    <notes>
        <note>Teksten følger Zacharias Nielsen: <i>Sange og Smaadigte</i>, Karl Schønbergs Forlag, Kbh., 1871.</note>
    </notes>
    <pictures>
        <picture src="1871-p1.jpg">Titelbladet til <i>Sange og Smaadigte</i> (1871) lyder ,,Sange og Smaadigte / af / Zacharias Nielsen. // Kjøbenhavn. / Karl Schønbergs Forlag. / C. S. Wibes Bogtrykkeri. / 1871.''.</picture>
    </pictures>
    <source facsimile="130023569044_color" facsimile-pages-num="106" facsimile-pages-offset="8">Zacharias Nielsen: <i>Sange og Smaadigte</i>, Karl Schønbergs Forlag, Kbh., 1871.</source>
</workhead>
<workbody>

<poem id="nielsenz2019061901">
<head>
    <title>Paa Landet</title>
    <firstline>Min Hytte er Ler kun og Straa</firstline>
    <source pages="1-2"/>
    <quality>korrektur1,kilde,side</quality>
</head>
<body>
Min Hytte er Ler kun og Straa,
men dækket af Vinløv og Roser.
Jeg har Udsigt til Søen den blaa,
til Skov og til rørklædte Moser.

Og Himmelens klare Azur
sig hvælver om Søen og Skoven:
jeg har hele Guds rige Natur
udfoldet forneden og oven.

En Strømning af Friskhed og Lyst
mig møder, hvorhen jeg mon træde;
dens Bølgeslag fylder mit Bryst
med salig opløftende Glæde.

Jeg færdes fra Sol bryder frem
til sent ud paa Kvælden den svale;
jeg færdes paa Mark og i Hjem
og i Skovenes luftige Sale.

Jeg tumler mig lystigt og let
omkring i det duftende Grønne;
jeg nyder min Frihed og Ret
og plejer min Sands for det Skjønne.

Og Fuglenes lystige Kor,
som klinger fra Træernes Kroner,
bevinger min Tanke med Ord
og Ordene atter med Toner.

Den friske, den landlige Luft,
den gjør mig saa sund og rødkindet,
og Blomstens dejlige Duft
den gjør mig saa livsfrisk i Sindet.

Jeg føler en Lykke saa rig,
jeg maa det, jeg kan ikke andet.
Jeg elsker Naturen den fri
og Livet herude paa Landet!
</body>
</poem>

<poem id="nielsenz2019061902">
<head>
    <title>Den danske Bonde</title>
    <firstline>I gamle Dage sad Bonden stolt</firstline>
    <source pages="3-4"/>
    <quality>korrektur1,kilde,side</quality>
</head>
<body>
I gamle Dage sad Bonden stolt
ved Herrebordet øverst bænket,
men siden blev han med Baand og Bolt
som Hund til Trælleskuret lænket.
Og nuomstunder er hans Stilling saa,
at han er ved sin første Plads at naa;
en Hæderskrands
med Frihedsglands
af Kongehaand ham frit blev skjænket.

Og Frimandsære og Frimandstarv
han stedse nyde skal herefter;
han værnet har om vor Fædrearv
med Trofasthed og sejge Kræfter.
Han vogted tro endog i Trællekaar
de Gamles Sæd og Skikke i sin Gaard,
i Sagn og Sang,
i Sprogets Klang
han Fædres Minde vel har <w>varet</w>.

Trods svundne Tiders fortrykte Kaar
han ej sit Hjertes Skat forødte,
og led hans Ry end en Smule Skaar,
han var og er dog Danmarks Støtte.
Saa djærvt og trofast som hans Hjerte er,
saa jævn og ærlig er hans hele Færd.
I Sind og Hu
han er endnu
den samme som i gamle Dage.

Naar Frihedssolen ret naa'r hans Bryst
og faar hans Vilje tændt i Lue,
naar Kundskabs Fakkel faar ret gjort lyst
hans Øje, saa det klart kan skue,
da stige skal igjen hans Oldtidsry,
da skal sin Hædersplads han naa paany;
hans gjæve Aand,
hans stærke Haand
skal ingen Magt da mere kue.
</body>
</poem>

<poem id="nielsenz2019061903">
<head>
    <title>† Frederik VII</title>
    <indextitle>Frederik VII</indextitle>
    <firstline>Hvor sælsomt Aftenklokken klinger</firstline>
    <keywords>frederik7</keywords>
    <source pages="5-6"/>
    <quality>korrektur1,kilde,side</quality>
</head>
<body>
Hvor sælsomt Aftenklokken klinger
henover Land fra By til By!
Dens Toner os i Minde bringer
hint Sorgens Budskab nu paany.

O vi behøve ej at mindes
af Klokkens vemodsfulde Sang,
thi her i vore Hjerter findes
den samme dybe Sørgeklang.

- Ak han er død, vor elskte Konge!
Ej mer hans ædle Hjerte slaar;
med Vemodstanker, mørke, tunge,
Danfolket om hans Baare staar.

Hav Tak, Kong Fredrik, for Din høje,
Din ædle, milde Kongefærd!
Du havde kun ét Maal for Øje:
at styre Danmarks Lykke nær.

Hav Tak for Alt, hvad Du os skjænkte
med Frihedsgaven skjøn og stor!
hav Tak, at paa vor Tarv Du tænkte,
og Tak for hvert et kjærligt Ord!

Du vandt, o Drot, saa fuldt hvert Hjerte;
fra Vesterhav til Akselhavn,
fra Skagens Strand til Thyras Gjærde
velsignet blev Dit Kongenavn!

I Glædens Lys og Sorgens Mørke
vi lige trofast sammen gik:
Var Folkets Kjærlighed Din Styrke,
saa var Du stærk, Kong Frederik!

Ret aldrig skal Dit Navn forglemmes,
saalænge Danmarks Rige staar;
i Folkets Hjerter skal det gjemmes
til sidste Slægters sidste Aar.
</body>
</poem>

<poem id="nielsenz2019061904">
<head>
    <title>† Casper Claudius Rosenhoff</title>
    <indextitle>Casper Claudius Rosenhoff</indextitle>
    <firstline>Han stred saa kjækt i Ungdomsvaaren</firstline>
    <source pages="7-10"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Han stred saa kjækt i Ungdomsvaaren
og i sin Manddomssommer lang;
han stred, til han blev lagt paa Baaren
nu hviler han for første Gang!

Et helligt Maal han higed efter
og drog med Mod i Stridens Dyst;
en Hær af Livets bedste Kræfter
han gjemte i sit ædle Bryst.

Han kasted sig i Kampens Trængsel
alt som en Ridder djærv og bold.
Hans Banner var hans Frihedslængsel,
hans Værge Aandens Adelsskjold.

Han haded Tvang og Trældomsmørke
og elsked Aandens Frihedskald.
Sin Ungdomsvarme, Mandomsstyrke
han offrede paa Ærens Val.

Og mangt et Fald han maatte friste,
og tidt slog Spotten om ham Lejr,
han gav ej tabt dog, thi han vidste,
at i hvert Fald laa gjemt en Sejr.

Og dengang Frihedssolen tændte
om Danevang sin Morgenglands,
da var der Faa, hvis Hjerter brændte
af Jubel og af Tak som hans.

---

<nonum><center>2.</center></nonum>

Ej blot i Kampen har han prøvet
de Kræfter, han i Sjælen bar;
et Fredens Kald han og har øvet,
et Skjaldenavn han vundet har.

Hans Harpe klang som Dryppets Stene,
- vel stundom brudt og underlig -
han tolked lydt med Toner rene,
hvad i hans Hjerte rørte sig.

Snart var det Savnets dybe Mørke,
snart Haabets lyse Morgendrøm,
snart Alvorsstemmens rige Styrke,
snart Lunets kjække Tankestrøm.

Det Væld, som i hans Indre bruste,
han dæmmed ej med Tavsheds Baand.
Den Toneskat, hans Hjerte huste,
han delte ud med villig Haand.

Nu tie vel hans Harpes Strænge,
men hvad han sang, det mindes skal
med Kjærlighed og Tak, saalænge
der klinger Sang i Kunstens Hal.

Og vil hans Navn end Plads man negte
i Skjalderækkens første Led,
han var en Skjald dog af de ægte,
med Syn for Tid og Evighed.

---

<nonum><center>3.</center></nonum>

Ej lys og let hans Bane endte,
ej nød han Aftenstundens Ro;
en Fjende, ond og karrig, spændte
sin grumme Arm omkring hans Bo.

Med rastløs Virken til det Sidste
han syslede med Pen og Bog,
og dog han mægted ej at vriste
af Skuldren Armods tunge Aag.

Han knurred ej, skjøndt Byrden hvilte
med bitter Tynge paa hans Sjæl,
en Trøstens Straale ham tilsmilte
fra Lysets rige Kildevæld.

Hans Liv gled hen med Kamp og Møje,
og aldrig vandt maaske hans Aand
en bedre Sejr, end da hans øje
blev lukket til af Dødens Haand.
</body>
</poem>

<poem id="nielsenz2019061905">
<head>
    <title>† Fru M. H.</title>
    <indextitle>Fru M. H.</indextitle>
    <subtitle>(den 2den Marts 1870.)</subtitle>
    <firstline>Hvi skulde alt det ømme Baand</firstline>
    <dates>
        <event>1870-03-02</event>
    </dates>
    <source pages="11-13"/>
    <quality>korrektur1,kilde,side</quality>
</head>
<body>
Hvi skulde alt det ømme Baand,
som Gud nys bandt med egen Haand,
saa tidligt atter briste?
Hvi sank hun alt i Gravens Vraa?
Hvi skulde dog de kjære Smaa
alt deres Moder miste?

Gud véd hvorfor! Hans Villie ske!
Han ene mægter grant at se,
hvad der os bedst mon baade.
Hans Vej er vis, hans Arm er stærk,
og mildt omstraales alt hans Værk
af Kjærlighed og Naade.

Ham gav hun og sin Sjæl i Vold,
og fandt i Troens Trøst et Skjold
mod Smertens hvasse Pile.
Med Hjertets lyse Sejershaab
og Bønnens stille Længselsraab
gik hendes Sjæl til Hvile.

Og derfor tør vi haabe vist,
at hendes Aand fandt Vejen hist
til Lyset og til Livet,
at hvad hun tabte her paa Jord,
blev hende ved Guds Naade stor
hist tusindfold gjengivet.

O lad da Taaren rinde tyst,
Gud vil igjen hvert sorgfyldt Bryst
med Trøst og Fred forlene.
Han staar de Moderløse bi
og hegner den Forladtes Sti
med Naadens Palmegrene.

Guds Børn ret aldrig skilles kan,
thi dem, vi her i Muldets Land
en liden Stund maa savne,
dem skulle vi fuldtvist engang
ved Fredsbasunens Morgenklang
i Himlen atter favne.
</body>
</poem>

<poem id="nielsenz2019061906">
<head>
    <title>Juleaften</title>
    <firstline>Gud ske Lov og Pris!</firstline>
    <source pages="13-14"/>
    <dates>
        <event>1870-12-24</event>
    </dates>
    <quality>korrektur1,kilde,side</quality>
</head>
<body>
Gud ske Lov og Pris!
Naadens Paradis
straaler atter over Jordens Dale!
Stjerner bryder frem
over Bethlehem
som et Glimt fra Lysets Høje Sale.

Mildt fra Naadens Gud
lyder Frelsens Bud,
Sjælen mer ej føler Syndevægten.
Over Davids By
klinger sødt i Sky:
»Gud har Velbehag i Adamsslægten!«

Engleskarens Kor
bringer Fred til Jord,
- Mørkets Fyrste ryster sine Lænker!
Paradisets Dør
aaben staar som før,
og Keruben Flammesværdet sænker.

Ære være Gud!
Himmelkongen prud
kom med Julefryd til Jorderige;
aabned os Guds Favn,
gav os Barnenavn
med Velsignelse foruden Lige.

O, saa syng, min Sjæl,
højt i Julekvæld
Lov og Pris til ham, som tog Din Byrde!
Du, som for mig led,
se jeg knæler ned
ved Din Fod med Sang som Markens Hyrde!
</body>
</poem>

<poem id="nielsenz2019061907">
<head>
    <title>Hvad det gjælder om</title>
    <firstline>Op danske Mænd og Kvinder! nu det gjælder</firstline>
    <source pages="15-17"/>
    <quality>korrektur1,kilde,side</quality>
</head>
<body>
Op danske Mænd og Kvinder! nu det gjælder
at værne om vort gamle Fædreland!
Mod Fald og Fjendevold alt stærkt det hælder,
men end af Farens Favn det rives kan.
Ej skal vor Fjendes Sejr, vor Sorg og Smerte
nedslaa vor Hu og lamme brat vor Arm.
Nej, der er Liv endnu i Danmarks Hjerte,
og der er Haab endnu i Folkets Barm.

Men skal vi rejse os, da maa vi vende
vort hele Haab, vort Hjerte og vor Aand
til ham, som al vor Nutidsve mon kjende,
og som vor Fremtid holder i sin Haand.
Det gjælder først af Alt paa ham at lide,
og er vort Sind kun fuldt af Tro og Taal,
da vil forvist han hjælpe os at stride,
saa sandt vi stride mod et ærligt Maal.

Det gjælder om at samle vore Kræfter,
at »slutte Kreds« og dele Kampens Kaar;
thi Sejrsmaalet, som vi hige efter,
vi kun ved fælles Kraft og Villie naa’r.
Det gjælder om ved Ord og Daad at vække
den Kraft, som slumrer end i Folkets Bryst,
Enhver maa med, Enhver maa villig række
sin Hjælp med modig Hu til Kampens Dyst.

Det gjælder om at kalde frem til Live
den Aand, som skal om Danmark holde Vagt,
det gjælder om igjen <b>os selv</b> at blive
og kaste bort hver Traad af fremmed Dragt,
saa Modersmaalet atter frit kan klinge,
saa Færd og Skik kan gaa sin danske Gang,
saa Nordens Folkeaand igjen kan svinge
sig frit og mægtigt over Danevang.

Det gjælder om at øve os itide
med Riffel og med Sværd, thi Kampens Dag
kan komme atter, naar vi mindst det vide,
og da vil Dommen falde i vor Sag.
Det gjælder om, at vi itide fæste
vort Blik paa Faren, hvori vi er stedt,
det gjælder om, at haabe kun det Bedste
og til en Livskamp gjore os beredt!
</body>
</poem>

<poem id="nielsenz2019061908">
<head>
    <title>Amors Trylleglar</title>
    <firstline>O, hvor jeg gaar</firstline>
    <source pages="18-20"/>
    <quality>korrektur1,kilde,side</quality>
</head>
<body>
O, hvor jeg gaar,
og hvor jeg staar,
mit Hjerte altid banker
for Pigen skjøn,
som jeg i Løn
har skjænket Hu og Tanker;
men Ingen aner mine Suk,
end ej den Pige favr og smuk.

Kun Amor véd
om Alt Besked,
men ak, det ham behager
at spotte mig
og gotte sig
ved mine Suk og Klager;
jeg tror, det var hans største Lyst
at rane Hjertets sidste Trøst.

Han plager mig
usigelig
med sine Drillerier;
thi hvor jeg end
mig vender hen,
han aldrig fra mig viger.
Og med sit Trylleglar han gjør
i Hovedet mig ganske ør.

Thi Amor har
et Trylleglar,
som for mit Blik han stiller,
og altid maa
omkring jeg gaa
med disse Tryllebriller,
og hvad end Blikket vendes til,
saa ser jeg kun den Pigelil!

Selv naar jeg træt,
af Dagen mæt,
mig kaster paa min Køje,
han nærmer sig
saa sagtelig
og stiller for mit Øje
sit hemmelige Glar og lér,
og straks mit gamle Syn jeg sér.

Jeg har ej Fred
paa noget Sted,
jeg tror ej mer, jeg holder
den Plage ud,
hin skjælmske Gud
mit stakkels Hjerte volder.
Ja, hvis det snart ej bedre bli'er,
Saa tror jeg ganske vist, jeg frier.
</body>
</poem>

<poem id="nielsenz2019061909">
<head>
    <title>Blomsten og Hjertet</title>
    <firstline>Duggens Taarer trille</firstline>
    <source pages="21"/>
    <quality>korrektur1,kilde,side</quality>
</head>
<body>
Duggens Taarer trille
gjennem Nattens Flor,
Blomsten bly og stille
bøjer sig mod Jord.
Lønlig dog den kvæger
sig ved Duggens Saft,
i dens lukte Bæger
strømmer Liv og Kraft.

Ogsaa Du, mit Hjerte,
bøjer tidt Dig mat,
naar Dig Savn og Smerte
hyller dybt i Nat.
- O, om ret Du kunde
altid suge Haab,
øse Kræfter sunde
af Din Taaredaab!
</body>
</poem>

<poem id="nielsenz2019061910">
<head>
    <title>Barndomsminder</title>
    <firstline>I Dalen hist, hvor Byens Huse titter</firstline>
    <source pages="22-24"/>
    <quality>korrektur1,kilde,side</quality>
</head>
<body>
I Dalen hist, hvor Byens Huse titter
som Fugleunger over Redens Kant,
hvor Bondens Gaarde, uden Prunk og Flitter,
sig dølge bag de ranke Poplers Gitter
- Min Barndoms lykkelige Tid henrandt.

O tusind Minder, lyse, lykkelige
omkrandse Dig, min gamle Fødeby!
Du - Hovedstaden i mit Barnerige -
engang mig tyktes skjøn, fast uden Lige,
og end min Tanke tidt Du aabner Ly.

Mit Hjem er kun en Hytte lav og lille
med hvide Vægge og med Tag af Straa,
men Solens Straaler paa dets Mure spille,
og Lærken slaar henover det sin Trille,
og tusind Blomster om dets Grundvold staa.

Du lille Stue, fuld af Fred og Hygge,
hvor Kjærligheden tog mig ømt i Favn!
Kun fattig var Du efter Rigmands Tykke,
dog ingensteds jeg følte større Lykke,
og ingensteds jeg følte mindre Savn.

I Mark og Enge, Have, Sti og Stræde
jeg mindes grant endnu hver Plet, hver Krog.
Her nød jeg Uskylds rige, rene Glæde,
her monne jeg de første Taarer græde,
her Livet skrev sit første Tankesprog.

Her nød jeg mine Fritidstimer søde,
her tumled jeg mig under Larm og Støj,
snart strakte jeg mig mellem Blomster bløde,
og snart paa Ryggen af »den lille Røde«
jeg lystig over Eng og Agre fløj.

Her tog ved Aftenstid saa tidt jeg Stade
og hørte til fra Gavlens lave Bænk,
naar Viben skingred over Engens Flade
og Rylen snurred paa sin Serenade,
mens Mosen hvidnede af Duggens Stænk.

Tidt var det mig, naar Vinden sagte blæste,
og Maanen lyste med sin Flamme stærk,
som om en ukjendt Aand mig monne gjæste,
som om Naturen dæmpet for mig læste
sit store, mageløse Digterværk.

Da gik en Lysning over Hjertets Grunde,
som af sig selv faldt Hænderne i Fold.
Jeg priste Livets Gud, saa godt jeg kunde,
jeg bad for dem, som laa i Søvnens Blunde
og gav mig selv og Mine Gud i Vold.

Hver Gang hin Tid mig rinder nu i Minde
med al sin Lyst, sin Solglands mild og klar
da bliver jeg saa blød, saa glad i Sinde,
da tykkes mig, jeg føle kan herinde,
at lidt af Barnets Sjæl endnu jeg har.
</body>
</poem>

<poem id="nielsenz2019061911">
<head>
    <title>Paa Hendes Fødselsdag</title>
    <firstline>O kunde jeg i denne Stund udtale</firstline>
    <source pages="25-27"/>
    <quality>korrektur1,kilde,side</quality>
</head>
<body>
O kunde jeg i denne Stund udtale,
hvad i sin hele Fylde Sjælen véd!
O kunde jeg paa Bladet her afmale,
hvad Hjertet har af trofast Kjærlighed!
Ja mægted jeg som Skjalden at frembære
i Harpetoner Hjertets dybe Slag,
da skulde dette lille Kvad Dig lære,
hvor dybt, hvor varmt mit Ønske er i Dag.

Men ak! Mit Ord saa svagt og fattigt klinger
mod Sjælens dybe, hemmelige Røst.
En mat, en dæmpet Gjenklang det kun bringer
af Glædens fulde Toner i mit Bryst,
et døsigt Glimt fra Lykkens klare Kjerte,
som luer rigt udover Sjælens Rand,
nej se og læs herinde i mit Hjerte,
der staar, hvad ej med Ord jeg tolke kan.

Men kan Du fatte, hvad der staar derinde,
forstaar Du dette Sjælens tavse Sprog?
maaske for Sligt er Dine Øjne blinde,
Maaske mit Hjerte som en lukket Bog!
- O, nej! Fuldtvel Du kjender mine Tanker
og véd, hvor tro og varmt mit Hjerte slaar,
Du véd det grant - og just fordi det banker
for Dig! O, Alt Du ser og Alt forstaar!

Mit Hjertets Fryd jeg ej alene nyder,
Du deler den af Sjælens fulde Lyst.
De samme yndefulde Toner lyder
jo og derinde i Dit rene Bryst:
de samme glade, ungdomsfriske Tanker,
- den sande Lykkes første ædle Frugt
den samme sikre Grund for Haabets Anker,
det samme Maal for Ønskets høje Flugt.

Vor Fremtid vinker os saa huldt imøde,
saa mildt som Midnatsstundens Stjernehær.
Og Nutids-Lykkens fagre Morgenrøde
udbreder over den sit Farveskjær.
- O ja, saa blidt og saligt skal den svinde
- Saa lover Haabets milde Engel det -
o, maatte vi da engang se og finde,
at Haabets Engel ogsaa havde Ret!
</body>
</poem>

<poem id="nielsenz2019061912">
<head>
    <title>Til Danmark</title>
    <firstline>Vi har kaldt Dig vor Moder, Du Danemarks Vang</firstline>
    <source pages="28-29"/>
    <quality>korrektur1,kilde,side</quality>
</head>
<body>
Vi har kaldt Dig vor Moder, Du Danemarks Vang,
kan Du ønske et skjønnere Navn?
Vi har kaldt Dig vor Moder af Kjærligheds Trang,
vi har følt os som Børn ved Din Favn.

Vi har bragt Dig vor Hyldning fra Bøgenes Ly,
vi har bragt den i Toner og Ord.
Vi har hævet med Stolthed Dit Navn imod Sky
som det helligste for os paa Jord.

Og Du véd det, vor Moder, vi mene det fuldt,
hvad vor Læbe har sunget og sagt.
Ja, Du véd, vi vil tjene Dig trofast og huldt
og ej bryde vor Kjærligheds Pagt.

Du har fostret os op ved Din trofaste Barm,
Du har baaret os ømt ved Din Favn,
Du vil vugge os tro til vor Død paa Din Arm
Du fortjener vel Moderens Navn.

Du har fyldt vore Hjerter med Styrke og Mod,
naar vi kæmped for Fremtidens Sag,
Du har lettet os Tankernes Vægt, naar vi stod
som Fortabte paa Modgangens Dag.

Du udbreder Din blomstrende Slette og Vang
lige kjærlig for Rig og for Arm,
og du favne os vil lige ømt, naar engang
vi skal synke i Blund ved Din Barm.

Hvad din Fjende har øvet ved Rænker og List
er ej givet til Glemselen hen,
men Du trøster Dig ved, og Du véd det forvist,
at det Tabte skal vindes igjen.

Det er os, der skal fri Dig fra Skjændsel og Spe
og fra Fjenden, som ligger paa Lur;
vi har kaldt os Din Slægt, Dine Børn, Du skal se,
at vi ogsaa har Barnets Natur.

Ja, vi sværge Dig Troskab i Sorg og i Fryd,
Du vor Moder saa trofast og blid.
Og vi sværge en Pagt med vor Broder i Syd,
Gud velsigne vor Kjærligheds Id!
</body>
</poem>

<poem id="nielsenz2019061913">
<head>
    <title>Ved et Dødsleje</title>
    <firstline>Trætte Gubbe! Du segned</firstline>
    <source pages="30-31"/>
    <quality>korrektur1,kilde,side</quality>
</head>
<body>
Trætte Gubbe! Du segned
ved Livets Grændseskjel!
Tidens Haand har tegnet
paa Dig alt sit Farvel.
Du faldt - o Gubbe, rejs Dig ej
Fredsenglen hos Dig staar;
et bedre Hjem Du hisset faar,
o Gubbe rejs Dig ej!

Matte Øje! Din Lue
skal synke snart i Blund.
Hist skal klart Du skue,
hvad her Du skimted kun.
Ja, snart fuldt vist Du skue skal,
hvor dejligt der ser ud,
histoppe hos den kjære Gud
i Evighedens Hal.

Hvide Lokker! I bølge
for sidste Aftenvind.
Snart I nu skal følge
til Gravs den blege Kind.
Det Sølv, I drog af Tidens Muld
har nu vel tabt sit Værd,
men hist I bølge skal med Skjær
af Evighedens Guld.

Trætte Gubbe! Du blunder
paa Gravens dunkle Rand.
Hil Dig, Sjæl, Du stunder
mod Din Forløsningsstand!
- Endnu et stille Aandedrag,
et Suk fra trange Bryst,
da iler Du mod Himlens Kyst
med lette Vingeslag.
</body>
</poem>

<section level="2">
<head>
    <title>Sonetter</title>
</head>
<content>

<poem id="nielsenz2019061914">
<head>
    <title><num>1.</num>I aarle Morgenstund, naar Solens Lue</title>
    <toctitle><num>1.</num>I aarle Morgenstund, naar Solens Lue</toctitle>
    <indextitle>I aarle Morgenstund, naar Solens Lue</indextitle>
    <linktitle>I aarle Morgenstund, naar Solens Lue</linktitle>
    <firstline>I aarle Morgenstund, naar Solens Lue</firstline>
    <source pages="32"/>
    <quality>korrektur1,kilde,side</quality>
</head>
<body>
I aarle Morgenstund, naar Solens Lue
sig mægtig hæver over Skyens Tinder,
den dunkle Nat umærkeligt forsvinder,
mens Dagen bryder frem paa Himlens Bue.

Glad hæver Lærken sig fra Blomstertue
med Sang at hilse Dagen, som oprinder;
forynged Dalens Liljer og Kjærminder
udfolde deres Skrud i broget Skue.

Jeg véd en Sol - en Sol, hvis Straaler hulde
en større Morgen skabe kan herneden,
ja, sejre over Dødens Nat og Kulde,

en Sol, som lokker frem af Hjertets Eden
et Væld af Friskhed, Fryd og Toner fulde,
et saadant Morgenblus er - Kjærligheden.
</body>
</poem>

<poem id="nielsenz2019061915">
<head>
    <title><num>2.</num>Jeg mindes grant fra Barndomstidens Dage</title>
    <toctitle><num>2.</num>Jeg mindes grant fra Barndomstidens Dage</toctitle>
    <indextitle>Jeg mindes grant fra Barndomstidens Dage</indextitle>
    <linktitle>Jeg mindes grant fra Barndomstidens Dage</linktitle>
    <firstline>Jeg mindes grant fra Barndomstidens Dage</firstline>
    <source pages="33"/>
    <quality>korrektur1,kilde,side</quality>
</head>
<body>
Jeg mindes grant fra Barndomstidens Dage,
hvor tidt i Kvæld jeg løftet har mit Øje,
og set med barnlig Lyst de Stjerner høje
henover Himlens Hvælving stille drage.

Og paa hver dunkel Plet, som blev tilbage,
jeg fæsted sikkert spejdende mit Øje,
og naar jeg længe havde stirret nøje,
da kunde og jeg der et Glimt opdage.

Se saadan spejder nu jeg i mit Indre,
thi ogsaa der en stille Himmelbue
med Stjerneskjær sig hvælver i det Mindre.

Og vist jeg véd, at om end Stjernens Lue
ej altid straks kan Mulmet gjenneintindre,
engang jeg skal dens Straaleglimt dog skue.
</body>
</poem>

<poem id="nielsenz2019061916">
<head>
    <title><num>3.</num>Hvis jeg i Livet selv fik Lov at vælge</title>
    <toctitle><num>3.</num>Hvis jeg i Livet selv fik Lov at vælge</toctitle>
    <indextitle>Hvis jeg i Livet selv fik Lov at vælge</indextitle>
    <linktitle>Hvis jeg i Livet selv fik Lov at vælge</linktitle>
    <firstline>Hvis jeg i Livet selv fik Lov at vælge</firstline>
    <source pages="34"/>
    <quality>korrektur1,kilde,side</quality>
</head>
<body>
Hvis jeg i Livet selv fik Lov at vælge
Sorg eller Glæde, hvad jeg helst begjærte,
da valgte uden Toven vist mit Hjerte
i Glædens Rus til sidste Stund at svælge.

Og dog - for ingen Pris jeg vilde sælge
Erfaringen, som Prøvelsen mig lærte;
tidt jeg fornam, at Kummer, Savn og Smerte
kan ogsaa Kraft i Hjertets Drivhjul fælge.

Hvi vil jeg da saa nødig Aaget bære?
Hvi ser jeg kun med Gru mod Sorgens Skandse?
O jo ! Saaledes maa og skal det være. -

Hvis ej jeg frygted Smertens Tornekrandse,
da var jo Modgang ikke Modgang mere,
da svang forgjæves Prøvelsen sin Landse.
</body>
</poem>

<poem id="nielsenz2019061917">
<head>
    <title><num>4.</num>I vevre Toner, som med Ynde klinge</title>
    <toctitle><num>4.</num>I vevre Toner, som med Ynde klinge</toctitle>
    <indextitle>I vevre Toner, som med Ynde klinge</indextitle>
    <linktitle>I vevre Toner, som med Ynde klinge</linktitle>
    <firstline>I vevre Toner, som med Ynde klinge</firstline>
    <source pages="35"/>
    <quality>korrektur1,kilde,side</quality>
</head>
<body>
I vevre Toner, som med Ynde klinge
i rythmisk Fald for Harpens simple Strænge;
som mægte frem til Hjertets Dyb at trænge
og Ve og Jubel med i Følge bringe!

I, som til Tavshed Tankens Larm kan tvinge
og vugge Hjertet ømt i Savnets Gjænge;
som kan for Mismods vilde Kræfter stænge
og løfte Aanden højt paa Haabets Vinge!

I vevre Toner, som - lig Havets Bølge -
henover Sjælens Dyb med Lethed glide,
mens nøje Harmoniens Lov I følge -

syng for min Sjæl kun Eders Fryd og Kvide
og lær de Strænge, som og der sig dølge,
som I at klinge, saa harmonisk blide.
</body>
</poem>

</content>
</section> <!-- Sonetter -->

<poem id="nielsenz2019061918">
<head>
    <title>Ved en Vennesammenkomst</title>
    <firstline>Vi er jo Sønner af samme Mo’er</firstline>
    <source pages="36-37"/>
    <quality>korrektur1,kilde,side</quality>
</head>
<body>
Vi er jo Sønner af samme Mo’er,
saa Brødre er og maa vi være.
Velkommen hid da idag min Bro’er!
Velkommen Alle, Brødre kjære!
Nu maa vi nytte ret de Timer faa,
vi sammen nyde kan og huske paa,
  et Broderlag,
  som det idag,
kan ej til Hverdagsbrug vi finde.

Skjøndt Sødskende af forskjelligt Kuld
vi har af samme Bryst dog suget,
vi vokste næsten med samme Huld,
thi éns blev Bordet for os duget.
Og da vi bød Farvel vor gamle Mo'er,
da bar vi Alle Lighedsmærkets Spor:
  I Hu og Færd
  i Vægt og Værd
vi noget nær var Alle lige.

Nu har vi levet en lille Stund
paa egen Haand og egen Regning,
og vi har rejst os paa Aandens Grund
et Værksted efter egen Tegning.
Enhver har virket, som ham tyktes bedst,
En gik maaske mod Øst og En mod Vest,
  vi har vel ej
  holdt lige Hej
paa Samlivstidens Broderkofte.

Men lad os se nu at tales ved
med Gammen og i Broderening
om gamle Tider og nye med
og tyde frit Enhver sin Mening,
om hvad vi i de korte Aar, der svandt,
paa Aandens Ager virkede og vandt.
  Ja lad os se,
  vi er maaske
saa gode Brødre end som Venner.
</body>
</poem>

<poem id="nielsenz2019061919">
<head>
    <title>I Skoven</title>
    <firstline>Glad som Fuglen vil jeg sjunge</firstline>
    <source pages="38-39"/>
    <quality>korrektur1,kilde,side</quality>
</head>
<body>
Glad som Fuglen vil jeg sjunge,
og min Vaarsang lydt skal runge
gjennem Skovens høje Sal;
Hjertets glade Melodier,
foraarsfriske Harmonier
tone over Vang og Dal.

Frit og let mit Hjerte banker,
naar i Skovens Hal jeg vanker
under Løvets lune Tag.
Fryd og Lyst mig yndigt rører,
naar jeg Fuglens Kvidren hører,
fulgt af Bækkens Bølgeslag.

Vaarens Luftning fra det Høje
vifter venligt fra mit Øje
Hverdagslivets Taageluft.
Hjertets vemodsfulde Minder
mellem Fuglesang forsvinder
og Violens friske Duft.

Kom herud, o Søster, Broder,
kom og nyd Naturens Goder
stands en Stund Din travle Færd!
Kom og hvil i Vaarens Arme,
kom og faa lidt Foraarsvarme,
kom og se, hvor skjønt her er!
</body>
</poem>

<poem id="nielsenz2019061920">
<head>
    <title>Bryllupssang</title>
    <firstline>Det er ej Rigdom, ej Glands og Pragt</firstline>
    <source pages="40-41"/>
    <quality>korrektur1,kilde,side</quality>
</head>
<body>
Det er ej Rigdom, ej Glands og Pragt,
der Hjemmet smykker med Samlivsglæde,
det er ej Ærens og Højheds Magt,
der Freden planter om Arnens Sæde.
- Tidt Tvedragt bo'r under Højloftsbue,
mens Lykken smiler fra Kjælderstue
    i Armods Dragt.

Hvor Hjerter mødes i Kjærlighed
med Tro til Himmelens Gud den milde,
hvor hellig Samdrægt i Mod og Med
sin Styrke drager af Bønnens Kilde,
der højner Freden sit Tabernakel,
der kaster Lykken sin Sejersfakkel
    paa Arnens Ved.

Ja, Kjærligheden med Gud i Pagt
omslynger Hjemmet med Roser prude,
den stander trofast ved Døren Vagt
og holder Ufredens Magter ude.
Den frisker Sindet og styrker Haanden
til trofast Virken og væbner Aanden
    mod Sorgens Magt.

Hil være Eder, I unge To,
hvem Kjærligheden alt længst forénte!
- Hvad Haand og Læbe nys loved tro
var kun, hvad Hjertet saalænge ménte.
Med Gud I Indtog i Hjemmet holde,
og Lykkens Engel vil Vingen folde
    om Eders Bo.
</body>
</poem>

<poem id="nielsenz2019061921">
<head>
    <title>Længsel</title>
    <firstline>Her vandrer jeg saa ene nu</firstline>
    <source pages="42-43"/>
    <quality>korrektur1,kilde,side</quality>
</head>
<body>
Her vandrer jeg saa ene nu,
kun fulgt af Hjertets Drønune.
Mod fjerne Egne gaar min Hu
med Længsler, dybe, ømme.

Aabn, dejlige Matur, Din Favn
og skjul mig i Din Skygge;
der vil jeg aande ud mit Savn,
og aande ind Din Lykke.

Her vil jeg vanke om saa tyst
bag disse dunkle Linde,
og lytte til, hvad Mindets Røst
fortæller mig om - hende.

Om hvordan hendes Blik og mit
har mødtes tusind Gange,
og hvordan hendes Smil saa tidt
mig ret forstod at fange.

Jeg mindes vil de Timers Lyst,
som alt vi sammen nøde,
hvor ømt og kjærligt hendes Bryst
mig altid slog imøde.

Hun elsker mig! Jeg véd det godt
og tør ad Tvivlen smile -
o var der mellem os dog blot
ej disse mange Mile.

Maaske bag Skovens Fjerne nu
hun gaar som jeg alene,
og sysler med uskyldig Hu
med Længselsdrømme rene.

Du Elskte, hvem jeg Dagen lang
maa sukke for og savne,
o, hvilket Møde, naar engang
jeg atter Dig skal favne!
</body>
</poem>

<poem id="nielsenz2019061922">
<head>
    <title>Danebrog</title>
    <subtitle>(Ved en Faneindvielse).</subtitle>
    <firstline>Bred ud, o Danebrog, Dit røde Felt</firstline>
    <source pages="44-45"/>
    <quality>korrektur1,kilde,side</quality>
</head>
<body>
Bred ud, o Danebrog, Dit røde Felt,
og lad Dit hvide Kors kun frit til Skue!
Fra Mark og Hede over Sund og Belt
Du vaje højt som under Bøgetelt,
og lyse til os ned med Mindets Lue!

I Sekler seks Du hæved Danmarks Ry
ved fjerne Kyster som i Hjemmets Egne.
Og end Du flagrer under Ærens Ly,
saa frit og stolt, som da Du sank fra Sky,
og aldrig skal Din røde Korsdug blegne.

Sving Dig som Fugl i Luft kun frit og kjækt,
Du har en Fremtid lys og rig tilbage.
Som hellig Arv Du gaar fra Slægt til Slægt,
og under Folkeaandens Varetægt
Du vaje skal til Verdens sidste Dage.

Ved Vaabengny som under Fredens Færd
Du løfte Vingen lige uforfærdet!
Du lyse Styrke over Heltens Sværd,
Du løfte Aanden over Tvivlens Skjær,
og gyde Mod og Kraft i Folkehjertet!
</body>
</poem>

<poem id="nielsenz2019061923">
<head>
    <title>Sommeraften</title>
    <firstline>Solen gled i Rosenklæder</firstline>
    <source pages="46-47"/>
    <quality>korrektur1,kilde,side</quality>
</head>
<body>
Solen gled i Rosenklæder
ned bag Havets gyldne Rand,
Aftenskyggen alt sig breder
dæmrende hen over Land.
Tinden aander svagt sit milde
Afskedssuk til Busk og Krat,
Kilden hvisker tyst og stille
mangt et venligt, ømt Godnat.

Blomsten har sit Hoved bukket,
Duggen perler paa dens Kind.
Grenen har sin Sanger vugget
blidt i stille Slummer ind.
Og fra Himlens Ætherbue,
gjennem Skyens lette Flor,
Maanens dunkle, blege Lue
spreder Sølverglands om Jord.

Lette Taageskyer svæve
over tavse Dal og Vang.
Havets trætte Bølger hæve
Røsten nu for sidste Gang.
Trygt i Fredens Arme milde
hviler Alt, af Dagen træt.
Det er som Naturen vilde
standse lidt sit Aandedræt.

Tavse Kvæld! Din Fred ombølger
og mit Hjertes Savn og Trang.
Dagens Mislyd sødt Du følger
med harmonisk Efterklang.
Klagen i mit Hjerte tier,
Tanken flyver atter let,
og i blide Harmonier
smælte Savn og Fryd til Et.
</body>
</poem>

<poem id="nielsenz2019061924">
<head>
    <title>Hvorfor?</title>
    <firstline>Du Støvets Søn! Hvi gaar Du saa</firstline>
    <source pages="48-50"/>
    <quality>korrektur1,kilde,side</quality>
</head>
<body>
Du Støvets Søn! Hvi gaar Du saa
og famler som iblinde?
Du grunder - og kan ej forstaa,
Du søger - kan ej finde.
Du spørger og faar aldrig Svar,
Du spejder altid, og Du har
dog aldrig Noget fundet.

Du vil Guds Villie forstaa,
hans vise Dom ransage;
Du vil hans høje Tanke naa,
hans skjulte Spor opdage;
Du vil begribe Lysets Gud,
og sætter Skranker for hans Bud,
naar Du dem ej kan magte.

Du vil forstaa, hvorfor Guds Røst
saa tidt Dit Haab modsiger;
og hvorfor Ønsket i Dit Bryst
forgjæves ofte stiger;
Du bøjer vel Dig for hans Lov,
men Læben hvisker sagte dog:
<w>Hvorfor</w> skal jeg mig bøje?

Naar Verdens Daarskab snild og snu
Din Tanke véd at hilde,
naar Kjødets Sands omsno’r Din Hu
med sine Lyster vilde,
da kommer Du saa tidt dertil:
Hvorfor maa ej jeg, som jeg vil,
<w>hvorfor</w> altid forsage?

Naar Fjenden rykker mod Dig frem
og ufortjent Dig krænker,
og Aandens Røst Dig beder: Glem!
Tilgiv Din Broders Rænker!
- da dulmes Hevnens Flamme vel,
men stille lyder i Din Sjæl:
»<w>Hvorfor</w> skal <w>Alt</w> jeg glemme?

Naar syg og mat Du hviler paa
det haarde Smertesleje,
da vil Du ogsaa her forstaa
Din Herres skjulte Veje.
Hvert Suk, som stiger fra Dit Bryst,
udtaler med sin Klagerøst:
<w>Hvorfor</w> skal saa jeg lide?

Naar Sorgens Braad sig trænger ind
dybt i Dit svage Hjerte,
Du sander vel med bøjet Sind,
at Gud er og i Smerte,
men utaalmodigt Hjertet slaar,
og i Dit Taareblik der staar:
<w>Hvorfor</w> skal saa det være?

Hvorfor? Hvorfor? O svage Sjæl
Hvor er Din Tro dog lille!
Søg hen til Livets rette Væld,
sug Kraft af Sandheds Kilde,
at Aandens dybe Himmelfred
paa Barnehjertets Ydmyghed
en Klippetro kan rejse.
</body>
</poem>

<poem id="nielsenz2019061925">
<head>
    <title>Til Danmarks Skjalde!</title>
    <firstline>Sønner af Brage! I, om hvis Sæde</firstline>
    <source pages="51-53"/>
    <quality>korrektur1,kilde,side</quality>
</head>
<body>
Sønner af Brage! I, om hvis Sæde
Danmarks Børn sig lejre med lyttende Sands!
I, som os række Kjærminder i Kjæde,
flette Haabets knoppede Roser i Krands!
I, som i Mulmet med Hejmdal staar Vagt,
varer med Luren mod Jætterne lede!
I, som med Thor og med Freja i Pagt
Aanden og Hjertet omfrede!

O, I har løftet saa ofte vort Hjerte,
naar i Døgnets Øde vi sløve sank hen!
I har med Aandens blussende Kjerte
I det mørke Sind kastet Lysning igjen!
Tak for hver Tone, som bragte os Trøst,
bragte Forfriskning i Borg og i Hytte.
Slaa Eders Harpe som hidtil med Lyst,
- o vi er Nok, der vil lytte!

Er det da Tid nu for Dansken at sjunge?
Maa vi ej med Blusel slaa Blikket mod Jord?
Veraabet dirrer jo end paa vor Tunge
fra hin Smertesnat, som drog op over Nord.
Tør da vor Læbe med Frejdigheds Raab
Skaalen, den bedske, til Bunden udtømme?
Er ej vort Frimod et gjøglende Haab,
Foster af daarende Drømme? ;

Nej! I skal vidne det lydt over Lande,
at vor Sag paa Sandhedens Klippe er bygt!
I skal oppuste den rygende Tande
i hvert Hjertes Vraa, som er søvnigt og sygt:
pege paa ham, som mod Smerten véd Raad,
løfte vor Længsel paa Salmetonens Vinge,
male for Øje os Fædrenes Daad,
hvæsse vort Modersmaals Klinge.

Syng for vort Folk da en Sang, som kan mildne
Smerten, som i Hjertet har boret sig ind!
Syng det et Kvad, som dets Vilje kan ildne
livne op dets Tanke og højne dets Sind!
Lær det at møde med glødende Harm
Løgnens og Urettens Magter, som true;
aand paa den Stræben, som slaar i dets
at den i Daad kan slaa Lue!
</body>
</poem>

<poem id="nielsenz2019061926">
<head>
    <title>I Drømme</title>
    <firstline>Jeg stod i Midnatstimens tavse Stund</firstline>
    <source pages="54-56"/>
    <quality>korrektur1,kilde,side</quality>
</head>
<body>
Jeg stod i Midnatstimens tavse Stund
paa Klippens høje, dæmringsslørte Tinde,
Alt laa paa Jord i Hvilens søde Blund,
omviftet mildt af Nattens køle Vinde.

De blanke Maanestraalers Sølverskin
med tusind milde Stjerneglimt sig trængte
i Nattens dunkle Skyggerige ind
og over Jordens tavse Bo sig sænkte.

Ret aldrig før jeg saa’ en Midnatsstund,
saa fuld af Højhed, Ro og Fred som denne.
- Et Takkesuk af Hjertets dybe Gruud
jeg sendte ham, som Sukket monne kjende.

- Da saa’ jeg gjennem Himlens Ætherflod
et Englebarn paa Serafvinger glide;
han daled ned mod Klippen, hvor jeg stod
og i et Nu - jeg saa’ ham ved min Side.

O hvilket dejligt Barn, hvor mild og glad!
- Mit Hjerte svulmede af salig Glæde;
jeg henrykt knælte ved hans Fod og bad,
at han for stedse vilde bo hernede.

»O nej!« saa svared han med hellig Røst,
»jeg har ej Hjem i Jordens Skyggedale,
jeg er <w>Fredsenglen</w> hist fra Himmelkyst
og har kun Bo i Lysets rige Sale.«

Og, jublende om Himlens blide Fred
han svang sig atter over Skyens Fløje,
jeg - jeg syntes, jeg fik Vinger med
og ilte efter Englen mod det Høje.

Som Lynets Pil jeg fløj; - hvert Vingeslag
mig syntes nærmere mod Maalet bringe,
og da jeg naa’de Himlens Stjernetag,
da rørte jeg ved Englens Flammevinge.

Men da jeg kom til Salighedens Hjem,
da fløj han mig i Favn med Toner søde,
og tusind Engleskarer svang sig frem
og jubled os et Velkomstkvad imøde.

De sang om Fred, om himmelsk Salighed,
og Englekorets milde Tonestrømme
bar til min Sjæl en liflig Himmelfred
- men ak! det var endnu jo kun i Drømme.
</body>
</poem>

<poem id="nielsenz2019061927">
<head>
    <title>Til det gamle Aar</title>
    <subtitle>(1868.)</subtitle>
    <firstline>Som en Gubbe syg og mat</firstline>
    <source pages="57-58"/>
    <quality>korrektur1,kilde,side</quality>
</head>
<body>
Som en Gubbe syg og mat,
hyllet halvt i Gravens Nat,
for mit Øje frem Du skrider.
Tag min Haand, Du Gubbe graa,
tag den, før vi skilles maa,
og, mens Midnatstimen lider,
tag min Tak for svundne Tider.

Herren ledte Dine Fjed,
Herren ledte mine med,
- Du forkyndte mig hans Vilje.
Tak for Alt, hvad Du mig bød,
Glædens Rose fin og rød,
Sorgens hvide Vinterlilje,
- Alt var efter Herrens Vilje.

Midt i Nattens dybe Fred
redes nu Dit Hvilested,
Gravens Gru Dig ej mon skrække.
Festglands lyser af Dit Blik,
Julestjernens Smil Du fik,
trøstig Du Dig da tør lægge
under Gravens tavse Dække.

Haand i Haand Du fulgte mig,
Haand i Haand jeg følger Dig
nu til Hvilens stille Stue.
Snart maaske skal mine Fjed
standse og ved Gravens Bred,
men som Du jeg vist skal skue
Glimt af Julestjernens Lue.
</body>
</poem>

<poem id="nielsenz2019061928">
<head>
    <title>Nyaarsdag</title>
    <firstline>Skal det nye Aar mig bringe</firstline>
    <source pages="59"/>
    <quality>korrektur1,kilde,side</quality>
</head>
<body>
Skal det nye Aar mig bringe
Fred og Lykke, Held og Ære?
Eller skal mig Skjæbnen tvinge
ned fra Glædens lyse Sfære
dybt i Sorgens Jammerdal,
hvor mig rammer Nød og Kval?
Herre! Du for Alting raade,
men for Alt: o vís mig Naade!

Da jeg glad min Fremtid møder,
som om selv jeg har den kaaret;
Haabet fuld Fortrøstning føder,
som lyksaliggjør mig Aaret;
og naar det er svundet hen,
siger jeg med Haab igjen:
»Herre! Du for Alting raade,
men for Alt: o, vís mig Naade!«
</body>
</poem>

<poem id="nielsenz2019061929">
<head>
    <title>Stormen og Tiden</title>
    <firstline>Som Stormen i Høst jager hurtigt afsted</firstline>
    <source pages="60-61"/>
    <quality>korrektur1,kilde,side</quality>
</head>
<body>
Som Stormen i Høst jager hurtigt afsted,
saa jager og Tiden med ilende Fjed.

Som Stormen henfly’er over Bakke og Vang,
saa flyver og Tiden med vekslende Gang.

Som Stormvinden røver fra Dal og fra Lund,
saa røver og Tiden fra Hjerternes Grund.

Som Stormen adskiller Smaablomsternes Rad,
saa skiller og Tiden tidt Livsvenner ad.

Som Stormen bortvifter den høstmilde Luft,
saa bortvifter Tiden tidt Mindernes Duft.

Som Stormen den døver Smaafuglenes Raab,
saa døver og Tiden vort jublende Haab.

Som Stormen henvisner de Blade paa Kvist,
saa visner og Tiden vor Livskraft tilsidst.

---

Lad Stormen kun vejre de Smaablomster hen,
der kommer en Vaar dog adaare igjen.

Lad Tiden kun graane os Aar efter Aar,
der straaler histoppe en blivende Vaar!
</body>
</poem>

<poem id="nielsenz2019061930">
<head>
    <title>Moderglæde</title>
    <firstline>Hun sidder og nynner saa smaat</firstline>
    <source pages="62-63"/>
    <quality>korrektur1,kilde,side</quality>
</head>
<body>
Hun sidder og nynner saa smaat
til Takt efter Vuggens Gjænge;
hun synger sin Lille en Sang:
»Sov sødt, mit Barn, sov længe!«

Hun synger sin Lille en Sang,
om hvad hendes Hjerte gjemmer;
derinde var Tanker nok
til tusinde Syngestemmer.

Hun pusler med Haanden saa let
om Puderne lune og bløde;
som Barnet hun selv synker hen
i Drømme, saa lyse og søde.

Alt hvad hun har kæmpet og stridt
mod Uro og Angst og Smerte,
hvad vejer det mod den Sejr,
hun rummer nu i sit Hjerte!

Hvad vejer det mod det Haab,
som lyser om Barnets Leje!
- O, hvo kan maale den Fryd,
et Moderhjerte kan eje!

Se, sagte hun bøjer sig ned
og kysser de buttede Arme.
O hvor kan en Moders Kys
dog brænde af Kjærlighedsvarme!
</body>
</poem>

<poem id="nielsenz2019061931">
<head>
    <title>Livet</title>
    <firstline>Hvor svinde Timerne dog brat!</firstline>
    <source pages="64-65"/>
    <quality>korrektur1,kilde,side</quality>
</head>
<body>
Hvor svinde Timerne dog brat!
Aar efter Aar umærket glider
i Fortids Skjød - og nye Tider
udvælde tyst af Fremtids Nat.

Hvad føre de vel med i Gjern?
Hvad bød os Timerne, de svundne?
Hvad byde nu de nys oprundne?
- En Levefrist i Støvets Hjem.

Kun lidet ændses Døgnets Flugt;
i Travlheds Larm sig Verden kaster,
og rastløs frem den altid haster
at plukke Fremtids skjulte Frugt.

Fra Svøb til Grav gaar Livets Sti,
og Vandrelyst blev Alle givet,
ak Mange vandred gjennem Livet
og vandred Livet dog forbi.

Slægt efter Slægt til Hvile gaar,
kun Faa forstaa, hvorfor de lever;
kun Faa forstaa, at Livet kræver
lidt mer end blot et Maal af Aar.

Held Dig, om i Din Aftenstund
Du føle kan, at Livets Dage,
som svandt - dog Livet lod tilbage,
det Liv, som trodser Gravens Blund.
</body>
</poem>

<poem id="nielsenz2019061932">
<head>
    <title>»Med Rud for Ære og Ret!«</title>
    <indextitle>Med Rud for Ære og Ret!</indextitle>
    <linktitle>Med Rud for Ære og Ret!</linktitle>
    <subtitle>(Ved Skyttefesten i Roskilde 1869).</subtitle>
    <firstline>Staa fast, mit elskte Folk, staa fast</firstline>
    <source pages="66-68"/>
    <quality>korrektur1,kilde,side</quality>
</head>
<body>
Staa fast, mit elskte Folk, staa fast,
om dybt Du end nedbøjes!
Tab Haabet ej, det Baand, som brast,
skal atter sammen føjes.
Lad Skjændselsdaad og Vold og List
en Stund kun Sceptret bære,
Du sejre skal igjen forvist
»med Gud for Ret og Ære!«

Ryst Tvivlens Lænke af Din Fod,
løft Blikket frit ivejret,
og vìs Alverden, at Dit Mod
er ej endnu besejret.
Blev end Dit Værge brudt itu
af Fjenders Røverhære,
saa vìs, Dit Løsen staar endnu:
»Med Gud for Ret og Ære!«

Ja frem, mit Folk, med frejdig Aand,
tag fat med Kræfter trygge,
og kæmp med Hjerte, Mund og Haand
for Danmarks Fremtids-Lykke,
for Danskhed, Frihed, Sprog og Drot,
for vore Brødre kjære.
Ja kæmp i Stort og kæmp i Smaat
»med Gud for Ret og Ære!«

Og Du, vor Drot, staa Du os bi
igjennem Kampens Trængsel!
Du har jo samme Maal som vi,
og samme Haab og Længsel!
Lad da med os i trofast Pagt
Din Hu og Stræben være,
at kæmpe, som Du selv har sagt:
»Med Gud for Ret og Ære!«

Og Sejr og Lykke skal paany
vort Danevang omsvæve,
og Folkets gamle, stolte Ry
sin brudte Vinge hæve.
Det gjælder kun at holde Stand
og ret i Sandhed lære
at kæmpe Alle som én Mand
»med Gud for Ret og Ære!«
</body>
</poem>

<poem id="nielsenz2019061933">
<head>
    <title>Efteraarets Stemme</title>
    <firstline>Se Somren svandt med sine Glæder</firstline>
    <source pages="69-71"/>
    <quality>korrektur1,kilde,side</quality>
</head>
<body>
Se Somren svandt med sine Glæder,
med Fuglesang og Blomsterpragt.
Naturen stille sig iklæder
sin mørke, triste Sørgedragt.

Den barske Vind bortriver Løvet,
som pryded Skovens høje Hvælv.
Vildt hvirvles det omkring i Støvet,
og snart til Støv det vorder selv.

Brat Stormen Blomsterstænglen knækker,
og Blomsten vejres hen og dø'r;
den kolde Taage Engen dækker,
hvor før laa bredt et Blomsterslør.

O falmende Natur! Du drager
min Sjæl mod Dig med sælsom Magt.
Dit Suk og Dine stille Klager
har Gjenklang i mit Hjerte rakt.

Jeg sèr en hellig Sandhed præget
i Din opslagne Billedbog
og lytter underlig bevæget
til Klangen i Dit Varselssprog.

Et Visdomsbæger Du mig rækker,
en Drik af Livets Alvorsstrøm,
og blidt min svage Sjæl Du vækker
af Letsinds falske Sommerdrøm.

Med dybe Træk Du grant mig tegner
Forgæng'lighedens Præg i Hu.
Hvor hurtig Støvets Glæde blegner,
fast Ingen lærer mig som Du.

Du siger mig, jeg ej maa glemme,
at og jeg selv engang forgaar,
Du hvisker med vemodig Stemme:
»Husk paa, Du har et Efteraar!«

Ak ja - jeg vèd ej, naar Du kommer,
Du Høstens Time, men jeg tror
og véd, at Aandens lyse Sommer
skal spire i Dit Vinterspor.
</body>
</poem>

<poem id="nielsenz2019061934">
<head>
    <title>Fader Abraham og hans Gjæst</title>
    <toctitle>Fader Abraham</toctitle>
    <subtitle>(Et østerlandsk Sagn.)</subtitle>
    <firstline>Hvor Hebrons Klippe rejser</firstline>
    <source pages="72-76"/>
    <quality>korrektur1,kilde,side</quality>
</head>
<body>
Hvor Hebrons Klippe rejser
sin Pande højt mod Sky,
et Hyrdetelt sig skjuler
i Mamrelundens Ly.
Der sidder tavs i Kvælden
hin fromme Guds Mand
og lader Blikket glide
saa vide om Land.

En Gubbe tyst sig nærmer
fra Ørknens øde Hjem,
til Støttestaven klynget
han slæber sig frem.
Udmattet og nedbøjet
af Dagens Sol og Støv
han længes nu at hvile
en Stund bag Palmens Løv.

Men Fader Abra’m rejser
fra Sædet sig brat:
»Træd hid, Du trætte Vandrer
og dvæl hos mig i Nat!
Herunder Terebinthen,
i Aftenhvilens Skjød,
Du sidde ved min Side
og dele mit Brød!«
- Taknemmelig den Gamle
sig nærmer i Hast
og frem for Bordet træder
med graadigt Øjekast.
Før Abra’m sine Hænder
til Bøn har sammen lagt,
har Gubben efter Brødet
sin Højre alt udstrakt.
»Du beder ikke, Olding?«
bryder Abraham ud,
»sig, kjender Du da ikke
Din Skaber og Gud?«
»Nej,« svarer rask den Gamle
»men nys har jeg kjøbt
en Gud til mit Alter,
af Mesterhaand støbt.«

Da tændtes Vredens Flamme
paa Abrahams Kind,
og Nidkjærhedens Lynglimt
gik gjennem hans Sind:
»Vig bort da fra mit Ansigt,
alt nu i denne Stund!
ej kan jeg Brødet dele
med slig en Hedninghund!«

Snart Abraham alene
igjen i Teltet sad,
og om Troen den rene
endmere han bad.
Da suste gjennem Lunden
en Luftning sval og let,
og fra det Høje hørtes
en Stemme med Et:
»Sig, Abraham, hvi kaldte
hin Fremmede Du ind,
for straks igjen at jage
ham bort med harmfuldt Sind?«

»Min Gud! o vredes ikke,
han var en Hedning jo,
der ej sig vilde bøje
for Dig i Bøn og Tro!«
»O Abraham! Jeg kjender
fuldtvel hans Hedningfærd,
dog ej som Du jeg haster
at drage Dommens Sværd.
Trods al hans Hjertes Ondskab
jeg Haand ej af ham slaar,
jeg gav ham Ly og Føde
snart i Hundrede Aar.
Og Du, paa hvem dog Synden
sit Stempel og har sat,
Du kunde ej ham huse
en eneste Nat!«

Da faldt paa Abra'ms Aasyn
en Skamfuldheds Sky,
og hurtig han opsøgte
den Fremmede paany.
Saa venlig nu han ledte
han atter til sit Bord,
og fluks hans Leje redte
med Gjæstemildhed stor.

Og Timerne de svunde,
og Dage henrandt,
ej nogetsteds den Gamle
slig Huslykke fandt.
Og alt som Tiden ilte,
blev Oldingens Blik
af Troens Lysning klaret,
som fra Guds Aand udgik.
</body>
</poem>

<poem id="nielsenz2019061935">
<head>
    <title>Livets Bog</title>
    <firstline>I Livets store Bog staar Alt opskrevet</firstline>
    <source pages="77"/>
    <quality>korrektur1,kilde,side</quality>
</head>
<body>
I Livets store Bog staar Alt opskrevet,
hvad vi har øvet, medens vi har levet;
der gjemmes Hverdagstimernes Bedrift
og Sabbatsstundens lyse Mindeskrift;
der præntet staar med Træk, som ej forgaa,
hver Gjerning og hver hemmelig Attraa,
hvert Tankeglimt, der steg af Fortids Væld.
- Saa held den Sjæl, som uden Gru tør tage
sin Livsbog frem, og som kan se tilbage
paa Livets Mindeblade fri og glad!
Og tifold held den Sjæl,
hvis sidste Suk blev Bogens bedste Blad!
</body>
</poem>

<poem id="nielsenz2019061936">
<head>
    <title>O lær mig!</title>
    <firstline>O lær mig, o Fader, at stride</firstline>
    <source pages="78-80"/>
    <quality>korrektur1,kilde,side</quality>
</head>
<body>
O lær mig, o Fader, at stride,
naar Kræfterne gange paa Hæld!
O, lær mig taalmodig at lide,
naar Sorgerne krydse min Sjæl!

O lær mig at mede i Faren
med Troens sejrende Mod,
og hjælp mig at undgaa Snaren,
som Verden vil slaa om min Fod!

O lær mig mit Hoved at bøje,
naar Hovmod bestormer mit Sind,
og lær mig at hæve mit øje,
naar Tvivlen dugger min Kind!

O lær mig min Vrede at dæmpe,
naar Uret jeg lider og Haan,
men fyld mig med Kraft til at kæmpe
mod Falskhedens snedige Aand!

O lær mig at nyde de Goder,
som Livet udstrør for mit Blik,
og lær mig at elske min Broder
og dele med ham, hvad jeg fik!

Men lær mig med dem først at dele
som først paa mit Hjerte har Krav!
O lær mig, o Gud, i det Hele,
at fylde den Plads, Du mig gav!

O lær mig at føle herinde
Din Kjærligheds løftende Magt,
og lær mig den Naade at finde,
som Du i Din Kirke har lagt!

Ja lær mig, o Fader, at tvætte
mit Hjerte i Daabens Væld,
og lær mig, o Frelser, at mætte
ved Naadebordet min Sjæl!

Og, Hellig-Aand! lær mig at dulme
min Uro med Bønnens Fred!
O lær Du mit Hjerte at svulme
og brænde af Inderlighed!
</body>
</poem>

<poem id="nielsenz2019061937">
<head>
    <title>Ved Vintertid</title>
    <firstline>Alt bruser Vinterstormens vikle Toner</firstline>
    <source pages="81-83"/>
    <quality>korrektur1,kilde,side</quality>
</head>
<body>
Alt bruser Vinterstormens vilde Toner
henover Land og Hav fra Kyst til Kyst.
Den sidste Rest af Skovens gule Kroner
bortvejres, skjælvende ved Stormens Rust.
Du stolte Bøg! Du maatte Vaaben strække
og tage mod Din Fjendes haarde Dom;
snart vil den kolde Rim Dit Hoved dække
og skjule lidt af al Din Fattigdom!

Oprørte Hav! Du end med Vildhed bruser
og tumler med Dit Bytte, som Du vil.
Saamangen vildsom Snekke grumt Du knuser,
mens Stormen synger Gravsang vildt dertil.
Vær ej saa overmodig, stærke Bølge,
Du bliver snart maaske i Lænke lagt;
maasko skal brat et jernfast Dække dølge
Dit stolte Mod, Din vilde Herskermagt.

I hvide Snedragt hviler Jordens Sletter,
og Kulden trænger ind i hver en Vraa.
Ja hver en Plet i Nord nu Himlen sætter
sit haarde, kolde Vinterstempel paa.
Den lille Fugl omflagrer saa urolig,
og véd knapt mer, hvor den tør dale ned.
Nu har den intet Hjem og ingen Bolig,
men flakker vildsomt om fra Sted til Sted.

Jeg savner Dig, Du muntre lille Sanger,
som rejste did til Sydens varme Land,
hvor Engen end i gylden Klædning pranger
og milde Luftning fylder Dal og Vang.
Du bød Farvel til Nordens Bøgelunde,
da Himlen gav sit første Vintertegn;
et Hjem, et bedre, da Du finde kunde
hist i den milde, skjønne Sommeregn.

O ogsaa jeg skal herfra engang trække,
naar Livets Vinterstorm omsuser mig;
da vil jeg ile did bag Skyens Dække
til Aandens rette Hjem i Himmerig.
O hvilken Fryd, naar Livets Vinter kommer,
at svinge sig fra Jordens kolde Havn
til Himmellandets evigskjønne Sommer
og finde Hjem i Salighedens Favn!
</body>
</poem>

<poem id="nielsenz2019061938">
<head>
    <title>Til Danmarks Folk</title>
    <subtitle>(Novbr. 1870).</subtitle>
    <firstline>Mens hist ved Seines Bredder Kampens Aander</firstline>
    <source pages="84-89"/>
    <quality>korrektur1,kilde,side</quality>
</head>
<body>
Mens hist ved Seines Bredder Kampens Aander
i blodig Dands paa Valen tumle sig;
mens Frankrigs Kæmpe sig fortvivlet vaander
i Raseri, en saaret Løve lig;
mens Prøjsens vilde Sejerstoner trænge
som Skræmselshyl sig over Verden frem,
- gaar Alt herhjemme i sin vante Gænge,
knapt spørges mer om Nyt fra Krigens Hjem.

Mon Du, mit Folk, Din Pligt ej mer mon kjende,
bekymrer Du Dig ej om Tidens Krav?
Er lige glad Du, hvilken af de Tvende,
der planter Fanen paa den Andens Grav?
Hvi sad Du tavs og ængstlig Dig betænkte,
da Stævnet hist ved Rhinens Strand blev sat?
Var det af Fejghed, Du dit Hoved sænkte,
hvad heller følte Du Din Arm for mat?

- Ja Svagheds Præg staar paa den Pande tegnet,
som for saa ofte Kraftens Rynker skjød;
og Skjæbnen for en Stund den Kind har blegnet,
der blussed før saa ungdomsfrisk og rød.
Og dog - skjøndt ej Du turde fore Ordet
for virksom Del i Kampens vrede Lag, -
saa lod hin Fredsrøst fra Ministerbordet
dog ikke rigtig efter Dit Behag.

Nys i dit Hjerte Sværdet dybt sig trængte,
det samme Sværd, som splintred Frankrigs Skjold,
og Rædslens Flod, som brat sin Dæmning sprængte
hin Februarinat ved Thyras Vold,
har ej endnu sig tabt i Danmarks Vænge,
nej frygteligt den svulmer op paany,
og tunge Varselsdrøn hidop sig trænge
fra hine fjerne, vilde Kampes Gny.

Og sikkerlig vil Luren atter lyde
om stakket Tid udover Danmarks Vang.
Sig, tør Du end hin Voldsmagt Spidsen byde,
og maaske knuses i et nyt Sedan?
Tør Du endnu Din svage Kaarde føre
mod Prøjsens sejerstunge Goliathsværd?
- O ja, hvad tør ej en Fortvivlet gjøre,
som gisper under Overmagtens Spær!

Jeg vèd det vel, der findes dem, som raabe:
»Stryg Flaget; kast Dig ned for Fjendens Fod
det er jo dog kun Daarskab nu at haabe
paa Danmarks Vaande mer at raade Bod.«
Men dristig tør mod Hines Frygt vi sætte
den simple Sandhed, som staar evig fast:
Kan Sværd og Spyd ej fælde Løgnens Jætte,
saa kan dog vel Guds Almagts Slyngekast!

Kan han ej Raad i Farens Stund opvække
og med et Pust adsplitte Truslens Næt!
Kan han Evropas Bøddelmagt ej knække
og lamme dens indbildte Herskerret!
- Han kan det - o det vèd fuldtvel vi Alle,
og engang vil hans Sandhedsord slaa ned,
men Sejrens Gry vil da paa dem kun falde,
som selv i Mulmets Tid for Lyset stred.

Saa lad os da med barnlig Enfold knæle
i Tusindtal for Herrens Trone ned,
og raabe højt med Troens stærke Mæle
paa hans Barmhjertighed og Kjærlighed!
Lad os paa ham vor Synd og Sorrig byrde,
ham, efter hvem vi bære Kristennavn!
Og lad os bede ham, den gode Hyrde,
at tage Danmarks lille Hjord i Favn!

Og lad os saa afryste disse Bjælder,
som rangle Tvivl ind i de Svages Barm;
ej svæve mellem noget Enten-Eller
men møde op med Viljen rén og varm,
en Vilje, som af Ungdomsiver gløder,
som svinger over Døgnets Kjævl sig op,
en Vilje, som i Sandheds Grund slaar Rødder
og som i kraftig Gjerning skyder Knop.

Ja lad med Haand og Mund os trofast virke
for Alt, som fremmer Livets frie Vækst;
lad Røsten klinge i Vorherres Kirke
om Syndens og om Naadens rige Tækst!
Lad Folkeskolen Danmarks Ungdom række
i Aandens Guldskaal Livets søde Most,
lad Slægten, som skal Fremtidslæsset trække,
sig vokse stærk ved Friheds sunde Kost!

Og lad os møde Alle, Unge, Gamle,
naar Bavnen atter lyser over Strand;
lad os om Danebrog os enigt samle
og kæmpe for vor Ret, saa godt vi kan!
Vil da Evropa tavs se til og veje
vor Sag paa Egenkærlighedens Skaal,
saa kan Vorherre dog saa Alting dreje,
at Danmark sejrende kan naa sit Maal.

Vi har fuldvist et Kald endnu at røgte
til fælles Gavn for hele Jordens Slægt,
se derfor skal vi ej mismodigt frygte
at knuses under Nutidsbyrdens Vægt.
Stat op mit Folk med Haabets Ord i Munde
og stol paa ham, som grant din Fare ser!
O bed, som om ej Arbejd hjælpe kunde,
og arbejd, som om Bønnen hjalp ej mer!
</body>
</poem>

<poem id="nielsenz2019061939">
<head>
    <title>Sandhed og Løgn</title>
    <firstline>Paa Livets Kampplads to Kæmper staa</firstline>
    <source pages="90-92"/>
    <quality>korrektur1,kilde,side</quality>
</head>
<body>
Paa Livets Kampplads to Kæmper staa,
udrustede Begge fra Top til Taa
med Vaaben, Pantser og Plade.
Saalænge som Verdens Grundvolde staa,
saalænge til Himle og Jord forgaa,
de To hinanden vil hade.

Den ene løfter sin Pande kjæk;
med frejdigt Aasyn, med aabne Træk
han dristig i Kampen triner.
Den anden skjælver af Harm og Skræk
men hæver sit Hoved dog, kold og fræk,
mens lislig og lumsk han griner.

Den ene til Ret har viet sin Arm
og kæmper med Trofasthed ren og varm
for Livets Uskyld og Lvkke.
Den anden elsker kun Syndens Larm
af Nydelsens Gifttørst brænder hans Barm
og Retten han - blæser et Stykke.

Den ene kæmper for Lysets Sag;
han elsker Oplysningens klare Dag,
og Ærligheds Valgsprog han hylder.
Den anden helst under Mørkets Tag
sin Plan udruger - og Nid og Nag
hans hele Hjerte opfylder.

Den ene elsker af Hjertensgrund
alt Ædelt, alt Smukt, og al Glæde sund,
og aldrig det Gode han svigter.
Den anden øder paa Tant sit Pund;
med Spottens og Ondskabens Smil om Mund
han haaner Forsagelsens Pligter.

- En af dem hylder Du som Din Gud,
en af dem kæmper Din Livssag ud,
- den tykkes Dig stor eller liden.
Og naar der Alverden om gaar Bud
om tusinde Kampe og tusinde Brud,
saa husk, Du har Del selv i Striden.

Tidt synes os Kampen ej Ende at faa,
tidt synes de Tvende som Lige at staa,
velvæbnede Begge og stærke;
men engang Afgjørelsens Time skal slaa,
naar han siger til, som Sandheds Attraa
har viet til Sejr ved sit Mærke.

Ja engang stunder den Time forhaand,
da Sandhedens mægtige Kæmpeaand
skal Evighedskræfterne røre:
Da styrter Løgnen med vissen Haand,
da briste Blændværkets gyldne Baand
som Traade muldne og møre.
</body>
</poem>

</workbody>
</kalliopework>

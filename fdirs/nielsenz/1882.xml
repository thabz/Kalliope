<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1882" author="nielsenz" status="complete" type="poetry">
<workhead>
    <title>Et Møde</title>
    <year>1882</year>
    <notes>
        <note>Teksten følger Zakarias Nielsen: <i>Et Møde</i>, N.C. Roms Forlagsforretning, Kbh., 1882.</note>
    </notes>
    <pictures>
        <picture src="1882-p1.jpg">Titelbladet til <i>Et Møde</i> (1882) lyder ,,Et Møde. / Digt af / Zakarias Nielsen. // Kjøbenhavn. / N. C. Roms Forlagsforretning. / Trykt hos J. H. Schultz. 1882.''.</picture>
    </pictures>
    <source facsimile="115308083326" facsimile-pages-num="28" facsimile-pages-offset="8">Zakarias Nielsen: <i>Et Møde</i>, N.C. Roms Forlagsforretning, Kbh., 1882.</source>
</workhead>
<workbody>

<poem id="nielsenz2019060501">
<head>
    <title><num>1.</num>Vi havde et Hus med et Par Tønder Land</title>
    <firstline>Vi havde et Hus med et Par Tønder Land</firstline>
    <source pages="3-5"/>
    <quality>korrektur1,kilde,side</quality>
</head>
<body>
Vi havde et Hus med et Par Tønder Land
tæt ude ved Klintens Trone.
Min Fader vor Tøffel- og Træskomand,
min Moder var Vaskerkone.

Jeg var en lille forvoven Gut,
saa tyk og sund og fornøjet.
Ved Stranden jeg soppede, sang og slog Smut,
Og Smilet lyste fra Øjet.

Ja, det var en yndig, velsignet Tid;
men snart den desværre fik Ende,
og Verdens Bitterhed, Storm og Strid
jeg tids nok fik lært at kjende.

De tyske drog ind ad vort søndre Led,
vor Ret og vor Ære at krænke.
- Saa maatte min Fader til Hæren afsted,
og snart var min Moder Enke.

Saa gik det tilbage; - hun tog paa Borg,
og tom blev Skuffen og Kruset;
hun sygnede hen af Sot og Sorg
og døde i Fattighuset.

Og jeg blev tinget i fremmed Brød
for fjorten Daler om Aaret.
I Pjalter jeg løb, led Kulde og Nød,
blev pryglet og rykket i Haaret.

Med Kjæppen og Posen omkring jeg drev,
i Løgn blev øvet min Tunge;
jeg sloges med Hunde og Drenge og blev
en rigtig vanartet Unge.

Med hele Verden jeg laa i Krig,
jeg gjorde Fortræd, hvor jeg kunde;
thi alle var de paa Nakken af mig,
mit Navn var i alles Munde.

,,Ja bi I bare, til jeg bliver stor'',
- jeg tænkte saa ofte i Harme -
,,saa skal I faa se, hvilke Næver, der gror
paa disse knoglede Arme!''
</body>
</poem>

<poem id="nielsenz2019060502">
<head>
    <title><num>2.</num>Saa gik det indtil mit sextende Aar</title>
    <firstline>Saa gik det indtil mit sextende Aar</firstline>
    <source pages="6-11"/>
    <quality>korrektur1,kilde,side</quality>
</head>
<body>
Saa gik det indtil mit sextende Aar,
da skete en Dag et Guds Under.
Jeg husker det end, som var det i Gaar,
hver Dag jeg endnu paa det grunder.

Det var en Søndag, jeg sneg mig om
langt borte fra Hjemmets Egne;
min Fod var træt og min Lomme tom,
af Sult var jeg nær ved at segne.

Bort var jeg rømmet om Natten før
fra Hjemmet, det stygge og fæle.
,,Nej heller luske fra Dør til Dør
og tigge mig frem eller - stjæle!''

Da naaed jeg til et Lyststed, der laa
omkranset af Hyld og Syrener.
Jeg listed i Køknet mig ind paa Taa,
jeg saa hverken Kok eller Tjener.

I Stuen var tyst. Jeg ind mig sneg
- hvor Lejligheden dog lokker! -
jeg følte, min Kind blev kold og bleg;
jeg gik jo paa Tyvesokker.

Jeg lytted og spejded og kigede i
hver Krog; da faldt i det samme
mit Blik hen paa et stort Maleri
i udskaaren Egetræesramme.

,,Du store Gud, hvad ser jeg her?
Min Moders Hytte ved Stranden!
Der staar hun jo selv, og der . . . og der . . .
men er jeg dog fra Forstanden!

Nej vist, det er jo min Moder selv,
det er hendes Mund, hendes Øje!
Jeg kjender jo ogsaa Skjørtet saa vel
og den tærnede Hvergarnstrøje.

Hun ser hen paa mig. O bliv ikke ræd,
lille Mo'r, vær blot ikke bange,
jeg skal ikke stjæle eller gjøre Fortræd,
lille Mo'r, vær blot ikke bange!

Men hvordan er det hele dog fat . . .?
Mit Hjærte saa sælsomt banker;
det er, som der frem af Erindringens Nat
gaar lyse og legende Tanker.

Det er, som med et jeg flyttedes hen
til Stranden og Klinten der hjemme.
Lyslevende ser jeg dig, Moder, igjen
og hører din kaldende Stemme.

Jeg husker det godt, jeg var den Gang
en lille Krabat i Bluse.
Ved Stranden jeg legede Dagen lang
med Stene og Sneglehuse.

Med Hunden ,,Pasop'' og Grisen, som gik
paa Ageren og snasked og bored,
saa mangen en lystig Spas jeg fik,
vi mageløst sammen os mored.

Og naar du, Mo'r, fra Arbejd kom hjem,
du vidste med ,,godt'' at opdiske;
snart kom et Par Nødder af Lommen frem
og snart lidt Seglgarn til Piske.

Saa løfted du mig i Favnen op
og holdt mig som Fange bunden;
bag efter du glatted min gule Top
og kyssed mig lige paa Munden.

Og jeg begyndte saa med min Snak
om Legen med Hunden og Grisen.
Imens fik Fa'r sig en Pibe Tobak
og staved sig gjennem Avisen.

Og saa blev jeg puttet i Dynerne ned,
og kjærlig du kyssed min Pande,
og lidt efter lidt jeg umærkelig gled
saa stilt imod Drømmenes Lande.

Og Søndag Morgen! Hvor kunde jeg gaa
og kro mig helt stolt langs Stranden
med mine de nyvendte Buxer paa
og Hatten med Sløjfe i Panden!

Jeg husker det ogsaa, hvor mangen Gang
jeg læned mig til dig med Glæde,
imens du rørende talte og sang
om ham, der elsker de spæde.

O ja, hvor var det en mageløs Tid,
hvor rig dog paa Uskyld og Glæder!
Bliv ikke bedrøvet, o Moder blid,
fordi jeg staar her og græder.

Men tro mig, o Moder, det gjør mig saa godt
en Stund ved din Side at græde.
Jeg tror, jeg blev skik'lig endnu, hvis jeg blot
for dig kunde hver Dag fremtræde''.
</body>
</poem>

<poem id="nielsenz2019060503">
<head>
    <title><num>3.</num>Ja saadan stod jeg og talte og græd</title>
    <firstline>Ja saadan stod jeg og talte og græd</firstline>
    <source pages="12-14"/>
    <quality>korrektur1,kilde,side</quality>
</head>
<body>
Ja saadan stod jeg og talte og græd, -
da rørte en Haand ved min Skulder;
mod Døren jeg hurtig flygtede ræd
og gjorde et Spræl og et Bulder.

,,Nej holdt, kom kun hid, lille Ven, og hør
af <w>mig</w> nu en lille Beretning!
<w>Din</w> jeg nu har hørt, jeg lyttede før
og hørte hver eneste Sætning.

Saa det er din Mo'r og dit gamle Hjem,
som nys jeg dig hørte forgude!
Ja det har med Penslen jeg tryllet frem
en Sommer, jeg laa der ude.

Ja jeg har vel malet i hundredevis
af saadanne Stykker, min kjære,
men dette her bærer dog første Pris,
det bragte mit Navn først i Ære.

Og Tusender hjemme og udenlands fra
har undrende for det sig stillet;
men aldrig dog lyste saa klart som i Dag
af Liv og af Ynde mit Billed.

Den Ramme, du flettede om det i Krans
af Mindernes dejlige Skatte,
har kastet omkring det en Kjærlighedsglans
som du kun og jeg ret kan fatte.

Og derfor, hver Gang jeg herefter det ser,
jeg dobbelt skjønt vil det finde.
- Men sig mig, min Dreng, hvad vilde du her?
Hvad var vel dit Ærend her inde?''

- ,,Ak kjæreste Herre, jeg er saa forladt,
derfor jeg mig arter saa ilde.
Jeg listed paa Taaen mig let som en Kat
her ind og vilde . . og vilde . . .

. . Men saa - saa blev jeg saa underlig rørt
af Hjemmets Glæder og Goder.
Jeg tror, at vor Herre mig selv har ført
her ind for at møde min Moder.''

- ,,Det tænker jeg næsten ogsaa, min Ven,
saa bliv da herefter hos hende!
Og tak saa din Gud, at dit Hjem igjen
du havde den Lykke at finde!''
</body>
</poem>

<poem id="nielsenz2019060504">
<head>
    <title><num>4.</num>Nu Aar er henrundne</title>
    <firstline>Nu Aar er henrundne</firstline>
    <source pages="15-16"/>
    <quality>korrektur1,kilde,side</quality>
</head>
<body>
Nu Aar er henrundne. - Med Penslen jeg vandt
et Navn selv, som længe vil gjælde.
Ja Ry har jeg vundet, og Lykke jeg fandt,
langt mere end jeg kan fortælle.

Men det er næst Gud min kjærlige Mo'r,
hvem jeg kan min Lykke tilregne;
hint Møde mig løftede ind i et Spor,
som førte til solrige Egne,

Det onde opløstes, i Taarer det faldt
som Tagdryp, naar Solen skinner.
<w>Hendes</w> Kjærlighed var det, som smelted det alt
igjennem de varmende Minder!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1890" author="nielsenz" status="complete" type="poetry">
<workhead>
    <title>Lyse Dage</title>
    <year>1890</year>
    <notes>
        <note>Teksten følger Zakarias Nielsen: <i>Lyse Dage</i>, Andr. Schous Forlag, Kbh., 1890.</note>
    </notes>
    <pictures>
        <picture src="1890-p1.jpg">Titelbladet til <i>Lyse Dage</i> (1890) lyder ,,Zakarias Nielsen. / Lyse Dage. / Vers og Smaadigte / med Tegninger af / Chr. Blache, A. Dorph, Aage  Gjødesen, O. A. Hermansen, V. Irminger, Viggo Langer, A. Mackeprang, Alfr. Schmidt og Simon Simonsen. / Kjøbenhavn. / Andr. Schous Forlag. / Trykt hos J. Jørgensen &amp; Co. (M. A. Hannover).''.</picture>
    </pictures>
    <source facsimile="115304005431_color" facsimile-pages-num="68" facsimile-pages-offset="8">Zakarias Nielsen: <i>Lyse Dage</i>, Andr. Schous Forlag, Kbh., 1890.</source>
</workhead>
<workbody>

<poem id="nielsenz2019060601">
<head>
    <title>Julen</title>
    <toctitle>Julen, med Tegning af Aage Gjødesen</toctitle>
    <firstline>Julen sig nærmer! Vi skimte alt</firstline>
    <source pages="1-2"/>
    <quality>korrektur1,kilde,side</quality>
</head>
<body>
Julen sig nærmer! Vi skimte alt
dens Lys bag de taagede Dage.
Aa, hvor tit bli’r ej Døgnene talt,
som vi endnu har tilbage!
Børnene juble: »O, dejlige Jul!«
- Børn selv med graanede Isser -
Mødrene sysle med Gaver i Skjul:
Perlebaand, Dukker og Nisser.

Bonden slagter sin Gris til Jul,
tinger med Brygger og Bager;
Julebordet skal bugne af Sul,
Godtøl og Kringler og Kager.
Gulvet bli’r skruppet, og Dørtag og
skures i Stue og Køkken,
Stadsvognen vaskes, og Hestene faa
Striglerne tit over Ryggen.

Købmanden pynter sin Bod med Flag,
Sprællemænd, Heste og Hunde,
Granerne segne for Øksernes Slag
trindt om i Haver og Lunde.
Vedkurven fyldes, at Vinterens Gys
kan glemmes i Højtidens Dage,
Kirkerne fejes, og Julelys
sættes i Krone og Stage.

Midt under Travlhedens Støj og Raab
barnlig Hjærterne banke;
selv den letsindige, larmende Hob
aner dog Højtidens Tanke.
Mangen, der raaber: »Korsfæst, korsfæst
ellers i Daarskabens Timer,
bøjer sig lønlig for Julens Gæst,
naar det fra Taarnene kimer.

Saa vil vi juble med Lov og Pris,
hoppe og danse og springe!
Og vi vil plyndre den gule Gris
og Fattigbarn Gaver bringe.
Og vi vil fodre den sultne Fugl
saa vel som vor sultne Mave.
Aa . . . Tanken om den dejlige Jul
gør næsten mig rent aflave!
</body>
</poem>

<poem id="nielsenz2019060602">
<head>
    <title>Snemanden</title>
    <toctitle>Snemanden, med Tegning af Alfr. Schmidt</toctitle>
    <firstline>Hver Dag, naar Flokken fra Skole gaar</firstline>
    <source pages="3"/>
    <quality>korrektur1,kilde,side</quality>
</head>
<body>
Hver Dag, naar Flokken fra Skole gaar,
en Overhaling den hvide faar.

Nu skal du ha’ ordentlig Klaps, min Ven:
Se der har du den! . . . Og der har du den!«

Men Boldene kline sig paa ham fast,
han vokser i Omfang ved hvert et Kast.

Da trættes Peblinge-Flokken til sidst;
men Snemanden smiler og tænker vist:

Naar saadan man hver Dag skal ha’ sine Klø,
saa bliver man tykhudet pø om pø.
</body>
</poem>

<poem id="nielsenz2019060603">
<head>
    <title>Et Skriftemaal</title>
    <toctitle>Et Skriftemaal, med Tegning af Alfr. Schmidt</toctitle>
    <firstline>Fortæl mig nu, lille Marie, hvorfor</firstline>
    <source pages="4-6"/>
    <quality>korrektur1,kilde,side</quality>
</head>
<body>
»Fortæl mig nu, lille Marie, hvorfor
du ej med Svend kan forliges.
Er Skylden hans, eller er den maaske
ej snarere lille Maries?«

»Ja, Mor, nu skal jeg fortælle dig alt:
Vi legede nede i Haven,
Frederikke og Ludvig og Svend og jeg;
men Svend var vranten og gnaven.

Vi legede, at vi var store Folk
og kom i Besøg hos hinanden,
Frederikke og Ludvig var gift, og hun
var Konen, og han var Manden.

Og Svend og jeg vi boed saa fint
under Valnøddetræets Krone.
<w>Han</w> var Minister og Danebrogsmand,
og <w>jeg</w> var Ministerkone.

Og saa skulde jeg og Svend i Besøg
hos Ludvig og Frederikke;
jeg vilde spasere saa pænt der hen
med Svend, men det vilde han ikke.

Snart krøb han paa fire, snart smed han sig ned
og rulled sig som en Kugle;
saa skændte jeg paa ham og ruskede ham,
men bare en lille Smule.

Men tænk - saa sprang han op paa min Ryg
og vilde igen ej mig slippe;
han kneb mig i Øret og drillede mig
og kaldte mig »Madam Santippe«.

Saa sagde jeg: »Fy, du er rigtig styg!
Nu vil jeg ej følg’s med dig mere;
for saadan gør ingen Ministerfolk,
naar de gaar ud at spasere.«

Saa smak han mig en paa Kinden her,
det saa da ogsaa Fredrikke;
men jeg slog alligevel ikke igen,
for det er stygt - er det ikke?

Jeg tog mig til Kinden og sagde blot
i saadan lidt grædende Tone:
»Og du er Minister og Danebrogsmand
og er saa styg ved din Kone . . .!«

Saa rakte han Næse efter mig hen,
imens han lod Tungen spille;
men da jeg saa vendte mig om og græd,
saa blev han saa underlig stille.

Og saa kom han hen og kyssede mig
og rakte mig begge Hænder,
saa tog jeg hans Arm, og saa fulgtes vi ad,
og saa var vi go’e Venner.
</body>
</poem>

<poem id="nielsenz2019060604">
<head>
    <title>Ved Foraars tid</title>
    <toctitle>Ved Foraarstid, med Tegning af Viggo Langer</toctitle>
    <firstline>Skoven vinker lys og fager</firstline>
    <source pages="7"/>
    <quality>korrektur1,kilde,side</quality>
</head>
<body>
Skoven vinker lys og fager,
syrlig dufter Engens Drag,
lune Vinde ilsomt jager
over Fjord og Blomsterager.
- Hvor du lokker, hvor du drager,
    skønne, lyse Foraarsdag!

Alt til Somrens Fest sig hæger,
selv jeg hæger mig med Flid,
skyder fra mig Sorgens Bæger
og ved Vaarens Vin mig kvæger.
- Hvor du frisker, hvor du læger,
    varme, lyse Foraarstid!
</body>
</poem>

<poem id="nielsenz2019060605">
<head>
    <title>Selvovervindelse</title>
    <toctitle>Selvovervindelse, med Tegning af Alfr. Schmidt</toctitle>
    <firstline>Aha, det er Morgen!</firstline>
    <source pages="8-9"/>
    <quality>korrektur1,kilde,side</quality>
</head>
<body>
Aha, det er Morgen! . . . Hvad, Klokken er syv!
Hvor Søvnen kan stjæle Tiden, den Tyv!
- Saa maa jeg nok lette min tunge Krop
og se, jeg kommer af Dynerne op.
Aa, hvor jeg ellers dog hviler sødt!
Her er saa fristende varmt og blødt.
Men Fristelsen være nu nok saa stor,
saa hjælper der her slet ingen kær’ Mor;
jeg kan for min Død den Skik ej lide
at ligge og slunte, mens andre slide,
denne Liggen i Sengen og dase og glane
er ret en usund, afskyelig Vane.
Her op da! I Klæderne i en Fart!
. . . ja vist, ja vist, nu kommer jeg snart.

Se, Solen titter igennem min Rude,
og Spurvene kvidre saa glade der ude;
ja Morgenens Friskhed kan nok opveje
et døsigt Blund paa det bløde Leje.
Jeg <w>maa</w> op, jeg <w>vil</w> op - - dog lad mig se,
der fik jeg pludselig en Idé:
Hvad om jeg søgte min Vilje at dæmpe,
forsøgte en Gang mig selv at bekæmpe?
Det byder os Pligten dog stundom at gøre,
hvor svær end Kampen kan være at føre.

Saa tog han omsider en kraftig Beslutning,
der afskar alt videre Vrøvl og Prutning:
han tvang sig - tvang sig ved anstrængt Flid
til end at ligge en Times Tid;
han steg derved udi egen Gunst:
<w>den Selvovervindel se er dog en Kunst.</w>
</body>
</poem>

<poem id="nielsenz2019060606">
<head>
    <title>Mis som Spillemand</title>
    <toctitle>Mis som Spillemand, med Tegning af Alfr. Schmidt</toctitle>
    <firstline>Klaveret stod just aabent, og lille Mis sprang op</firstline>
    <source pages="10"/>
    <quality>korrektur1,kilde,side</quality>
</head>
<body>
Klaveret stod just aabent, og lille Mis sprang op.
Hej hvor det gik med Krumspring og snurrige Hop!
Han trampede lystig paa <i>c</i> og <i>h</i> og <i>gis</i>,
han troede sikkert, den tossede Mis,
alt medens han hen over Tasterne gik
at det var en mageløs dejlig Musik.

Men Fader sidder inde bag den halvaabne Dør.
Hu, hvor Musiken saarer hans fine »Gehør«!
Han tror, det er Rikke, den Spillopmagertøs,
som sidder der og hamrer paa Instrumentet løs.
Mod Døren da han sender et ærgerligt Blik:
»Aa, lad os være fri for den Kattemusik!«
</body>
</poem>

<poem id="nielsenz2019060607">
<head>
    <title>Drengen og Faaret</title>
    <toctitle>Drengen og Faaret, med Tegning af Alfr. Schmidt</toctitle>
    <firstline>Se, Mette, her har jeg en Gulerod</firstline>
    <source pages="11"/>
    <quality>korrektur1,kilde,side</quality>
</head>
<body>
Se, Mette, her har jeg en Gulerod,
en lækker Bid, som er værd at svælge!
Og her er Toppen - vær nu saa god
imellem Retterne selv at vælge!«

Da valgte Faaret med hurtigt Skel,
hvad der gik lettest og bedst i Kroppen,
det vragede Roden - hvad synes I vel? -
og gav sig til at gaa løs paa Toppen.

Da tænkte Drengen, imens han sad
og selv en Smavs sig af Roden loved:
»Min kære Mettemor, ved du hvad,
du er et forskrækkeligt Faarehoved!«
</body>
</poem>

<poem id="nielsenz2019060608">
<head>
    <title>Stærene paa Hjemrejse</title>
    <toctitle>Stærene paa Hjemrejse, med Tegning af O. A. Hermansen</toctitle>
    <firstline>Nu drage de milde Vinde i By</firstline>
    <source pages="12-13"/>
    <quality>korrektur1,kilde,side</quality>
</head>
<body>
Nu drage de milde Vinde i By
der oppe i Nordens Lande,
nu kommer der Uro i Vingen paa ny
- af Sted mod de hjemlige Strande!

Hvor higer dog Hjærtet mod Hjemmets Land
- det ligge i Sol eller Taage -!
Aa, bare de nu har vor Kasse i Stand
der hjemme ved Præstens Laage!

Mon atter vi finde vort lille Slot
omslynget af Vedbendstrængen?
Og mon de har husket at tætne det godt,
at Vandet ej drypper i Sengen?

Hvis Spurven har ranet vort lovlige Bo,
vi helme ej, før han er slagen.
Men bare vi selv maa være i Ro
for Drengenes Stenkast og Jagen!

Aa, gid man vil unde os rolige Kaar,
vi intet os ønske heller;
vi love til Gengæld - saa vidt vi formaar
at blive fra Præstens Moreller.

Og flinkt skal vi fløjte i Have og Skov
og kvidre ved Laden og Loen
og spidde Larven bag Karlens Plov
og snappe Bræmser af Koen.

Hver Morgen vi give en Frikoncert
med Drossel- og Finketriller,
saa liflig, at selv vor lærde Vært
skal smile bag sine Briller.

I trænge der oppe til Vaarmusik,
til Værn imod Kryb i Naturen:
Saa tag da imod os med venligt Nik
og fred om vor Kasse paa Muren!
</body>
</poem>

<poem id="nielsenz2019060609">
<head>
    <title>Voldsom Ild</title>
    <toctitle>Voldsom Ild, med Tegning af Alfr. Schmidt</toctitle>
    <firstline>Nu frem med det svære »Artolleri«</firstline>
    <source pages="14-15"/>
    <quality>korrektur1,kilde,side</quality>
</head>
<body>
»Nu frem med det svære »Artolleri«!
Det hjælper ej mer, vi tøver.
Forhandlingens Vrøvl maa være forbi;
thi gaa vi nu paa som Løver!«

Og frem det gik under Pilenes Tag
med Plurra og Sangens Tone.
»Se, Gutter, hist vajer Fæstningens Flag,
nu gælder det: Plat eller Krone!«

En Skælven gaar gennem Pil og Hæk,
Smaafuglene Vingerne spænde,
en Ko fik ondt i Maven af Skræk
og løb en Gris over Ende.

»Nu først,« saa lød Generalens Ord,
»skal Skytset mod Volden rase,
bagefter, naar den er jævnet med Jord,
skal Taarnet til Støv vi mase.

Her planter jeg »Langemaren« paa Stand,
hun har sit Maal Krudt indtaget.
Hvis hende De anede, Hr. Kommandant,
kan hænd’s, De fik strøget Flaget.«

»Hurra!« der raabes fra højre Fløj,
»Hurra!« saa lyder i Kor det.
»Vær stille, Soldater, gør ingen Støj!
Giv Agt - Kartoven har Ordet!«

Da lyder det første, dundrende Brag,
og Røgen slaar ud sine Krøller.
Ak, Maren revnede for og bag
og vendte en halv Snes Møller!

Men se - det blev dog et stolt Minut,
Generalen tren frem for Geleddet:
»Vi drage tilbage - vort Skyts er kaput,
men Æren, Æren er reddet!«
</body>
</poem>

<poem id="nielsenz2019060610">
<head>
    <title>I Stormen</title>
    <toctitle>I Stormen, med 2 Tegninger af Chr. Blache</toctitle>
    <firstline>Det rusked i Træer, det knaged i Tag</firstline>
    <source pages="16-18"/>
    <quality>korrektur1,kilde,side</quality>
</head>
<body>
Det rusked i Træer, det knaged i Tag,
og Dørene klaprede Slag i Slag
paa Fiskerhytten ved Stranden.
- Det var ved Midnat, en Kvinde sad
ved Bibelbogen og græd og bad
i Angest for Sønnen og Manden.

Thi hist paa Havet, hvor Bølgens Døn
klang dybt og hult, laa Far og Søn
og gynged i Fiskerbaaden.
Snart ned i Dybet, snart atter op
gik Farten, mens over Mastetop
Braadsøerne sprøjtede Fraaden.

»Ret aldrig jeg mindes en Nat saa stræng.
Hvad tror du, hun tænker der hjemme, min Dreng,
om Stillingen rigtig hun vidste?
Naa, <w>mig</w> kan det være det samme med,
for jeg skal alligevel snart af Sted;
men skulde sin Dreng hun miste . . .

Se saa! . . . der knækkede Mast og Ror!
Kom, Dreng, og læs os et Fadervor!
Vorherre din Røst vil kende.
Dig hytter han vel; men jeg siger dig kuns,
at hvis jeg selv skulde gaa til Bunds,
<w>saa sørger du godt for hende</w> . . .!«

Uvejret ta’r til. Det gryr ad Dag,
se, Maagerne kredse om Baadens Vrag
og Rædsel og Død bebude.
Da kyder med et over Havet et Skrig:
»O, hjælpe os Gud i Himmerig,
nu fyldes . . . nu synker vor Skude!«

Men hun, som hjemme i Hytten sad
ved Bibelbogen og græd og bad,
ej længer i Stuen kan dvæle;
til Stranden hun iled og stirrede ud,
som aldrig før hun bad til Gud
om Hjælp for de nødstedte Sjæle.

Og Stormen stilner omsider sin Fart,
paa Strandbredden flokkes en Klynge, og snart
en Redningsjolle udsendes.
Og se - der flyder den knækkede Mast,
hvortil de tvende har klynget sig fast,
Ulykken til Frelse nu vendes.

»Ja, Mor, her har du os begge to!
Det var nok for Drengens Skyld, kan jeg tro,
at ej det endda gik værre;
til ham Vorherre en Planke smed,
og saa fik jeg Lov til at hænge ved,
Umagen var ens for Vorherre.«
</body>
</poem>

<poem id="nielsenz2019060611">
<head>
    <title>Ved Hundehuset</title>
    <toctitle>Ved Hundehuset, med Tegning af A. Dorph</toctitle>
    <firstline>Mens Hektor gør i Byen en Runde</firstline>
    <source pages="19"/>
    <quality>korrektur1,kilde,side</quality>
</head>
<body>
Mens Hektor gør i Byen en Runde,
faar Petermand Lyst at gæste hans Hi;
men man skal være lidt varsom med Hunde,
de taale ej Gæster i deres Logi.

Da Hektor kommer fra Turen tilbage,
han rejser Børster og glor en Stund:
Nej, har man dog nogen Sinde hørt Mage,
- at saadan en Hvalp vil spille Hund!
</body>
</poem>

<poem id="nielsenz2019060612">
<head>
    <title>Katten og Rotten</title>
    <toctitle>Katten og Rotten, med 2 Tegninger af Alfr. Schmidt</toctitle>
    <firstline>Hvor jeg dog dig elsker højt!</firstline>
    <source pages="20"/>
    <quality>korrektur1,kilde,side</quality>
</head>
<body>
»Hvor jeg dog dig elsker højt!
sagde Katten.
»Jeg har siddet ved dit Hul
hele Natten.
Kom dog op til mig en Gang
af din Grotte!
Jeg skal favne, kysse dig,
søde Rotte!«

Rotten kun til Hullets Kant
op sig vover:
»Tak for al den Artighed,
du mig lover!
At du favned mig, det tror
jeg til visse;
men du favner lovlig haardt,
søde Misse!«
</body>
</poem>

<poem id="nielsenz2019060613">
<head>
    <title>Drengen og Ulven</title>
    <toctitle>Drengen og Ulven, med 2 Tegninger af O. A. Hermansen</toctitle>
    <firstline>Nys Far og Mor er gaaet til Skovs</firstline>
    <source pages="21-23"/>
    <quality>korrektur1,kilde,side</quality>
</head>
<body>
Nys Far og Mor er gaaet til Skovs
med Sav og Økse paa Nakke.
Med Søsters og Missens Selskab nu
han kønt maa tage til Takke.

Ak, Søster er kun en lille Stump,
han maa hende støtte og bære;
men ellers er hun saa sød og god,
som nogen Søster kan være.

Nu sover hun i sin Vugge trygt,
den lille, kvabsede Tulle;
han vugger og synger med tænksomt Sind,
men gyser imellem af Kulde.

Thi Vinden skriger med vilde Hvin,
og Frosten knitrer der ude,
Smaafuglene ængstelig pippe og slaa
med Vingen mod frosne Rude.

Han dækker den lille kærlig til,
at Kulden sig ej skal nærme.
»Mod hver en Fare og al Slags Nød
skal Bror nok Stumpen skærme.«

Da høres med et en snøftende Lyd,
ved Døren det lirker og rager,
- den aabnes, et Hoved, graat og vildt,
med Angest og Gru han opdager.

»En Ulv!« han skriger, af Rædsel bleg,
og springer fra Stolens Sæde.
Men Ulven sig nærmer. »Ja vel, min Gut,
jeg vil jer kun begge æde.«

Den kaster paa Vuggen et graadigt Blik,
vil Barnet snart blodigen kysse.
Hvad skal han dog gøre, den stakkels Dreng?
Han har hverken Kniv eller Bøsse.

Da styrter han frem, fortvivlet og vild,
hans Øje funkler og gløder,
med rasende Kraft sin knyttede Haand
i Ulvens Strube han støder.

Den Næve kom Ulven slemt paa tværs,
den snøfter af alle Kræfter,
tilbage den rykker sig Skridt for Skridt,
men Drengen følger bagefter.

Og dybere, dybere Drengens Arm
sig borer i Ulvegabet,
halv kvalt naa’r Dyret, af Drengen fulgt,
helt om i Krogen ved Skabet.

Mens Øjnene rulle, røde som Blod,
og Fraaden i Flalsen raller,
den fægter med Labben; - til sidst mod Gulv
saa død som en Sten den falder.

Men da er og Drengens Kraft udtømt,
og daanet mod Gulv han synker,
mens Søsterlil, vækket af Kampens Støj,
i Vuggen urolig klynker.

Da styrte Fader og Moder ind
- fra Skoven de Ulven opdaged -
»Aa, Børn!« de raabe og stirre omkring,
»hvad Ende har dette dog taget?«

Da vaagner Drengen i samme Minut
og siger med tindrende Blikke:
»<w>Ej! Stumpen er frelst og Graaben kaput!</w>
<w>Hør, jeg er en Knop! Er jeg ikke?</w>«
</body>
</poem>

<poem id="nielsenz2019060614">
<head>
    <title>Tyrk paa Rejse</title>
    <toctitle>Tyrk paa Rejse, med Tegning af Alfr. Schmidt</toctitle>
    <firstline>Hvor Tyrk dog er køjter, naar han er paa Rejser!</firstline>
    <source pages="24"/>
    <quality>korrektur1,kilde,side</quality>
</head>
<body>
Hvor Tyrk dog er køjter, naar han er paa Rejser!
Her ser du, hvordan han sidder og knejser.

Se bare, hvordan han af Vigtighed strutter,
se Ørerne blot - disse lodne Tutter!

Han knurrer gnavent, naar Vognen støder,
og raaber »Varsko!« til hvem han møder.

Han følger Hesten med skarpe Blikke:
»Naa, vil du af Sted, din dovne Krikke!«

Saa kror han stolt sig paa Kuskepladsen,
han mener, han styrer hele Stadsen.

Lidt Stormod beundre vi alle hemmelig;
men være saa vigtig - uh fy, det er væmmelig!
</body>
</poem>

<poem id="nielsenz2019060615">
<head>
    <title>Liden Freja</title>
    <toctitle>Liden Freja, med Tegning af O. A. Hermansen</toctitle>
    <subtitle>Et virkeligt Træk fra Dyrelivet</subtitle>
    <firstline>Skøn Freja var saa fin en Hund</firstline>
    <source pages="25-28"/>
    <quality>korrektur1,kilde,side</quality>
</head>
<body>
Skøn Freja var saa fin en Hund
som nogen under Solen.
At Slægten var af engelsk Rod,
det saa man straks paa Kjolen.

Saa vever, silkeblød og let
hun staar for mine Tanker,
Poterne var bitte smaa
som Kattens Pusselanker.

Jeg ser endnu, hvor bidsk og rapt
hun efter Fluer snapper,
Ørerne om Nakken slog
som lange Silkelapper.

Og naar ad Ryggens bløde Pels
jeg Strøg og Klap lod skifte,
da kunde Halekrøllen gaa
ret som en Fryndsevifte.

Jeg mindes, hvor hun bjæffed glad,
naar hjem jeg kom fra Byen,
helt ellevild hun smed sig ned
og hylede i Skyen.

For Vagtsomhed det bedste Lov
jeg ogsaa Freja giver;
jeg næsten tror, hun aldrig sov
af bar aarvaagen Iver.

Og kom der nogen mig for nær
med Spark og barske Hænder,
saa fik hans Haser føle snart,
at Freja havde Tænder.

Jeg kunde meget smukt og godt
om liden Freja melde;
men hør nu blot et enkelt Træk,
som her jeg vil fortælle:

En Morgen i sin Kurv hun laa
saa løndomsfuld og ruged.
. . . Ej ej, da laa der fire smaa
i hendes Favn og suged!

(Sligt hændtes nu for Resten tit
- <w>for ofte</w>, maa jeg klage -;
men Flokken kom sædvanligvis
igen lidt brat af Dage.)

»Ak, Freja, vil du nu igen
den Kval mit Hjærte volde!«
Flun slikkede min Haand og bad
»Aa, lad mig dem beholde!«

Jeg kløede min Nakke lidt
og lod i Ro dem drikke.
Saa tog jeg en og bar den bort,
den savnedes slet ikke.

I Smug jeg siden tvende tog,
saa én kun blev tilbage.
Da mærked Uro hun og bad:
»Ham maa du ikke tage!«

»Jo vist, der er ej andet Raad,«
jeg ved mig selv tog Ordet.
I næste Stund var Hvalpen død
og dybt i Haven jordet.

Men Freja løb den hele Dag
omkring med Sorg i Sinde,
hun snuste her og skrabed der,
hun <w>maatte</w> Ungen finde!

Den næste Dag var Freja væk.
Jeg kaldte og jeg søgte;
ved Aftenstid jeg traadte ind
i Laden med en Lygte.

Der laa hun i en Rede lun,
dybt gemt bag Knipper tunge.
Og tænk jer saa: <w>i Favnen laa</w>
<w>den døde lille Unge!</w>

Ved natlig Søgen havde hun
omsider Stedet funden
og gravet op sit døde Barn,
mens Natten stilt var runden.

Saa havde hun til Laden søgt
ad Snigvej med den bitte
og gravet sig i Halmen ind:
»Her skal han ej mig hitte.«

Nu laa hun der og bad paa ny
med Blikke bønlig-tunge:
»Aa lad mig nu beholde ham,
min egen lille Unge!«

Da anden Gang jeg Spaden tog,
jeg var saa tung i Sindet.
- Forunderligt, hvor sligt et Træk
sig prænter dybt i Mindet!
</body>
</poem>

<poem id="nielsenz2019060616">
<head>
    <title>Hundehvalpen</title>
    <toctitle>Hundehvalpen, med Tegning af A. Mackeprang</toctitle>
    <firstline>Lægen er inde i Stuen</firstline>
    <source pages="29-30"/>
    <quality>korrektur1,kilde,side</quality>
</head>
<body>
Lægen er inde i Stuen
hos Fruen.
Stok og Handsker og Hat
har han imens i Forstuen sat.
Hatten er en af de fine franske,
Mode de Paris, som enhver vil se;
Handskerne derimod er af de danske,
Mode de Randers maaske.
Og saa som Hr. Snap synes bedst om Danskerne,
han vrager den franske
og snapper Handskerne.

Hvor er den Langemand blød og lind!
Han rækker og strækker
og rusker og trækker,
saa Fingeren brister, det arme Skind.

Da hører han henne fra Døren Tramp.
»Men Hund!« forfærdet Doktoren spør’,
»din Pokkers Tamp,
hvad er det, du gør?«

Hr. Snap en Stund paa Spørgsmaalet gransker
og ser paa Manden med fiffigt Blik,
som om han med et en Tanke fik:
»Bedste Hr. Doktor, jeg trækker jo Handsker.«
</body>
</poem>

<poem id="nielsenz2019060617">
<head>
    <title>Ærtetyvene</title>
    <toctitle>Ærtetyvene, med Tegning af Alfr. Schmidt</toctitle>
    <firstline>I Haven havde jeg Ærter lagt</firstline>
    <source pages="31-33"/>
    <quality>korrektur1,kilde,side</quality>
</head>
<body>
I Haven havde jeg Ærter lagt,
- det var af de rigtig fine og ægte;
men Spurvene tog dem, de Tyveknægte.

Saa maatte jeg sætte en Kat paa Vagt,
at sige, det var kun en kunstig en,
en udstoppet Strømpe med Pinde til Ben,
lidt kluntet, men ellers rigtig udstyret
med baade Hoved og Hale m. m.

Saa kom der en Spurv og saa paa Dyret,
og der kom tvende, og der kom flere.

»Men hvordan er dette her dog fat?
De ænse jo ikke det mindste min Kat!

En piller ved Poterne nok saa tryg,
en anden sætter sig paa dens Ryg,
en hopper lige for Næsen hen,
- jo, det er en dejlig Missekat, den!«

Men saa blev jeg vred og tænkte: Ja, ja,
nu skal jeg vist rigtig pudse jer a’!
Saa tog jeg min rigtige, levende Kat
og fik den i Tøjr mellem Bedene sat.
Jeg bandt omkring den et uldent Klæde,
saa ret den ligned den forrige Kat;
derpaa jeg gav den en Kop med Æde,
og Mis han satte sig rolig ned,
han tænkte ikke det mindste derved.

Men just som Mogens allerbedst sidder,
han hører omkring sig en lystig Kvidder;
thi Spurvene anede ingen Ting,
de hoppede næsvist om som før;
men vips! - der gjorde Mogens et Spring,
og en sad fangen mellem hans Klør.

Hvor Stakkelen sprælled! Jeg tænkte: »Nu ja,
du kunde saamænd ha’ blevet derfra!
Men da jeg saa hørte, hvor angest den peb,
begyndte mit Hjærte dog lidt at bæve,
og en, to, tre - jeg gjorde et Greb,
og Fuglen sad i min hule Næve.
Jeg holdt den fangen en lille Stund
og lod den kvæge sig af min Mund,
jeg glattede Fjerene paa dens Krop
og lod den saa atter til Vejrs gaa op,
idet jeg sagde helt strængt og vredt:

»Nu vil jeg kun sige dig et, min Ven:
at hvis du prøver at komme igen O ;
saa blivei du plukket og <w>maset</w> og <w>ædt!</w>
Og hils de andre saa oppe i Træerne
og sig, at Mogens er altid paa Tæerne.
Og naar I saa huske paa Faren og Smerterne
saa tænker jeg vel, I kan blive fra Ærterne!«
</body>
</poem>

<poem id="nielsenz2019060618">
<head>
    <title>Katten og Ællingen</title>
    <toctitle>Katten og Ællingen, med Tegning af Simon Simonsen</toctitle>
    <firstline>Der hang en løjerlig laadden Krog</firstline>
    <source pages="34"/>
    <quality>korrektur1,kilde,side</quality>
</head>
<body>
Der hang en løjerlig laadden Krog
saa fristende ned over Stolekanten.
»Ej!« tænkte den lille Ællingepog,
»nu skal jeg nappe Hr. Mis, min Sandten!«

Men Katten gav Hals, sprang ned og slog
sin Klo i Nakken paa Ællingepogen.
»Se se!« tænkte Fyren, »nu blev jeg saa klog,
jeg skulde lad’t være at bide paa Krogen.«
</body>
</poem>

<poem id="nielsenz2019060619">
<head>
    <title>En Vandingstur</title>
    <toctitle>En Vandingstur, med Tegning af V. Irminger</toctitle>
    <firstline>Med tørstende Muler nys Øgene stod</firstline>
    <source pages="35"/>
    <quality>korrektur1,kilde,side</quality>
</head>
<body>
Med tørstende Muler nys Øgene stod
og slog efter Bræmser med Halen,
mens Føllet laa strakt ved Moderens Fod
og drømte om Kilden i Dalen.

»Halløj, I gamle, nu Hovedet op!«
saa raabte paa en Gang Ka’len,
og snart de traved i sluttet Trop
med Længsel mod Kilden i Dalen.

Saa haste de atter mod Græsmarken hen
omsuste af Lærken og Svalen.
Ny Madlyst og Lune er vaagnet igen,
Hurra for Kilden i Dalen!
</body>
</poem>

<poem id="nielsenz2019060620">
<head>
    <title>Den gamle Stenslager</title>
    <toctitle>Den gamle Stenslager, med Tegning af Alfr. Schmidt</toctitle>
    <firstline>Der sidder han henne, det gamle Pus</firstline>
    <source pages="36-37"/>
    <quality>korrektur1,kilde,side</quality>
</head>
<body>
Der sidder han henne, det gamle Pus,
i Faareskindskofte, med laadden Kabus
og Knæbind og Træskostøvler.
Mens Hammeren knuser Sten for Sten,
og Haanden fjærner dem en for en,
han sidder saa smaat og vrøvler.

Halvt hældende op mod det store Træ
staar Langhalms-Skærmen og yder ham Læ
for Regnens Draaber og Blæsten.
Ved Siden til højre hans Madkurv staar
- imellem han ta’r sig en lille Taar,
den varmer der inde bag Vesten.

Paa Vejen ruller der Læs paa Læs,
snart kommer en Bonde med Svin og Gæs
og snart en Slagter med »Kalle«.
Den gamle tager i Huen et Tag
og nikker og hilser: »Goddag, Goddag!«
- han kender dem magelig alle.

»Ja, det er nok mig, I takke kan,
at Vejen er lavet saa godt i Stand,
I skylder mig mer, end I tænker.«
- Saa smiler i Skægget han stolt og klog
og retter i Vejret sit gamle Skrog,
mens Hamren en Stund han sænker.

Den ene Dag som den anden gaar;
der har han nu siddet i treti Aar
i Sol og sludfulde Dage.
Til Hustru og smaa han skaffede Brød,
og led han end stundom selv lidt Nød,
man hørte ham aldrig klage.

Ej trykkes af nogen Brøde hans Sind,
hans Hjærte er frit, og Vejr og Vind
har hærdet hans Sener og Nerver.
Og Tro han har paa sit Arbejds Værd:
»Hvor finder man saadan en Vej som her,
hvor finder man saadanne Skærver?«

Nu vel, han er kun et gammelt Pus
i Faareskindskofte, med laadden Kabus
- ej højt han i Samfundet knejser;
men se, han fylder en Plads dog ud,
og det kan være, han staar for Gud
over mangen en Konge og Kejser.
</body>
</poem>

<poem id="nielsenz2019060621">
<head>
    <title>Barndomshjemmet</title>
    <toctitle>Barndomshjemmet, med Tegning af Alfr. Schmidt</toctitle>
    <firstline>Jeg elsker endnu denne fattige Rønne</firstline>
    <source pages="38"/>
    <quality>korrektur1,kilde,side</quality>
</head>
<body>
Jeg elsker endnu denne fattige Rønne;
et kærligt Hjem den min Barndom bød;
der lærte jeg, fra jeg begyndte at skønne,
at Nøjsomhed krydrer det daglige Brød.

Der steg den første Bøn mig fra Læben,
der lagdes de første Kærlighedsfrø,
der saa jeg min Moders flittige Stræben,
der saa jeg til sidst hende blegne og dø.

Jeg elsker dens Tag med Mosset det grønne,
dens klinede Vægge, dens Vinduer smaa;
jeg elsker den gamle, hældende Rønne;
men det kan I andre vel næppe forstaa.
</body>
</poem>

<poem id="nielsenz2019060622">
<head>
    <title>To Venner</title>
    <toctitle>To Venner, med Tegning af Alfr. Schmidt</toctitle>
    <firstline>De er de prægtigste Venner, de to</firstline>
    <source pages="39-40"/>
    <quality>korrektur1,kilde,side</quality>
</head>
<body>
De er de prægtigste Venner, de to,
de følges trofast i Sorg og Gammen;
- det er de nok nødte til, kan jeg tro,
for deres Herre har lænket dem sammen.

Men selv om de elske hinanden højt,
saa ynde dog ikke de synderlig Lænken;
thi saadant et Baand er i Længden lidt drøjt,
det fatter enhver uden videre Tænken.

Naar den ene vil op, den anden vil ned,
saa trækkes en Stund de af alle Kræfter,
- forstaar sig i al Venskabelighed -;
men naturligvis maa den svage gi’ efter.

Naar den ene er lystig, den anden er træt,
naar den ene vil sove, vil den anden paa Farten,
og begge vil hævde Selvstyrets Ret,
det gælder for Dyr som for Menneskearten.

Og det er ej nemt at sige »Nej stop!«
naar Broderbaandet er saadan dannet;
er først man bunden, man maa holde Trop,
selv naar ens Følgesvend - gaar i Vandet.

De elske hinanden fra Taa til Top,
og gærne de dele Glæden og Sorgen;
men kunde de sige Foreningen op,
de gjorde det heller i Dag end i Morgen.

Jeg siger det samme: jeg rækker ej Haand
til saadan en evig Venskabs-Valsen.
Bevares, jeg højagter Venskabets Baand;
men lad mig bare ej faa det om Halsen!
</body>
</poem>

<poem id="nielsenz2019060623">
<head>
    <title>I Mosen</title>
    <toctitle>I Mosen, med Tegning af O. A. Hermansen</toctitle>
    <firstline>En Vildand rugede paa sine Æg</firstline>
    <source pages="41-43"/>
    <quality>korrektur1,kilde,side</quality>
</head>
<body>
En Vildand rugede paa sine Æg
langt ude i Mosen bag Siv og Flæg.

Det varer i Dage, det varer i Uger;
men tavs og trofast den ligger og ruger.

Saa var det en Dag i Middagsheden,
den hørte et lille Pip-pip i Reden.

Og hør nu, hvor Æggene sprække og springe!
Der bliver saa levende under dens Vinge.

Snart mylre de ud, de dejlige smaa,
- hvor blev der et Liv bag Sivenes Vraa!

Et Par rokke ud efter Fluer paa Jagt.
»Men gaa ej for langt!« har Andemor sagt.

En staar og knejser paa Brinkens Pude:
»Det er vist min Far, der svømmer der ude.

En sidder endnu i Ægget og pipper:
»Hvornaar mon jeg ud af Klemmen slipper?

En anden løber med Skallen paa Gumpen:
»Den gnider jeg af mig der nede i Sumpen.

Men allermest morsom er dog den lille,
som alt vil voksen Andefar spille.

Han kror sig stolt og snakker og pipper -
og vigtig de andre i Nakken nipper.

»Hør, Mor, jeg finder det under min Ret,
at jeg mig skal holde til Hjemmets Plet.

Jeg mener, jeg nok mig selv nu kan hytte,
derfor jeg dig siger: i Dag vil jeg flytte.

Hvor Verden der ude er dejlig! - Adjøs!
Lev vel, lille Mor! Nu gaar jeg til Søs.«

Han knejser i Vejret, vil baske med Vingen,
den lille Tosse! - han havde jo ingen.

Men nu fik Andemor Fyren fat:
»Vil du være artig, du lille Krabat!

Hvis ikke du straks er en god lille Dreng,
saa skal du her ind og paa Ho’det i Seng.«

Da tænkte han i sit stille Sind:
»Nu faar jeg nok stikke min Pibe ind.«

---

Da Dagen var endt, og Solen var nede,
da tyed de smaa til Moderens Rede.

De mærked ej Aftenens bidende Vinde;
der var saa lunt og saa blødt der inde.

Da tænkte den lille: »Hvor Kulden kan stikke
der ude i Mosen! - det troed jeg ikke.

Her kan jeg saa varmt i Reden mig gemme,
det var dog nok godt, at jeg blev her hjemme.«
</body>
</poem>

<poem id="nielsenz2019060624">
<head>
    <title>Hos Fotografen</title>
    <toctitle>Hos Fotografen, med Tegning af Alfr. Schmidt</toctitle>
    <firstline>Se saa, lille Frøken, nu sidder vi stille!</firstline>
    <source pages="44"/>
    <quality>korrektur1,kilde,side</quality>
</head>
<body>
Se saa, lille Frøken, nu sidder vi stille!
Ej mere ved Baand eller Folder pille!
Det gælder at sidde saa stiv som en Pind.
. . . Aa, vil De ikke saa artig være
at rejse Næsen en Smule, min kære,
og trække Maven en Kende ind?
- Og skønt det er Synd for de dejlige Tænder,
saa føler jeg dog endnu mig forpligtet
at bede Dem uden Ceremoni
at lukke de yndige Læber i;
for ellers saa frygtelig let det hænder,
der kommer et Spundshul midt i Gesigtet.
- Nu bare lidt mildt - ej sur eller gnaven -
og saa . . . ja undskyld, jeg er saa fri,
men Frøknen maa ikke ha’ Armen paa Maven,
det klæ’r ej godt paa et Fotografi.
Se saa, nu tager jeg Dækket fra Hullet!
Nu maa jeg bede Dem gøre Dem Flid
og stirre her hen paa Aabningen trolig
og barestens sidde stille ou roli»
og holde Deres Vejr en halv Times Tid.
</body>
</poem>

<poem id="nielsenz2019060625">
<head>
    <title>Gartneren og hans lille Søn</title>
    <toctitle>Gartneren og hans lille Søn, med Tegning af Alfr. Schmidt</toctitle>
    <firstline>Velkommen, velkommen, mit elskte Barn</firstline>
    <source pages="45-47"/>
    <quality>korrektur1,kilde,side</quality>
</head>
<body>
Velkommen, velkommen, mit elskte Barn,
fra Sengen her ud i Haven!
Gud Fader ske Tak, at ej det blev
fra Sengen og ud i Graven!

I Dage og Uger, alt mens du laa
og sygnede hen der inde,
gik jeg her ude og puslede stilt
og var saa forpint i Sinde.

Jeg savnede dig, din Leg og Sang,
din lystige Springen og Jagen;
jeg var jo vant til min Drengs Besøg
vel tyve Gange om Dagen.

Jeg bad saa tit, naar ene jeg gik
her ude i Havens Gange:
»O Gud, jeg har der inde en Blomst,
for hvilken jeg er saa bange!

Hvis den, trods al vor Pleje, gaar ud,
saa falmer hele min Have.
Vil du da pleje den, kære Gud,
og give den Sundhedens Gave!«

Ja tro mig, mit Barn, jeg var saa fuldt
af Tanken om dig optagen;
nu var det mig, der søgte til dig
vel tyve Gange om Dagen.

Men nu er den endt, den trange Tid,
Gud førte den naadig til Maalet.
Jeg synes aldrig, min Have før
saa skønt som i Dag har straalet.

Tag Blomsterne her, de bedste, jeg har,
og fryd dig ved Farven og Duften!
Gid Farve og Friskhed du selv, min Dreng,
maa vinde her ude i Luften!

Men gid for alt, at din Barnesjæl
maa vokse og trives herefter,
at den af Guds Naades sunde Luft
maa indaande Evighedskræfter!
</body>
</poem>

<poem id="nielsenz2019060626">
<head>
    <title>Den lille Sømand</title>
    <toctitle>Den lille Sømand, med Tegning af Chr. Blache</toctitle>
    <firstline>Godmorgen! - Her staar jeg paa Dækket</firstline>
    <source pages="48-50"/>
    <quality>korrektur1,kilde,side</quality>
</head>
<body>
Godmorgen! - Her staar jeg paa Dækket,
paa ny til mit Arbejd parat.
Et Par Timers Lur i min Køje
har atter i Orden mig sat.

For strygende Bør glider Skuden
over Bølgernes gyngende Favn.
Hurra! Slig en Fart kan jeg lide,
inden Aften vi løbe i Havn.

Aa, dejligt det er dog at færdes
paa Søen fra Kyst til Kyst!
Hvor rigt er dog Livet her ude
paa Friskhed og skiftende Lyst!

Men det er ej Løjer alt sammen,
der er Alvor iblandt, kan jeg tro.
- Det kender I Godtfolk nu ikke,
som inde paa Landjorden bo.

Her vanker ej Tevand paa Sengen,
- kan hænde, der før vanker Knobs.
Tit purres jeg ud midt i Søvnen
for i Mørket at entre til Tops.

Tit faar jeg en Sø over Nakken
paa ægte Styrtebads-Vis,
mens Nordvinden bider i Næsen,
og Næverne stivne som Is.

Matroserne støje og skælde,
og tit faar jeg varmet min Bag;
men hvad - det er alt sammen noget,
der følger med Sømandens Fag

- En Ting jeg ved kun, som ængster
og trykker mig nu og da:
Jeg længes saa inderlig efter,
at høre der hjemme fra.

Nu er det et halvt Aar siden,
at bort fra Hjemmet jeg fo’r.
Hvordan mon hun nu vel har det,
min egen velsignede Mor?

- Ja tit, naar jeg tænker paa hende,
mit Øje løber i Vand;
jeg skammer mig næsten over,
at ej jeg har bedre Forstand.

Matroserne grine og vrænge,
hver Gang de kan se, jeg har grædt;
men hvad skal jeg sige? Jeg føler,
at de jo i Grunden har Ret.

En Sømand maa ikke græde,
men være ved frejdigt Mod.
Men - naar man nu har en Moder,
som er saa usigelig god . . .!

Naa - <w>en</w> jeg ved da, som ikke,
gør Nar ad et taarefyldt Blik;
til ham har jeg vendt mit Øje,
før jeg til mit Dagværk gik.

Og han vil nok skærme min Moder
og følge mig selv paa min Vej.
- Hvad nu! - Var der nogen, der kaldte?
Halløj, Hr. Kaptajn, her er jeg!
</body>
</poem>

<poem id="nielsenz2019060627">
<head>
    <title>Af Lave og i Lave</title>
    <toctitle>Af Lave og i Lave, med 4 Tegninger af Alfr. Schmidt</toctitle>
    <firstline>Degnens dejligst Vang og Vænge</firstline>
    <source pages="51-53"/>
    <quality>korrektur1,kilde,side</quality>
</head>
<body>
Degnens dejligst Vang og Vænge,
lukt med Vold og Kvas,
var for Byens slemme Drenge
ret en yndet Plads:
Grøftevolden plat de jævne,
trampe Græsset efter Evne;
værst det er dog ved den Have:
<w>Leddet er af Lave.</w>

Sogneraadet rejste Volden
med et Led af Eg,
som har mangen Tørning holden,
skønt det peb og skreg.
»Leddet« - sagde bistert Degnen
under hele Flokkens Blegnen -
»har vi hængt; nu kan I prøve
nok et Ridt at øve!«

Men se til de Syges Knægte,
om de kan sig dy!
Fast paa Leddet de sig hægte,
rutse væk paa ny.
Under Hyl af fulde Halse
Leddet op og i maa valse.
Skal det længe saadan trave,
snart det gaar af Lave.

Se, da kommer Degnens Kristen,
ret en snu Krabat.
»Sikken dog en søvnig Listen,
nu skal jeg ta’ fat!«
Vips! da smælder i han Leddet,
saa i By det gjalder ved det.
Hopsasa, hvor hele Troppen
da fik Fart i Kroppen!

Mens den lille Gavtyv piler
hjemad nok saa rap,
Flokken paa sin Gerning hviler,
tuder højt om Kap.
Ynkelig de hele Dagen
humpe maa med Haand paa Bagen;
- Degnen smiler i sin Have:
<w>Leddet er i Lave.</w>
</body>
</poem>

</workbody>
</kalliopework>

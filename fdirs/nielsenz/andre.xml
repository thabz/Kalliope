<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="nielsenz" status="incomplete" type="poetry">
<workhead>
   <title>Andre digte</title>
   <year>?</year>
</workhead>
<workbody>

<text id="nielsenz2020120101">
<head>
    <firstline>Her kommer nu din lange Dreng</firstline>
    <notes>
        <note>Teksten følger sangbogen <i>Syng dig glad!</i>, Det Schønbergske Forlag, 1920.</note>
        <note>Digtet er melodisat af Nancy Dalberg (Nancy Dalbergs Vokalværker (<i>Melodier til Sangbogen Danmark, samlet og udgivet af Carl Nielsen og Hakon Andersen</i>, Wilhelm Hansen, 1924), Peter Emil Sørensen (<i>Syng dig glad! Tonesamling</i>) og P. Holme Hansen (også i <i>Syng dig Glad!</i>).</note>
        <note type="credits">Bidrag fra Jens Chr. Uldall-Hansen.</note>
   </notes>
   <quality>korrektur1,kilde</quality>
</head>
<body>
<poetry>
Her kommer nu din lange Dreng 
med et Par grønne Grene 
og lægger paa din hvide Seng 
et Flor af Ønsker rene. 
Jeg kysser ømt din Haand og Kind 
og ser dig i dit Øje ind, 
du kære, lille Moder.

En Smule Maj jeg hvælver ud 
omkring din Hovedpude 
og hilser fra den gode Gud, 
som jeg har mødt derude, 
fra Fuglens Sang, fra Bøgens Hvælv, 
fra alt det gode i mig selv, 
hvori jeg Vaarbrud mærker. 

Af dig jeg fik i Barndomsaar 
saa megen Sol og Grøde, 
i disse lyse Stuer staar 
de tusind Minder søde, 
hvad godt, der grønnes i mit Sind, 
har du bedt frem og sunget ind 
og dugget med din Taare. 

Se, derfor knæler jeg nu ned 
som tit i Barndomsdage 
og gi'r dig al din Kærlighed 
med Bøn og Tak tilbage. 
Jeg stryger dine hvide Haar. 
Gud signe dine Prøveaar, 
du kære, lille Moder!
</poetry>
</body>
</text>

</workbody>
</kalliopework>

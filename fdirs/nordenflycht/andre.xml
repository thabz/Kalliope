<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="nordenflycht" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="nordenflycht2001051001">
<head>
   <title>Nöje i enslighet</title>
   <toctitle>Nöje i enslighet</toctitle>
   <indextitle>Nöje i enslighet</indextitle>
   <firstline>Kom, aftonstjärnan, snart att båda</firstline>
   <quality>korrektur1</quality>
</head>
<body>
Kom, aftonstjärnan, snart att båda
de bästa stunder av mitt liv!
När tysthet överallt får råda,
då vakna mina tidsfördriv.
En älskad skugga döljer mig,
en värld försvinner, där jag strävat.
Sen mina sinnen flyktigt svävat,
i stillhet tankan roar sig.

Du stund, som lägger allt i dvala,
Du väcker mina tankars fart;
Din köld min oros eld kan svala,
Ditt mörker gör mitt sinne klart.

Vid mänskoflärd och dårskap trött,
Vid sällskapstvång och tadelpilar,
Bland sånggudinnors hop jag vilar
Och somnar hos Tahlia sött.
</body>
</poem>

<poem id="nordenflycht2001051002">
<head>
   <title>Till ****</title>
   <toctitle>Till ****</toctitle>
   <indextitle>Till ****</indextitle>
   <firstline>Den lågan, som mig tär och bränner</firstline>
   <quality>korrektur1</quality>
</head>
<body>
Den lågan, som mig tär och bränner,
till kärleks elden icke hör,
dock oro i ett hjärta gör,
som starkt och ömt och häftigt känner.
Det är en vänskap, som mig rör,
som ej är gjord för tidens vänner.
</body>
</poem>

<poem id="nordenflycht2001051003">
<head>
   <title>Lugnet</title>
   <toctitle>Lugnet</toctitle>
   <indextitle>Lugnet</indextitle>
   <firstline>Långt från den storm, som världen skakar</firstline>
   <quality>korrektur1</quality>
</head>
<body>
Långt från den storm, som världen skakar,
i Lugnet jag min hydda fäst.
Med glädjen, som mitt hjärta smakar,
naturen fägnar där sin gäst.
Där skall den strid hos mig försvinna:
att vara vis och icke nöjd, -
när jag med stilla själ kan hinna
att le åt världens gyckelfröjd,
förakta lyckans falska smycken
och fly de blinda mänskotycken.
På stranden, där mig böljan kastar,
ett ringa gods sig bärgat har.
Jag med dess lätta börda hastar
i lugnet, där jag andan drar.
Där skall mitt liv av nöjet näras,
där skall min nötta levnadstråd
utav en vänlig parce avskäras
och röna hennes sista nåd.
Där skall mig jorden vila låta,
och någon vän vid graven gråta.
</body>
</poem>

<poem id="nordenflycht2001051004">
<head>
   <title>Till Fischerström</title>
   <toctitle>Till Fischerström</toctitle>
   <indextitle>Till Fischerström</indextitle>
   <firstline>Du rara ört, som ej din like</firstline>
   <quality>korrektur1</quality>
</head>
<body>
I

Över en hyacint

Du rara ört, som ej din like
i färg, i glans, i täckhet har,
bland all din släkt, i Floras rike,
din fägring mest mitt öga drar.
På dina blad naturen spelar,
i konst, i prakt hon yttrar sig;
den fina balsamlukt du delar
förnöjer och förtjusar mig.
Med trogen omsorg jag dig sköter:
en lindrig luft du andas får,
en häftig il dig aldrig möter,
för hetta, köld du säker står;
ett livligt väder på dig fläktar,
som tränger genom blad och knopp,
och när av värma du försmäktar,
en kylig flod dig friskar opp.

Men liksom du min hydda pryder
och dig i all din täckhet ter,
en grym förvandlings lag du lyder,
du vissnar, dör och finns ej mer.
Du hastigt all min möda glömmer
och ledsnar vid min ömma vård
bland ringa stoft din fägring gömmer -
du är ju otacksam och hård!

Men skall jag på en blomma klandra,
det veka väsen klaga an?
Dess öde är att sig förandra:
hon måste vara som hon kan.
Hon är ett gräs, hon skall förfallna;
jag intet agg till henne bär.
Så ser jag ock ditt hjärta kallna:
det måste vara som det är.

II

Den 25. Juni 1762

Vad har jag sett? Vad gruvlig plåga!
Vad nya ämnen för mitt kval!
Vad olja på min olyckslåga!
Vad öde för mitt hjärtas val!
De ögon, som av ömhet brunnit,
som ha mitt liv, min död i sig,
ha nyss av sorg och saknad runnit -
för vem? Ack, för en ann än mig.
Jag tecken ser av ömhets tårar
på Damons kinder röjas än:
ett avsked så hans hjärta sårar,
så kan han känna för en vän.
Och jag, jag skall till evig smärta
en sådan skatt på jorden si,
det bästa och det ömsta hjärta,
och själv dock icke lycklig bli.

Mig skulle hopen svartsjuk kalla
och ge mitt kval förhatligt namn.
Jag kan dock utan köld och galla
en skönhet se uti hans famn.
Men se det dyra hjärtat delas,
sen jag en gång dess ömhet vann,
en grad för mig i känsla felas,
är vad jag icke bära kan.

Lät därför, Damon, dygd och ära
ej hålla dig i något bann!
Jag svär vid dig och hjärtats lära,
att jag det aldrig tager an.
Förr må min sorg mitt liv förstöra,
än gå i tvungen vänskap in.
Du kan min sällhet icke göra,
om jag ej högst kan göra din.

III

Den lågan, som mig tär och bränner,
Till kärlekselden icke hör,
Dock oro i ett hjärta gör,
Som starkt och ömt och häftigt känner.
Det är en vänskap som mig rör,
Som ej är gjord för tidens vänner.
</body>
</poem>

<poem id="nordenflycht2001051005">
<head>
   <title>Siskan och Näktergalen</title>
   <subtitle>Fabel</subtitle>
   <toctitle>Siskan och Näktergalen</toctitle>
   <indextitle>Siskan och Näktergalen</indextitle>
   <firstline>Siskan kom till Näktergalen</firstline>
   <quality>korrektur1</quality>
</head>
<body>
Siskan kom till Näktergalen,
Den hon vänskap svurit har,
Gråtögd, vred och rörd hon var.
"Vet du", sad´ hon, "nyss i dalen
Var jag på en fågelfest,
Det jag ångrar tusen gånger;
Tänk, man tadlar dina sånger,
Och de skönsta aldramest.
En på drillen lyte lade,
Sade, att han faller trögt;
En, att sången går för högt.
Ändtligt Spolen myndigt sade:
Hela rösten jag försmår;
Tacka vill jag Trastens tunga,
Lärkan kan och ändtligt sjunga,
Så att sången man förstår.
Men mig mest till iver rörde
Otacksamma Gökens spel;
Aldrig utav dig jag hörde,
Att du siktat andras fel.
Deras gåvor du berömmer,
Lämnar heder i sitt mått,
Icke heller den fördömer,
Som ej någon stämma fått.
Vi skall du så lindrig vara
Om de andras sång och tal?"
"Därför" - hördes fågeln svara -
"Att jag är en näktergal."
</body>
</poem>

<poem id="nordenflycht2001051006">
<head>
   <title>Skönhetens bräcklighet</title>
   <toctitle>Skönhetens bräcklighet</toctitle>
   <indextitle>Skönhetens bräcklighet</indextitle>
   <firstline>En blomma rinner upp ur mull</firstline>
   <quality>korrektur1</quality>
</head>
<body>
En blomma rinner upp ur mull,
Av vinden blåses hon omkull;
Hon vissnar och hon faller av,
Och vintern bäddar hennes grav.
Så är ock med en skönhets prakt,
Hon äger ej fullkomlig makt:
Hon lider oundviklig nöd
Av sjukdom, ålder, tid och död.

En skönhet är allena till,
Som ensligheten trotsa vill:
En ren, en klar, en helgad själ,
Hon växer till och prydes väl
Av himmelsk prakt - en skönhetsskrud,
Som gör, att hon behagar Gud.
</body>
</poem>

<poem id="nordenflycht2001051007">
<head>
   <title>En rätt svensk soldat</title>
   <subtitle>Bröllops-lyckönskan</subtitle>
   <toctitle>En rätt svensk soldat</toctitle>
   <indextitle>En rätt svensk soldat</indextitle>
   <firstline>Han är den fromma tapperhet</firstline>
   <quality>korrektur1</quality>
</head>
<body>
Han är den fromma tapperhet,
Som vett med mandom blanda vet,
I honom kännes grant igen
Den gamla art av svenske män;
Se´n han oss blivit rätt bekant,
Blir gamla Göters rykte sant,
Som syntes fabellikt och dött,
Förrän han det ånyo fött.
Här har naturen fogat väl
Ett modigt bröst, en vänsäll själ;
Han bär uti sitt hjälteblod
En gruvligt och ett kärligt mod:
Ett lejon, vid fientlig hamn;
Ett lamm, uti sin makas famn;
En man, vid värja, eld och mord;
En jungfru, vid båd´ glas och bord;
En kämpe hård, vid grymhets rön;
En andlig lärd, i bok och bön;
En härdad, som kan lida allt,
Båd´ ljuvt och lätt, båd´ hett och kallt:
H a n är den rätta fria man,
Som ingen lycka ändra kan.
Nu önskas honom, all hans tid
Få nöta vid en ädel frid!

Ja! vila dig från krigsalarm
I nöjet på din makas arm.
Ja! minn dig där i stillhet på
Den tid du månde Ryssar slå;
Hur värjan aldrig miste gick;
Hur, vem du slog, sin bane fick;
Hur ofta, med bedrifter din´,
Du roat store Carols sinn´!

Beskriv för dina hjältebarn
Vårt förra krig med ryska tsarn:
O! säg för dem den svenska lek,
Hur ingen från sin konung vek;
Hur man i fält skall skicka sig
Att föra med beröm ett krig,
Och, när man uti striden går,
Båd´ dela ut och tåla sår!

Då ammar du soldater opp,
Då fostrar du en hurtig tropp,
Som, liksom du, i faran flink,
Är städs tillreds vid minsta vink.
Och om så sker, att svenska spjut
Av någons djärvhet manas ut,
Så spänn på nytt din brynja på;
Gack ut med dina gossar blå!
</body>
</poem>

<poem id="nordenflycht2001051008">
<head>
   <title>Klagan över Critons död</title>
   <subtitle>akad. sekreterare Carl Klingenberg d. 17. Juli 1757</subtitle>
   <toctitle>Klagan över Critons död</toctitle>
   <indextitle>Klagan över Critons död</indextitle>
   <firstline>Så är det enda från mig taget</firstline>
   <quality>korrektur1</quality>
</head>
<body>
Så är det enda från mig taget,
Som jag av jordiskt allt begärt!
Mitt liv jag som en börda dragit,
Och tusen plågor hjärtat tärt;
En vän var lämnad till mitt stöd,
Min hjälp, min tröst i all slags nöd,
Som mig förmildrat världens plågor.
Nu är mitt ankar brutet av,
Nu slås mitt skepp av tusen vågor
Och mäktar dock ej gå i kvav.
Du känsla, som min plåga våller,
Ack, domna bort, du mer ej tål!
Du kraft, som livet sammanhåller,
Ett olycksliv, ett sorgers mål,
Försvinn och stanna i ditt lopp
Och låt en sansning höra opp,
Vars ömhet ingen kan uttala.
Du känsla och du tankefart!
Skall ej en söt, en evig dvala
Försätta dig i lugnet snart?
</body>
</poem>
</workbody>
</kalliopework>

<?xml version="1.0" encoding="UTF-8"?>
<bio>
<body>
Norton, <w>Caroline Elisabeth Sarah</w>, født <w>Sheridan</w>, engelsk Forfatterinde (1808-77). Som tyveaarig ægtede hun George Chapple Norton, men Ægteskabet blev ulykkeligt og opløstes 1836 efter en Skandaleproces. 1877 ægtede hun Sir William Stirling-Maxwell, men døde kort efter. Hendes første Værk var: <i>The Sorrows of Rosalie</i> (1829), en rørende Skildring fra Landlivet. Derefter fulgte: <i>The Undying One</i> (1830), der behandler den evige Jøde. <i>The Dream</i> (1840), <i>The Child of the Islands</i> (1845), hvis Titel betegner Prinsen af Wales, og hvori hun angriber Hykleriet i Selskabslivet. Hendes betydeligste Digt er: <i>The Lady of La Garaye</i> (1861).


<right><small>I. O. in <i>Salmonsens konversationsleksikon</i>, 2. udg., 1915-1930, Bd. XVIII, p. 246.</small></right>
</body>
</bio>


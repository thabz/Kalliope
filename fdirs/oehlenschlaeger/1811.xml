<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1811" author="oehlenschlaeger" status="incomplete" type="poetry">
<workhead>
   <title>Digtninger I</title>
   <year>1811</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="oehlen1999062839">
<head>
   <title>Harald Hildetand</title>
   <toctitle>Harald Hildetand</toctitle>
   <indextitle>Harald Hildetand</indextitle>
   <firstline>Hildetand med sølvgraae Haar</firstline>
   <quality>korrektur1</quality>
</head>
<body>
Hildetand med sølvgraae Haar
   Hu til Valhal vendte;
Hundredfemti Hædersaar
   Heltens Isse kiendte.
Nu er svundet Nervens Kraft,
   Nat fast blinder Øiet;
Rørt ei blier det rustne Skaft,
   Ryggen krumt er bøiet.
Tapper dog som Tyr i Nor
   En Thegn han før mon være;
Drottens sieldne Daad var stor,
   Dannerigets Ære.
Alle Konger agted han
   Asathor at sende;
Hvad han vilde, har paa Stand
   Helten bragt til Ende.
Kæmper var i Kongens Gaard,
   Og Kampen de forstode:
Hug sig af de Øinehaar,
   Hurtig, veltilmode.
Klingen ei I Kiødet gik,
   Kun den raged Brynet:
Bort med Haan af Borgen gik,
   Hvo blinkede med Synet.
Odin, som han offred til,
   Op ham Snillet vakte:
Svinefylkets sære Spil
   Slet kun Fienden smagte.
Lært han var paa Ledragaard
   Længst af Odin selve;
Naar tæt hans Flok i Tryne staaer,
   Maae tusind Fiender skiælve.
Gammel nu i gyldne Sal
   Gubben sidder ene;
Mødig, som den matte Val,
   Marven er af Bene.
Nedrig vil en Nidingsflok
   Nu den Gamle myrde:
Levet har han længe nok,
   Livet er ham Byrde.
Mørket kommer, Midienat
   Mulmet ud mon brede,
I Borgen lader Bruno brat
   Ham en Badstu' hede.
Blid han ind i Badet gaaer,
   Baalet de mon tænde:
Døren lukkes, Drotten staaer,
   Danmarks Helt skal brænde.
Seent han mærker skumle List,
   Snar til Døren trænger;
Luen slaaer alt lys i Qvist,
   Laagen op han sprænger.
Kiæk med gamle Kraft han treen
   Kold i heden Lue;
Kæmper giennem Krat og Green
   I Kredsen han mon skue.
Herlig da den Herre god,
   Helten uforfærdet,
Staaer i Døren, stærk af Mod,
   Støtter sig til Sværdet;
Leer kun, naar de Luer slaae
   For Lokken at fortære;
Derpaa talde Drotten saa,
   Dristig og med Ære:

Har vel Harald her fortient,
Hadsk at vorde indebrændt?
Førte han mod Fienden ei
Folket frem paa Ærens Vei?
Kaldte ham ei Kampens Mand
For sin Kiækhed Hildurs Tand?
Lærte ham ei Hlidskialfs Drot
Kampens Leeg at føre godt?
Slog han ei det tappre Sverg?
Stred han ei paa Norges Bierg?
Har han ei med Heltemagt
Hele Norden underlagt?
Drog da ei til Drottens Gaard
Tappre Dreng, som Krig forstaaer?
Baalet dog med Bølgen rød
Brænde skal ham før hans Død!

Bruno svared brat derpaa:
Billigt maa du tale saa.
Nag dog ei til Nogen bær,
Niding er ei blandt os her.
Olding est du, Odins Sal
Offred vi den trætte Val.
Stakal er, hvo døer paa Straa,
Strax til Hel han fare maa.
Blegned du paa Bænkehalm.
Blevst du ført til Niffelqvalm.
Derfor spruder Dragen her,
Drotten den til Valhal bær.

Harald gav et hurtigt Svar,
Helten i sin Lue klar:
Troer I da, skiøndt træt og mat,
Thor har mig saa reent forladt?
Ruster Eder! rask, ei seen;
Rister mig en Runesteen!
Runesteen, som reist bestaaer,
Risen liig, i tusind Aar.
Døe jeg vil i skaanske Dal,
Derfra gaae til Odins Sal.
Dækker Jer da, danske Mænd,
Drabeligt med Staal igien!
Følger Eders Fader nu;
Ei til Freden staaer hans Hu.
Skal jeg døe? I ærligt Slag
Synke maa min sidste Dag.
Stride vi med Sigurd Ring!
Skiønt at døe for Heltesting!
Tusind gaae med mig til Thor,
Tappre Dag berømt i Nord!

Stolt saa talde Stridens Mand,
   Raske Kæmper smilte.
Sværdet greb Enhver paa Stand,
   Ei Pandsersærken hvilte.
Vendt var nu den vrede Hu,
   Vendt var Harm og Klage:
Kongen er en Kæmpe nu,
   Kiæk, som i gamle Dage.
Helten da den blanke Hat
   Paa sit Hoved satte;
Jægren griber Jernet fat,
   Jarler Spydet fatte.
Veborg kom en Vaabenmø
   Fra Venden med sin Søster:
Stolt hun vil i Striden døe,
   Staal om trinde Bryster.
Hen drog en utallig Hær
   Paa Braavallahede.
Sigurd Ring alt stander der,
   Striden op at lede.
Stærk han er og holder Stand,
   Ham Styrken ei forlader;
Bøiet staaer hans bedste Mand,
   Barsk i sorte Plader.
Krum han er, af Kampe mæt,
   Kullet, som en Stodder:
Sigurds Ære, Storværks Æt,
   Kæmperen Stærkodder.
Hæren nu paa Heden staaer;
   Heltene vil stride;
Hvo skal synke nu, hvo slaaer?
Det maa Skulda vide.

Hæren stod; da Hildetand i Horn lod støde.
   Mægtigt over Marken brøde
   Malmets Toner, huult de løde.
Sigurd Ring paa Skioldet slog, høit Staalet klirred
   Lyden op i Luften dirred,
   Larmen rædsomt sig forvirred.
Kraftigt begge Konger hen i Kampen stævned,
   Vrede Sværd med Vægt sig hevned,
   Værget sprang og Pladen revned.
Hielmen brast; i Hiertet foer til Hialtet Sværdet;
   Staalet sprang, skiønt herlig hærdet,
   Hildurs Mænd stod uforfærdet.
Da begyndte Dysten, Bierg og Dal maa sige:
   Aldrig har den havt sin Lige
   Udi hele Nordens Rige.
Konger to var begge komne, kiækt i Vælde:
   Hin vil trodsig Helten fælde;
   Harald vil ei døe af Ælde.
Værdig Gubbe vældigt nu til Valhal stunded.
   Sielland er til Skaane bundet,
   Sigurd naar dit Slag er vundet.
Mange vare svenske Mænd, og mange Danske.
   Da greb Sværd med Stridens Handske
   Svensker, Danske, Udenlandske.
Bred da mon Braavallahede Mængden favne.
   Valhal ei mon Valer savne;
   Vidar raabte alle Navne.
Sigurd stiller Svensken op til Slag i Tryne.
   Stridsmænd rynked stærke Bryne,
   Odin blev i Sky tilsyne.
Harald saae nu Heltens Hær paa Heden stillet.
   Taaren ham fra Kinden trilled:
   Asathor min Død har villet!
Nu har Guder Gothen lært saa godt at stride,
   Som mig selv i svundne Tide;
   Stolt jeg vil i Græsset bide.
Vild i Kamp nu Kæmpe foer mod vældig Kæmpe:
   Damp af Blod mon Solen dæmpe,
   Drotters Hær ei slog med Lempe.
Skuer hist et selsomt Syn, hvo saae dets Lige?
   Stærkodd maa i Striden vige,
   Storværks Søn imod en Pige!
Veborg flux den Vaabenmø med Vælde sætter
   Ind paa ham, som fældte Jetter;
   Jernet springer, Blodet sprætter.
Hielmen er af Møens Hoved, Haaret vifter;
   Rask hun leer ad Sværdets Rifter,
   Raser frem og Farve skifter.
Kieven, som hun kiæk ham traf, maa Klingen smage:
   Skiægget, busket som paa Brage,
   Beed han i og holdt sin Hage.
Hevnet har den Helt sig nu hardt paa Ursine:
   Søstren hører Sværdet hvine,
   Mister Haanden; hvilken Pine!
Men med Haanden faldt til Mulden Haralds Mærke.
   Da slog Dannerhelte stærke
   Dragne Sværd i Pandsersærke.
Ind paa Stærkodd jog med hvasse Jern Skioldunger:
   Skuldren saares, Skioldet runger,
   Synlig bleve Heltens Lunger.
Da nu Harald mærked, Helte faldt i Hobe:
   Kongen i sin Purpurkaabe
   Kiører frem, lod Odin raabe.
Vældig med to dragne Værn paa Vogn han kiøres.
   Vred han ind i Vrimlen føres,
   Af Valfader han bønhøres.
Kiækt med store Klinger han slaaer til begge Sider:
   Dynger Liig i Græsset bider,
   Danmarks Drot med Døden strider.
Nu blev alting Kongen nær, som Natten, stille.
   Slukt er Stridens største Snille!
   Sværdet synker, Taarer trille.
Den, som styred Nordens Land og Danmarks Dale
   Ligger nu et Liig i Dvale,
   Længes ei til Odins Sale.
Bedre fik ei Konge Baal, for bort at fare.
   Trindt ham ligger tykt en Skare,
   Thor i Armen tog den Svare.
Seer I hist paa Sletten Høien stander ene?
   Mosbevoxne Bautastene!
   Der bevares Heltens Bene.
Vidt end viser Runen vældigt Kæmper alle:
   Hvor Kong Harald paa Braavalla,
   Som en Helt gik til Valhalla.
</body>
</poem>

<poem id="oehlen1999062840">
<head>
   <title>De tvende Kirketaarne</title>
   <toctitle>De tvende Kirketaarne</toctitle>
   <indextitle>De tvende Kirketaarne</indextitle>
   <firstline>Det var sig Herr Asker Ryg</firstline>
   <quality>korrektur1</quality>
</head>
<body>
Det var sig Herr Asker Ryg,
Hannem lyster i Leding at gange;
Først træder han i den Kirke liden,
At høre de Ottesange.

Muren var af det gule Leer,
Og Taget det sorte Straa;
Det var sig Herr Asker Ryg,
Misnøiet han saae derpaa.

Det var sig Herr Asker Ryg,
Sit Hoved maatte han bøie;
Loftet det var saa meget lavt,
Og Kæmperne vare saa høie.

Væggen var baade muggen og grøn,
Den havde saa dyb en Revne;
Tiden æder med skarpen Tand,
Saa lidet monne hun levne.

Fort hun gnaver med skarpen Tand,
Dertil hun haver stor Drift;
Alt da voxte den liden smaa Blomst
Udi den Kirkerift.

Alt da snoede den grønne Humle
Sig ad den Kirkeside.
Storken sidder udi Redet strunk,
Og seer hun ud saa vide.

Og hør du, kiere Fru Inge!
Du est en Qvinde saa puur!
Ei sømmer det sig at bede til Gud
I sligt brøstfældigt Skuur.

Vinden blæser udi Kirken ind,
Og Regnen ned maa dryppe.
Christus er steget til Himmelens Sal,
Han nøies ei meer med en Krybbe.

Hør du allerkiæreste Hustru min,
Jeg siger dig det forsand:
Op skalt du bygge Kirken af ny,
Mens jeg er dragen af Land.

Taget du dække med røde Tegl,
Af Steen du føre den Muur;
Ned da skalt du rive saa brat
Det usselig Kirkeskuur.

Tage du saa mit Skarlagenskind,
Af Fløiel det vel maa være;
Alt til et Alterklæde skiønt
Du snildelig saa det skiære.

Det var sig Fru Inge,
Hun svared sin Husbond med Ære:
Som I siger, min ædelig Herre!
 Saa bør det vel sig være.

Hør du kiære Fru Inge!
Gud haver velsignet dit Liv,
Føder du mig en Søn saa bold,
Da est du en Danneviv.

Føder du mig saa bold en Søn,
Da giør du mig Tankerne glade;
Føder du mig en Dotter skiøn -
Jeg vil hende ikke hade.

Hør du kiære Fru Inge!
Du est en Qvinde velbaarn,
Føder du mig en Søn saa bold,
Da bygge du Kirken et Taarn.

Føder du mig en Dotterlil,
Da sætte Du kun et Spiir;
Ridderen kneiser saa stout og stolt,
Men Qvinden er Ydmyghed Ziir.

Det var sig Herr Asker Ryg,
Han beder sadle sin Hest,
Saa rider han i det Ledingstog,
Som til en Brudefest.

Tredive vare hans Svende,
Og alle med Brynier nye;
Hvor han stædtes i Kampen hen
De Fiender brat monne flye.

Det stod hen udi Uger,
Ja vel udi Maaneder ni;
Det var sig Herr Asker Ryg
Han seired i alle di.

Det var sig den gievelig Helt,
Hannem lyster nu hiem at fare;
Hielmene var af hin røde Guld.
Hannem fulgte saa faur en Skare.

Der han drog igiennem den Skov,
Da fulgte ham tredive Svenne;
Der han kom til Finnesløvlille,
Da reed den Herre allene.

Solen skinner om Morgenen rød,
Og Røgen falder paa Græs,
Det var sig Herr Asker Ryg,
Han spored saa vel sin Hest.

Satte den Herre Guldkringlen
Dybt udi sin Gangers Side.
Det vil jeg for Sandheden sige,
Hans Tanker løbe saa vide.

Over den gule Hvedemark
Der kneiser en Bakke grøn,
Bag ved ligger Finnesløvlil,
En Bye vel stor og skiøn.

Det var sig Herr Asker Ryg,
Han bad vei ved vor Frue:
Give det Gud i Himmerig,
At jeg et Taarn maatte skue.

Det var sig Herr Asker Ryg,
Saa listelig da han loe,
Der han kom paa den grønne Brink,
Da han skued' Taarne to.

Over den Kirke stoltelig
De kneised' i Luften blaa.
Lærken sang i den Hvedemark,
Mens Solen skinte derpaa.

Tak have stolten Fru Inge!
Hun var en Danneviv;
Hun skienkte sin Husbond Sønner to
Til Gammen og Tidsfordriv.

Den første af de Sønner to
Den kaldte han Esbern Snare,
Han blev saa stærk som den vilde Bas,
Og mere snel end en Hare.

Den Anden kaldte han Axel,
Han blev en Biskop from;
Han brugte sit gode danske Sværd,
Som Paven sin Stav i Rom.

Falden er nu det ene Taarn,
Og Krattet voxer af Gruus;
Axel og Esbern Snare
De taarne det danske Huus.

Mosset dækker den gamle Steen
Alt over hin sorten Jord;
Axel og Esbern Snare
De hæve sig høit i Nord.

Styrte vil snart det andet Taarn
Alt i den Kirkeby;
Axel og Esbern Snare
De kneiser i evigt Ry.

Christ signe den ædelig Danneqvinde!
Hun hvilis for Altret i Kirke,
Hun satte tvende mægtige Taarne
Paa Dannemarks Dannevirke.

Hil være den Kæmpe, som seierriig
Hiemdrager med stolten Skare,
Og finder i Vuggen Tvillinger to,
Som Axel og Esbern Snare!
</body>
</poem>

<poem id="oehlen1999062841">
<head>
   <title>Evalds Grav</title>
   <toctitle>Evalds Grav</toctitle>
   <indextitle>Evalds Grav</indextitle>
   <firstline>Hvor ofte er jeg vandret til din Grav</firstline>
   <notes>
      <note>Ewald blev begravet ved Trinitatis Kirke i København. Kirkegården er forlængst sløjfet, men der er et monument på stedet.</note>
   </notes>
   <quality>korrektur1</quality>
</head>
<body>
Hvor ofte er jeg vandret til din Grav,
I Krogen hist bag Kirken, flad og lav;
Dybt var du siunken alt i Jordens Favn,
End ruged dog en Steen, paa den dit Navn;
Johannes Evald der paa Stenen stod,
Halv vasket ud af Regnens Vinterflod.

Hvor tit gik jeg den stille Grav forbi
Igiennem Kirkegaardens trange Sti,
Og titted giennem Sprinkelværket ind.
Da randt en hellig Taare paa min Kind;
Thi fra jeg kunde løfte Bog i Haand
Var jeg fortrolig med din Digteraand.

Ak, tænkte jeg, halvoxen som jeg stod
Ved Gittret, Stenen lige for min Fod:
Hvi har de lagt ham her i denne Krog?
Han skrev jo dog saa mangen herlig Bog!
Hvi hviler ei derinde Skialdens Been
For Altret, bag en sneehvid Marmorsteen?

Hvert Aar, som Gud mit Liv veldædig gav,
Jeg vandred fromt og ene til din Grav;
Helst dog, naar ned af Kirkens Linderad
Høstvinden blæste kold det gule Blad;
Naar Solen skiulte sig bag Skyens Slør,
Da tyktes mig: Nu er det, som det bør.

Og da jeg ældre blev, da tyktes mig,
At sindrigt her man havde jordet dig:
Ved Issen: Kirken rolig i sin Skye!
Ved Foden: Usselhed i snevre By!
Her hellig Kraft og Trøst, hist Sorg og Nød.
Du stodst i Livet, som du laa i Død.

Ja Linden selv her med sin sorte Hud
Seer ved din Grav fuld af Betydning ud;
Thi du var og et Træ af stærk Natur;
Men lænket, haget ved den skumle Muur,
Omklædt af Brædder, at ei Stammens Gang
Kiek skulde giøre Mængden Gaden trang.

O Kirke! skiærm ham med din høie Muur,
Yd Blade. Træ! af tarvelig Natur:
Bred ud din Røst, o Orgel! som et Hav,
Og lad den tone over Evalds Grav.
Kald med din Straale frem, o stærke Sol!
Ved Issen mangen lille Martsviol.

Mod Himlen stegst du, fromme Cedertræ!
Sødt slumre du da nu i Kirkens Læ.
Lad Stenen synke meer alt Aar for Aar,
Dit Navn dog blomstrer i en evig Vaar.
Længst foer det fra sin sørgelige Vraa,
Og funkler nu en Stierne fra det Blaa.
</body>
</poem>

<poem id="oehlen1999062842">
<head>
   <title>Hiemvee</title>
   <subtitle>(I Fraværelsen.)</subtitle>
   <toctitle>Hiemvee</toctitle>
   <indextitle>Hiemvee</indextitle>
   <firstline>Underlige Aftenlufte!</firstline>
   <quality>korrektur1</quality>
</head>
<body>
Underlige Aftenlufte!
Hvorhen vinker I min Hu?
Svale, milde Blomsterdufte:
Siig, hvorhen I bølge nu!
Gaaer I over hviden Strand
Til mit elskte Fødeland?
Vil I der med Eders Bølger
Tolke hvad mit Hierte dølger?

Matte Sol! bag Biergets Stene
Luerød du synker ned.
Og nu sidder jeg allene
I min dunkle Eensomhed.
Hiemme var der intet Field!
Ak, saa er jeg ude vel?
Skal i Nat ei barnligt blunde
I mit Herthas grønne Lunde.

Norges Søn! jeg vel kan mindes
Du har sagt med smeltet Bryst,
At i Hiemmet ene findes
Rolighedens stille Lyst.
Schweizer, som paa Klippen boer!
Du har talt de samme Ord;
Hellig Længsel drev med Vælde
Eder til de vante Fielde.

Troer I da, at Klippen ene
Præger sig i Hiertet ind?
Ak! fra disse nøgne Stene
Vender sig mit bange Sind.
Synger Granens, Fyrrens Lov!
Hvor er Danmarks Bøgeskov?
Gustne Flod, som her sig krummer,
Dysser ei min Siæl i Slummer.

Hiemme rinder ingen Floder
I en siid og leret Grav:
Livets Kilde, Glædens Moder
Taarner sig, det sølvblaa Hav!
Slynger sig med venlig Arm
Om sin Datters fulde Barm,
Og med Blomsten sig forlyster
Paa Siølundas unge Bryster.

Stille, stille! Baaden gynger
Hisset mellem Siv og Krat;
Sødt en Mø ved Cithren synger
I den lune Sommernat:
Rene Toner! Milde Lyst!
Hvor du strømmer i mit Bryst.
Men hvad savner jeg og græder,
Mens hun dog saa venligt qvæder?

Det er ei den danske Tunge,
Det er ei de vante Ord!
Ikke dem jeg hørte siunge,
Hvor ved Hytten Træet groer;
Bedre er de vel maaskee,
Ak! men det er ikke de.
Bedre troer jeg vist hun qvæder;
Men tilgiver, at jeg græder.

Tager ei min Sang for andet,
End et ufrivilligt Suk.
Længselsfuldt heniler Vandet,
Aftnen er saa blid og smuk.
Mangen saadan Aftenstund
Sad jeg i min kiære Lund.
Mindet vender nu tilbage;
Det var Aarsag i min Klage.

Tidlig misted jeg min Moder,
Ak! det giorde mig saa vee.
Danmark er min anden Moder,
Skal jeg meer min Moder see?
Livet er saa svagt og kort,
Skiæbnen vinker længer bort.
Skal jeg med den sidste Varme
Trykke mig i hendes Arme?
</body>
</poem>

<poem id="oehlen1999062843">
<head>
   <title>Bøn til Penaterne</title>
   <toctitle>Bøn til Penaterne</toctitle>
   <indextitle>Bøn til Penaterne</indextitle>
   <firstline>Fader Odin! lad dit Lys</firstline>
   <quality>korrektur1</quality>
</head>
<body>
Fader Odin! lad dit Lys
Kraftigt i mit Hierte lue!
Dødens ængstelige Gys
Mægter ene du at kue.
Lær mig finde Mimers Held
Mellem Skovens dunkle Stammer,
Lær mig kiøle mine Flammer
I det friske Viisdoms Væld.

Giv mig Kræfter, Asa-Thor!
Styrk min Hammer til Idrætter;
Lær mig paa den vilde Jord.
At bekæmpe Mørkets Jetter.
Lær mig fra min egen Aand
Midgardormens lumske Smerte,
Som omspænde vil mit Hierte,
Bort at vriste med min Haand.

Styrk mig Bragi! med dit Blik;
Lær min Harpe helligt klinge.
Sluk min Tørst med Suttungs Drik,
Hæv mig paa din Ørne-Vinge.
Lad dit Æbles søde Saft,
Ydun! i mit Bæger flyde,
Lad mig gavmild Frugten nyde,
Som forynger Livets Kraft.

Freier! gyldne Frugtbarhed!
Overflødighedens Fyrste!
Du, som Ax til Jorden ned
Ryster fra din Gullinhørste.
Skiænk mig et beskedent Neg,
Mens min Sang i Skoven runger.
Lad mig uden Frygt for Hunger
Øve fort min Strengeleg.

Frigga! i dit Herthadal,
Ved en Brink i dine Skove,
Byg din Søn af Løv en Sal,
Nær ved Søens blanke Vove.
Reis den, hvor jeg Lyset saae,
Hvor de svandt min Barndoms Dage,
Men hvor Venskab blev tilbage,
Skiænk mig en fortrolig Vraa.

Stiig da ned til Gefions Øe
Skiønne Freia! Nordens Glæde!
Bring til Hytten mig min Mø,
Slyng os i din gyldne Kiæde.
Slyng os i din Lok saa boldt,
Som ei Heltens Vælde krænker.
Habor sprængte Sigars Lænker,
Signes Haar ham fangen holdt!

Mangen Nat, naar Ægirs Hav
Kiøligt op mod Stranden skyller,
Stiig da Baldur af din Grav
Mens i Mulm sig Solen hyller.
Styrk min Aand med qvægsom Ro,
Lær mig Livets Blomster sanke,
Lær ved hellig Eftertanke
Mig at finde Haab og Tro!

Naar da Lokes haarde Stang
Hødur støder i mit Hierte.
Følg din Ven den skumle Gang,
Giennem Helas Gru og Smerte;
Styrk mig med dit Guddoms Mod!
Sving mig op fra Jordens Vrimle
Med dig, til dit lyse Gimle,
Fromme Baldur Eiegod!
</body>
</poem>

<poem id="oehlen1999062844">
<head>
   <title>Til Melpomene</title>
   <toctitle>Til Melpomene</toctitle>
   <indextitle>Til Melpomene</indextitle>
   <firstline>O du, som min Siæl</firstline>
   <quality>korrektur1</quality>
</head>
<body>
O du, som min Siæl
Saa sødt betvang,
Hugprudeste Mø,
Melpomene du,
Med de blodrøde Druer
I dunkle Haar,
Med en Epheukrands
Om Tindingen trykt,
Med en tveægget Dolk
I demantne Giord,
Og med tankefuldt Blik
Under synkende Bryn,
Med et Veemodssmiil
Paa blomstrende Kind!
Modtag min Sang.
Dig lyder min Sang
I den dæmrende Stund,
Medens Sol gaaer ned,
Medens Maanen opstaaer,
Medens Hesperus bleg
Nedblinker.

    Med den støiende Dag
Thalia forsvandt,
Hendes Øienlaag sig
Med Rosen har lukt.
Polyhymnia nu
Paa Forum ei staaer,
Ei Terpsichore let
Hendandser i Eng
Under Fløiternes Klang,
Euterpes Musik.
Med den slumrende Jord
Nu Bedrifternes Mø
Calliope dybt
Er indslumret paa Skiold.
Kun Urania end
Høit blinker fra Sky,
I sit luftblaa Flor
Med Stiernernes Krands.
Kun Erato endnu
Halvvaagen, i Slum,
Med den sneehvide Haand
Let famler i Stræng,
For til Digterens Sang
At blande, skiøndt svagt,
Sin harmoniske Lyd.

    Dig skuer jeg hist
Høi, ædel og stor,
Som den mægtige Bøg
I dæmrende Nat;
Dens Løv er dit Haar.
Taus skrider du frem
I den slumrende Dal,
Sortmalede Skiold
Paa din Guddoms Arm.
Mørkt skuer du hen
Med dit Junoblik,
Med det uhyre Spyd
Udstrakt i din Haand,
Der et vægtigt Staal
Nedvender mod Jord,
Men en Fane saa let
Imod Stiernernes Hær,
Haabvaiende grøn
Med en Laurbærkrands.
Til Urania du
Har Heltene kaldt;
Men den skumlende List,
Men Ildgierningsmænd
Nedstøder du stærk
I Tartarus' Nat.

    Held, Lov dig og Priis,
Min Gudinde! dig Priis!
Din Nærværelse kun
Giør kraftig og stor.
Som den funklende Myg
Der i Elskovens Blund
Stærkt gløder, og døer,
Er Menneskets Liv.
Thi Kronions Ild
Hos Prometheus rant,
Blev fængslet i Leer;
Men den kalkede Flint
Slaaer sønder, o Mø,
Dit mægtige Spær.
Og den løsladte Gnist
Søger atter, befriet,
Sit himmelske Hiem,
Til et Under for den,
Som kryber i Støv;
Til Opmuntring for den,
Der fik Vinger til Flugt.
Til Fryd for den Aand,
Som du skienkte det Held,
I en flammende Sang
At forkynde din Magt
Over Jorden.
</body>
</poem>

<poem id="oehlen1999062845">
<head>
   <title>Til min Læser</title>
   <toctitle>Til min Læser</toctitle>
   <indextitle>Til min Læser</indextitle>
   <firstline>Du hørte Ynglingen at lalle Toner</firstline>
   <quality>korrektur1</quality>
</head>
<body>
Du hørte Ynglingen at lalle Toner
Knap sluppen ud af Barnets Ledebaand;
Forvoven efter Musens Laurbærkroner
Alt tidlig strakte sig den svage Haand;
Du saae i fierne, ubekiendte Zoner
Omtumle sig den unge Digters Aand:
Hvis nu med Bytte Manden kom tilbage,
Hvi vil du over Reisens Længde klage?

Hvem Musen til sin Præst paa Jorden kaarer,
Opfostres ei dertil i Arnens Vraa;
Det vilde Bryst maa saares, mens det saarer;
Den kiække Ørn maa over Fieldet gaae.
Sig Hiertet øve maa i Fryd og Taarer.
Hvo skildred, hvad hans Øie aldrig saae?
Selv maa du Livsbedrifterne fornemme,
Før Musen tolker dem med Kunstens Stemme.

Og ikke blot hvor Øieblikket rammer
Sig vaander Digteren ved Brødres Kaar;
De ældste Tiders længelægte Skrammer
End bløde frisk for ham, med røde Saar.
Tidsaldren er ham kun et dunkelt Kammer;
Hans Fødeegn en snever Urtegaard;
Som Evighedens Præst og Verdens Borger
Han tolker Seclers Lyst og Seclers Sorger.

Som en Columbus maa han ud sig vove
Paa Skibet bygt af Uerfarenhed;
Forlade Fædrelandets grønne Skove,
Og staa hvor Straalen styrter lodret ned.
Hvis han fra Vove kastedes til Vove,
Og ofte vranten blev fordi han leed -
O harmes ei! han har sin Verden fundet,
Det barske Sømandsliv er længst forsvundet.

Og som en Ven, der kommen er tilbage
Nu i sin Barndoms lykkelige Havn,
Ham glæder mangt et Blomster at opdage,
Som før han neppe kiændte ret af Navn.
Den unge Kraft begynder med at vrage,
Men modnet Hiertet trykker til sin Favn
Alt hvad med Himmelstraalen er beslægtet,
Og som at skue før dets Blik var nægtet.
</body>
</poem>

<poem id="oehlen1999062846">
<head>
   <title>Ton, søde Strænge</title>
   <toctitle>Ton, søde Strænge</toctitle>
   <indextitle>Ton, søde Strænge</indextitle>
   <firstline>Ton, søde Strænge! tolk med Eders Klang</firstline>
   <quality>korrektur1</quality>
</head>
<body>
Ton, søde Strænge! tolk med Eders Klang,
        Hvad ei min Sang
Formaaer at yttre for min Skabers Throne;
Kling hulde Lyd, et Echo af min Røst;
        Og smelt mit Bryst,
Og understøt min Andagt med din Tone.

Tolk, som i Træet i den dunkle Dal
        En Nattergal,
Din Kiærlighed, mens al Naturen sover.
Lad risle, som i Aftensolens Blod
        Den klare Flod,
Med sød vemodig Svulmen dine Vover!

Hvad intet Sprog at tolke var istand,
        Du tolke kan;
Forstaaet saavidt som Himlens Bue hvælver.
Naar Læben bæver og det fulde Bryst,
        Er Ordet tyst;
Men Strængen toner saligt naar den skiælver.
</body>
</poem>
</workbody>
</kalliopework>

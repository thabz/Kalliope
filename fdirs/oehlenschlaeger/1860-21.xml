<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1860-21" author="oehlenschlaeger" status="complete" type="poetry" parent="1857-1862">
<workhead>
    <title>Poetiske Skrifter</title>
    <subtitle>
        <line>En og Tyvende Bind. Digte, Tredie Deel.</line>
    </subtitle>
    <linktitle>Samlede Skrifter, 21. Bind</linktitle>
    <toctitle><num>Bind 21.</num>Digte, Tredie Deel</toctitle>
    <breadcrumbtitle>Bd. 21</breadcrumbtitle>
    <year>1860</year>
    <notes>
        <note>Teksten følger Adam Oehlenschläger: <i>Poetiske Skrifter</i>, F.L. Liebenberg (red.), Selskabet til Udgivelse af Oehlenschlägers Skrifter, Bd. 21, 1860.</note>
    </notes>
    <pictures>
        <picture src="1860-21-p1.jpg">Titelbladet til <i>Poetiske Skrifter</i> (1860) lyder ,,Oehlenschlägers Digte. // Udgivne / af / F. L. Liebenberg. // Anden Deel. // Kjøbenhavn. / Forlagt af Selskabet til Udgivelse af Oehlenschlägers Skrifter. // Hovedcommissionair: Th. Lind, Store Kjøbmagergade Nr. 6. / 1860.''.</picture>

    </pictures>
    <source facsimile="115208057559_color" facsimile-pages-num="368" facsimile-pages-offset="18">Adam Oehlenschläger: <i>Poetiske Skrifter</i>, F.L. Liebenberg (red.), Selskabet til Udgivelse af Oehlenschlägers Skrifter, Bd. 21, 1860.</source>
</workhead>
<workbody>

<poem id="oehlenschlaeger2019021601">
<head>
    <title>Sømands-Tak til Selskabet for Musikens Udbredelse</title>
    <toctitle>Sømands-Tak til Selskabet for Musikens Udbredelse. Marts 1822</toctitle>
    <linktitle>Sømands-Tak til Selskabet for Musikens Udbredelse. Marts 1822</linktitle>
    <indextitle>Sømands-Tak til Selskabet for Musikens Udbredelse. Marts 1822</indextitle>
    <subtitle>Den 17de Marts 1822.</subtitle>
    <firstline>Vi Sømænd giør ei mange Ord</firstline>
    <source pages="1-2"/>
    <dates>
        <event>1822-03-17</event>
    </dates>
    <quality>korrektur1,korrektur2,kilde,side</quality>
</head>
<body>
Vi Sømænd giør ei mange Ord,
Ei hykle eller prale;
Om hvad der i vort Hierte boer,
Bør Daad, ei Munden tale.
Dog, hvad i Hiertet foregik,
Og Takken til den Høie,
Det tolker Taaren i vort Blik,
Og Ilden i vort Øie.

En Bombe er en hæslig Fugl,
Den kan i Luft sig svinge,
Som Ørnen fra sit Kiippeskiul,
Skiøndt den har ingen Vinge;
Og naar den stiger med sin Glød,
Og naar mod Jord den suser,
Den bringe Saar og Skræk og Død,
Og Heltens Arne knuser.

Men denne her er mere mild,
Den hielper dem, som trænge.
Den er ei fyldt med Krudt og Ild,
Men kun med Sølv og Penge.
Og naar den brister uden Knald,
Ei græde Børn og Mødre;
Den dræber Ingen i sit Fald,
Men qvæger gamle Brødre.

Hil dette Selskabs Gavmildhed!
Ei Hiertets Stemme tier.
Den Armods Kaar at lindre veed
Ved hulde Melodier.
Hil Danerkongen og hans Huus,
Hil hver en ædel Borger,
Som bygger Hytten af sit Gruus,
Og lindrer Sømands-Sorger!
</body>
</poem>

<poem id="oehlenschlaeger2019021602">
<head>
    <title>Sang</title>
    <toctitle>Sang paa Prinds Christian Frederiks Fødselsdag. Sept. 1822</toctitle>
    <linktitle>Sang paa Prinds Christian Frederiks Fødselsdag. Sept. 1822</linktitle>
    <indextitle>Sang paa Prinds Christian Frederiks Fødselsdag. Sept. 1822</indextitle>
    <subtitle>
        <line>paa Prinds Christian Frederiks Fødselsdag</line>
        <line>Den 18de September 1822.</line>
    </subtitle>
    <firstline>O Prinds, hvem vi saalænge</firstline>
    <source pages="2-3"/>
    <dates>
        <event>1822-09-18</event>
    </dates>
    <quality>korrektur1,korrektur2,kilde,side</quality>
</head>
<body>
O Prinds, hvem vi saalænge
Har savnet nu i Herthadal!
Modtag ved Harpens Strænge
Din Velkomst i din egen Sal.
  Vidt med din ædle Fyrstinde til Stæder,
  Floder, og Bierge med Skove du drog,
Og overalt med Hæder
Man Skjoldungen modtog.

Og naar en Krands dig raktes
Af fremmed Haand, du høie Par!
Saa stolt en Flamme vaktes
Paa hver en Kyst, hvor Danske var.
  Herlig, som Eiegod, monne du drage.
  Fester beredtes i Dal og paa Strand;
Men Christian kom tilbage.
Og lever for sit Land.

Hvor herlig er en Reise!
I Levetid den glemmes ei:
Ei Alperne, som kneise,
For Blomster i en evig Mai;
  Frankernes Hurtighed, Tydskernes Nemme,
  Romernes Kunster, og Oldtidens Muur,
Og Bretlands Folkestamme,
Og Schweizernes Natur.

Men ingen Glands og Glæder
Kan trøste ret af Hiertensgrund,
Naar stille Hiemvee græder,
Og længes til sin Ungdomslund.
  Glad med den yndigste Viv vil du mindes
  Herlige Vandring i sød Sympathie;
<w>Men kun i Hiemmet findes</w>
<w>Det ægte Sorgenfri.</w>
</body>
</poem>

<poem id="oehlenschlaeger2019021603">
<head>
    <title>De danske Studenters Velkomst-Sang til Prinds Christian Frederik og Prindsesse Carolina Amalia</title>
    <toctitle>De danske Studenters Velkomst-Sang til Prinds Christian Frederik. Sept. 1822</toctitle>
    <linktitle>De danske Studenters Velkomst-Sang til Prinds Christian Frederik. Sept. 1822</linktitle>
    <indextitle>De danske Studenters Velkomst-Sang til Prinds Christian Frederik. Sept. 1822</indextitle>
    <subtitle>Den 18de September 1822.</subtitle>
    <firstline>Velkommen i din Ungdomslund</firstline>
    <source pages="4-5"/>
    <dates>
        <event>1822-09-18</event>
    </dates>
    <quality>korrektur1,korrektur2,kilde,side</quality>
</head>
<body>
Velkommen i din Ungdomslund
Ved Lyst og Jubellyd!
Vi feire her din Fødselsstund,
Du alle Danskes Fryd!
Vor Glædessang! udbryd:
Ham atter bragte Østresaltets Vove.

I lang Tid han os vel forlod,
Og yndig var hans Vei;
Men hvor han gik, og hvor han stod,
Han glemte Danmark ei;
Ei Floras Rosenmai
Han elskte meer, end, Freia! dine Skove.

Vor Christian! paa Drotters Viis
Du Verdens Ære nød;
Dog ei med Hiertes, Aands Forliis
Du Askefrugter brød.
Hvor Viisdoms Kilde flød,
Der, ædle Vandrer! lædsked du din Tunge.

At kiende Verden har du lært.
At skatte Stort og Skiønt;
Og hvad du kiender, er dig kiært.
Og med et Eviggrønt
Det har din Lok belønt.
Du, elsket nu af Gamle som af Unge!

Vel høsted du i Syden Fryd;
Dog Livets bedste Skat:
En jordisk Skiønhed, himmelsk Dyd,
Drog med fra Nordens Nat;
Den har dig ei forladt,
Som Engel Carolina dig belønner.

Nu, danske Broderflok! istem
Et høit: Velkommen vær!
Fra gamle Rom, Apollos Hiem
De drog til Herthas Træer.
Og de har Muser kiær;
Thi juble dem i Møde Musasønner.
</body>
</poem>

<poem id="oehlenschlaeger2019021604">
<head>
    <title>Pebersvenden og Ægtemanden</title>
    <toctitle>Pebersvenden og Ægtemanden. Sept. 1822</toctitle>
    <linktitle>Pebersvenden og Ægtemanden. Sept. 1822</linktitle>
    <indextitle>Pebersvenden og Ægtemanden. Sept. 1822</indextitle>
    <subtitle>
        <line>Et Carmen i Anledning af den høilæirde Doctor og Lector Peder Hjorts og den dydzirede Mø Frøken Olivia Rasbechs Ægteforening.</line>
        <line>Den 25de September 1822.</line>
        <line>Forfattet</line>
        <line>Af et Øievidne.</line>
    </subtitle>
    <firstline>Det vise Varselsraad, min Ven!</firstline>
    <notes>
        <note>Peder Hjort (1793-1871), sprogmand, litteraturhistoriker, lektor i Sorø.</note>
    </notes>
    <keywords>holberg</keywords>
    <source pages="5-6"/>
    <quality>korrektur1,korrektur2,kilde,side</quality>
</head>
<body>
Det vise Varselsraad, min Ven!
Vi hørte tidt gientage
Dø ei som gammel Pebersvend,
Men tag betids en Mage.
Thi uden Viv og uden Børn
Du blier en gnaven, vranten Biørn,
Og uden Roser staaer din Tiørn,
Og uden Lys din Stage.

Hvo giver villig ei sit Ja
Til slig en Lov om Kone?
Dog, Venner! <i>nulla regula</i>
<i>Sine exceptione</i>.
Der var engang en Dannemand
Med Vittighed og stor Forstand,
Men aldrig blev, ved ham i Brand,
Lenore Magdelone.

Dog har vi Pebersvenden kiær,
Trindt vil han Venner finde;
Thi uden ham sad ikke her
Vor Hjort med samt sin Qvinde.
Kun Fædrelandet var hans Viv,
Det offred han sit hele Liv,
Sit Arbeid og sin Tidsfordriv.
Thi leve <w>Holbergs</w> Minde!

Men <w>dig</w> nu før din Sorø-Fart,
Vor gode Hjort! vi ære.
Hvad Pebersvend har sammenspart,
Bør Ægtemand fortære.
For Resten gaa i Holbergs Spor,
At atter Sorø staaer i Flor,
Og at en Sæd i ædel Jord
Kan gyldne Frugter bære.
</body>
</poem>

<poem id="oehlenschlaeger2019021605">
<head>
    <title>Da Kongen atter var karsk</title>
    <firstline>Vredelig brandguul, gold, som i en Ørken</firstline>
    <source pages="7"/>
    <quality>korrektur1,korrektur2,kilde,side</quality>
</head>
<body>
Vredelig brandguul, gold, som i en Ørken,
Sviende Græsset, hærgede kun Tørken,
Længer ei Hertha Danerskoven krandsed,
Kilderne standsed.

Sørgelig sludfuld ind sig hylled Egnen
Skummelt i Taager, daglig fulgte Regnen,
Tillod ei Solen, listig i sin Lue,
Rosen at skue.

Fredrik! din Hertha i sin Feberhede
Vexled med Mismod, Taarer, og med Vrede;
Væxter i Dalen hendes Haand ei planted,
Medens du skranted.

Men da du atter smiler os i Møde
Frisk og husvalet, hendes Kinder gløde.
Fredrik! din Herthas Frugtbarhed har tolket
Glæden for Folket.

Duggen i Skoven nu de Krandse bader,
Vedbend og Eeg til Fædrelandets Fader;
Sundhedsgudindens Hænder dem har flettet,
<w>Dig</w> dem forjættet.

Sildigt de pryde dine Lokker lyse,
Lang Tid ei Folket, ei Naturen gyse;
Kraftig som Olding, dine Sønner prise
<w>Fredrik den Vise!</w>
</body>
</poem>

<poem id="oehlenschlaeger2019021606">
<head>
    <title>Sang</title>
    <toctitle>Sang i Anledning af Dronningens og Kronprinsessens Fødselsdag. Nov. 1822</toctitle>
    <linktitle>Sang i Anledning af Dronningens og Kronprinsessens Fødselsdag. Nov. 1822</linktitle>
    <indextitle>Sang i Anledning af Dronningens og Kronprinsessens Fødselsdag. Nov. 1822</indextitle>
    <subtitle>
        <line>i Anledning af</line>
        <line>Dronningens og Kronprinsessens Fødselsdag.</line>
        <line>Afsiungen i det Venskabelige Selskabs Concert den 3die November 1822.</line>
    </subtitle>
    <firstline>Ædle Moder! hulde Datter!</firstline>
    <source pages="8"/>
    <dates>
        <event>1822-11-03</event>
    </dates>
    <quality>korrektur1,korrektur2,kilde,side</quality>
</head>
<body>
Ædle Moder! hulde Datter!
Fredriks Glæde, Danmarks Fryd!
Eders Fest fremstraaler atter,
Og fremkalder Bardelyd.
Ingen Blomsterkrands vi have,
Som vi <w>eder</w> værdig veed;
O, men Skioldungs bedste Gave
Er dog <w>Folkets Kiærlighed!</w>

Skiebnens Tordenskyer trued,
Rysted ikke Fredriks Mod;
Snart igien hans Øie lued,
Karsk han atter for os stod.
Hvilken Salighed, o Dronning!
Da han skienktes dig igien:
Fædrelandet fik en Konning,
Du en Husbond og en Ven.

Glædestaaren Øiet bader,
Mens det lyder høit fra Strand:
Caroline fik en Fader,
Og, som hun, det hele Land.
Jubler med de høie Tvende!
Himlen skienkte Dagen Lyst;
Froe, som <w>deres</w> Hierter, brænde
Hver en ærlig Danskes Bryst!
</body>
</poem>

<poem id="oehlenschlaeger2019021607">
<head>
    <title>Holbergs Skaal</title>
    <toctitle>Holbergs Skaal</toctitle>
    <firstline>Vi veed, det er en ærværdig Skik</firstline>
    <source pages="9-11"/>
    <keywords>holberg,biehl,bredahl,thaarup</keywords>
    <quality>korrektur1,korrektur2,kilde,side</quality>
</head>
<body>
Vi veed, det er en ærværdig Skik,
Rørt at begræde de Fædre,
Som kort for os ud af Verden gik;
Men lee med dem er dog bedre.

Til Grønnegade de tog der' Kaas,
Naar dem en Spøg skulde glæde;
Vi Andre lee nu paa Hallandsaas,
Til Torv er vorden et Stræde.

Men skiøndt man stundom i Rummet vandt,
Dog ofte Tiden os svigter;
Hvad hielper det, man Theater fandt,
Naar ei man finder en Digter?

Nu skrev man sagtens i anden Stiil,
Men ikkun til liden Gammen;
Thi ei en Bredal og Jomfru Biehl
Frembringer en Holberg tilsammen.

Med fransk og nydeligt Syngespil
Man vilde standse sin Klage;
Men Maaltid Latter maa stundom til,
Hvis det skal Dansken behage.

En ædel Digter, af Smerter træt,
Paa dette Savn vilde bøde;
Han skrev i Dynerne paa et Bræt,
Og vakte Latter - og døde.

En anden, mere for Smerter fri,
Elskværdigt loe under Masken,
Og skrev en lystelig Parodie,
Og drukned Sorgen i Flasken.

Nu var man atter da lige nær.
Dog vared Savnet ei længe;
Snart regnede Skuespil i en Hær.
Hvad giør ei Tydsken for Penge?

Med Latter blandte sig Taarer nu,
Og Hver, som fandtes tilstede,
Høit over Issland og Kotzebue
Da maatte lee, maatte græde.

Tilsidst dog af disse Finker kied,
Snart Spøgen voxte til Alvor:
Man plukked Blomster i bedre Bed,
Og hylded Thaarup i Halvor.

Og skal der grædes, saa lad os faae,
Hvad ret kan Længselen køle!
De Skialde monne det Vink forstaae,
Og lærte Folket at føle.

Nu blev der sørget af Hiertensgrund,
Nu kunde sig Kinderne bade;
Men græde daglig saa mangelund,
Tilsidst kan Øinene skade.

Der klang ei længer i Hal en Stræng,
Som klynked ei over Helte,
Og selv paa Gaden den mindste Dreng
Rørt vilde Hierterne smelte.

Hvad var at giøre? Nu Bundt paa Bundt
Tragødier fik Directionen;
Men ,,gar zu viel ist doch ungesund'',
Som Manden sagde til Konen.

Træt af at græde, man vilde lee,
For megen Klynken er daarlig.
Men intet Livligt man fik at see,
Thi Tiden var for alvorlig.

Tilbage maatte man gaae igien,
Hvis man sig ret vilde more,
Til vittig Munterheds gamle Ven,
Og hylde <w>Ludvig den Store</w>.

Saadan, som Phønix, han atter steg
Forynget skiøn af sin Aske.
Aarhundredet med sine Taager veg -
De har ei bleget hans Maske.

Med liflig Farve den er at see
Ved laurbærflettede Kiæde.
Af den vore Børnebørn vil lee,
Naar os de ei meer begræde.
</body>
</poem>

<poem id="oehlenschlaeger2019021608">
<head>
    <title>Til Emma</title>
    <toctitle>Til Emma (Efter Schiller.)</toctitle>
    <subtitle>(Efter Schiller.)</subtitle>
    <firstline>I det Taagegraa, det Fierne</firstline>
    <notes>
        <note>Gendigtning af Schillers <xref type="translation" poem="schiller2001102420"/>.</note>
    </notes>
    <source pages="12"/>
    <quality>korrektur1,korrektur2,kilde,side</quality>
</head>
<body>
I det Taagegraa, det Fierne
Mine Glæder snart henrandt.
End dog ei en deilig Stierne
Ganske fra min Himmel svandt;
Ak! men, ak! det skiønne Lys
Dæmrer kun i Nattens Gys.

Laae du død udstrakt paa Baaren,
Dyrebar dog var du mig;
Dig tilhørte Veemodstaaren,
Jeg min Fryd begrov med dig.
Men du blomstrer frisk og ung.
Føler ei min Skiebne tung.

Kiærlighedens søde Længsel,
Døer den med et jordisk Bryst?
Støvets alt for snevre Fængsel,
Favner det den hele Lyst?
Nei, den røgindslørte Gnist
Klarer sig til Flamme hist.
</body>
</poem>

<poem id="oehlenschlaeger2019021609">
<head>
    <title>Selkirk i Robinsonshulen</title>
    <firstline>Her er jeg atter hiemme</firstline>
    <source pages="12-15"/>
    <quality>korrektur1,korrektur2,kilde,side</quality>
</head>
<body>
Her er jeg atter hiemme
I hellig Eensomhed,
Og henrykt kan jeg glemme
Alt, hvad jeg stred og leed.
Jeg efter Mennesker higed,
Nu boe de mig saa nær,
Og Aftenstiernen blinker
I Hytten med sit Skiær.

Saa hiertelig mig forlængtes
Alt efter en Menneskerøst,
Forladt og plat alene
Hist uden Haab og Trøst.
Min Ungdoms Kræfter svunde,
Mig Klippen blev alt for steil,
Mig Oxen sank af Hænde,
Og Øinene sloge mig feil.

Da kom i Kanoen hisset
Den brune Ven til Trøst;
Ved hans trofaste Hierte
Forsvandt min Sorg og Brøst.
Hvad havde jeg meer at vente,
Jeg Gubbe, Nødens Rov?
Med hvide Seil kom Skibet,
Og ankrede ved min Skov.

Og Længselen drev mig vældigt
At skue mit Fædreland,
Og mig vinkte med Svanebarmen
Storsejlet hist fra Strand;
Og Flaget flagrede kiærligt -
Da vilde jeg der ei døe,
Besteg det gyngende Dække,
Ak, og forlod min Ø!

Forlod de fremmede Steder,
Skiøndt huusvant længst til dem,
Og stod som Fremmed atter
Midt i mit eget Hiem.
Da blødte mig Hiertet saare.
Her havde jeg intet Hegn,
Og stod, som Lear paa Heden,
I Nattens Storm og Regn.

Nu vender Glæden tilbage.
Her finder jeg alt igien:
Mit Bord, min Bibel, min Hylde,
Min Løibænk, og min Ven.
Med Mennesker kan jeg tale,
Forglemme, hvad for jeg leed,
Og vederqvæge mit Hierte
I hellig Eensomhed.

Jeg kan tilbage mig drømme
Ved Øens Klippebrudd,
Min Nabo stundom besøge,
I Løndom bede til Gud.
O, Tak den ædle Velgiører,
Som slig en Trøst mig gav!
Han vil og Selkirk skienke
Sin smalbeskedne Grav.

Paa Kirkegaarden sove
Skal trætte Vandringsmand,
I Christenjord begraves,
Ei hist i vilden Sand.
Og paa den Steen skal stande,
Som ruger over mit Leer:
,,Han lærte Mennesker elske,
Og var ei ene meer''.
</body>
</poem>

<poem id="oehlenschlaeger2019021610">
<head>
    <title>Sang</title>
    <toctitle>Sang i Anledning af Kongens Fødselsdag. Febr. 1823</toctitle>
    <linktitle>Sang i Anledning af Kongens Fødselsdag. Febr. 1823</linktitle>
    <indextitle>Sang i Anledning af Kongens Fødselsdag. Febr. 1823</indextitle>
    <subtitle>
        <line>i Anledning af</line>
        <line>Kongens Fødselsdag.</line>
        <line>Opført i Selskabet for Musikens Udbredelse, den 2den Februar 1823</line>
    </subtitle>
    <firstline>For Fredrik, Fædrelandets Ven</firstline>
    <source pages="15-16"/>
    <dates>
        <event>1823-02-02</event>
    </dates>
    <keywords>frederik6</keywords>
    <quality>korrektur1,korrektur2,kilde,side</quality>
</head>
<body>
For Fredrik, Fædrelandets Ven,
Nu juble Nord!
Hans Fest os hilser skiøn igien,
Hver ærlig Danske feire den!
Vor Drot, vor Fader og vor Ven!
Hør Glædens Chor;
Den Fryd dig tyde Toners Brag,
Som Læben tolker alt for svag
Med Ord.

Kun kort vor Sol formørket var
Af Sorgens Sky;
Nu skinner Straalen atter klar,
Velgiørende som dyrebar.
Sit Sæde Glæden atter har
I Fredens Ly;
Thi karsk, med kraftigt Manddomsblik,
For Danmark smiler Frederik
Paa ny.

Virk stærk endnu halvhundred Aar,
Du Danskes Trøst!
Til Sølvet om dit lyse Haar
Sin Oldings-Kongekrone slaaer.
Skienk os din Sommer, som din Vaar,
Skienk os din Høst,
Skienk os din Vinter, reen som Snee!
Paa den skal Himlens Stierner see
Med Lyst.
</body>
</poem>

<poem id="oehlen2000030206">
<head>
    <title>Til min Søn</title>
    <subtitle>I et Exemplar af den latinske Grammatik.</subtitle>
    <firstline>En Gave her, min Hans! du fik</firstline>
    <notes>
        <note type="credits">Bidrag fra Henrik Nielsen.</note>
    </notes>
    <source pages="16-18"/>
    <quality>korrektur1,korrektur2,kilde,side</quality>
</head>
<body>
En Gave her, min Hans! du fik,
Som vel i første Øieblik
Dig inderligt behager;
Thi Bogen smukt er bundet ind
I Glandspapir med gule Skind,
Dens Ydre dig indtager.

Dog (modsat Mandelens Natur)
Du Skallen sød, og Kiærnen suur
Af denne Frugt vil finde;
Og <i>mensa, dominus, hic, hoc</i>
Vil giøre dig det broget nok.
Du maa dig overvinde.

Thi naar du heller ud gad gaae,
Du sidde maa i stille Vraa,
Og læse paa din Lexe.
Dog ei om liden Tvang dig bryd!
Snart mærker du med megen Fryd,
At denne Bog kan hexe.

Et Eventyr du jo har hørt
Om ham, som blev i Bierget ført,
Blot ved et Ord at fatte;
Og nævned han det Trolddomsord,
Da Tryllebierget strax opfoer,
Og bød ham sine Skatte.

Her maa du sagtens lære fleer;
Men, Hans! hvad siger det saa meer,
Om du Fliden forøger?
Naar denne Bog du først forstaaer,
Da Nøglen pludselig du faaer
Til hundred andre Bøger.

Studeer da nu med al din Flid!
Tak Gud, du lever ei en Tid,
Som revser strengt for en Tøddel;
Hvor Barnet ikke længer fandt
I en utaalelig Pedant
Sin Afsky og sin Bøddel!

Men heller ei forføres du
Af dovne Lapseri, som nu
Kun følger Flaneskikken!
<w>Ei til det Slette declineer,</w>
<w>Dig med det Gode conjugeer!</w>
Saa veed du Grammatiken.
</body>
</poem>

<poem id="oehlenschlaeger2019021612">
<head>
    <title>Frederike von der Maase</title>
    <toctitle>Frederike von der Maase. Febr. 1823</toctitle>
    <subtitle>Februar 1823.</subtitle>
    <firstline>Overstridt du har, Veninde!</firstline>
    <source pages="18-19"/>
    <quality>korrektur1,korrektur2,kilde,side</quality>
</head>
<body>
Overstridt du har, Veninde!
Vennen stirrer ved dit Minde
Tausveemodig paa din Grav.
Sneens Vinterlilier sige:
Du er salig, fromme Pige!
Himlen tog, hvad den os gav.

Selsom var din Gang i Livet:
Skiønhed blev din Ungdom givet,
Dog du ingen Rose brød;
Nær en Dronning var dit Sæde,
Kummer mørkned dog din Glæde,
Malurt i dit Bæger flød.

Men saa lidt, som Hovmod, mægted
Sørg en Siæl med Gud beslægtet
At berøve Yndets Magt.
Paa dit Kammer over Muren
I dit Vindve stod Naturen
Huldt i Hyacinthens Dragt.

Kunsten elskte du, dens Glæder.
Ridderfrøknens vene Sæder
Du med Eenfold sødt forbandt.
Og med himmelsk Søstervarme
Fromt husvaled du den Arme,
Som i dig sin Tilflugt fandt.

Spændte Skiebnen tungt dit Hierte,
See, da lindred du din Smerte
Ved at søge Trøst hos Gud.
Ingen Tvivl i mørke Blikke!
Engle tog vor Frederike,
Bragte hende til sin Gud.

Selv vor gode Dronning græder,
Eensom hun i Hallen træder,
Rørt hun under Bøgen gaaer.
Store Tab for en Fyrstinde:
En hengiven, tro Veninde
Fra de første Ungdomsaar.

Klage! ti. Paa Englevinger
Frederike ned sig svinger,
Hun er ikke langt herfra.
Tidt i Vaar, naar Blomster bæve,
Arm i Arm to Skygger svæve:
Hist hun fandt <w>Amalia</w>.
</body>
</poem>

<poem id="oehlenschlaeger2019021613">
<head>
    <title>Til Morgensolen</title>
    <firstline>Tak, du himmelske Lys, som atter straaler</firstline>
    <source pages="20-21"/>
    <quality>korrektur1,korrektur2,kilde,side</quality>
</head>
<body>
Tak, du himmelske Lys, som atter straaler
Paa min Bog, min Haand, og paa min Kind!
Glæden drikker jeg nu af dine Skaaler,
Thi du fylder med Mod og Kraft mit Sind.

Naar du længe bag sorten Sky dig skiuler,
Nedslaaes Kræfterne, Dunsten stiger af Hav,
Taagejetten staaer frem af sine Huler,
Hele Jorden er liig en fugtig Grav.

Jetten af sortgraat Vand et Fængsel hvælver,
Trækvind suser igiennem Murenes Rift;
Kuet i Lænker, mærk Naturen skiælver,
Glemmer sit Haab, Erindring, sin Bedrift.

Skilt fra Straalerne gaaer den bedrøvede Sanger,
Søger en Gienstand, søger i Vintren Vaar,
Finder den ei, og som en jordisk Ganger
Pegasus mat med slunkne Vinger staaer.

Men naar, Phøbus Apol! du atter luer,
Brister trykkende Fængselhvælving brat;
Orion og Himmelvognen jeg skuer
Atter i Glands fra mørke Midienat.

Og den smilende Morgen savner Muren,
Som indklemte saa tungt min Følelse nys.
Phøbus elsker med Sværmeri Naturen,
Skienker den hele Skabning Morgenkys.

Lær, o himmelske Lys! min Aand at vaage,
Lær den frydes ved Alt, hvad stort er og smukt;
Da skal ingen jordisk Taage
Stække Siælens hellige Vingeflugt.
</body>
</poem>

<poem id="oehlenschlaeger2019021614">
<head>
    <title>Afskedssang</title>
    <toctitle>Afskedssang til Oberst Hegermann-Lindencrone. April 1823</toctitle>
    <linktitle>Afskedssang til Oberst Hegermann-Lindencrone</linktitle>
    <indextitle>Afskedssang til Oberst Hegermann-Lindencrone</indextitle>
    <subtitle>
        <line>til</line>
        <line>Kammerherre og Oberst Hegermann-Lindencrone.</line>
        <line>Fra det jydske Jæger-Corps.</line>
        <line>Den 29de April 1823.</line>
    </subtitle>
    <firstline>Nu op, Kammerater! ved Hornenes Klang</firstline>
    <source pages="21-22"/>
    <dates>
        <event>1823-04-29</event>
    </dates>
    <quality>korrektur1,korrektur2,kilde,side</quality>
</head>
<body>
Nu op, Kammerater! ved Hornenes Klang
Et Bæger til Minde vi drikke;
Men i Staldbrødrenes Afskedssang
Indblande dog Sorgen sig ikke.
Vor Oberst ei faldt ved det hvinende Bly,
Han smiler som Høvding os nær paa ny.

Han følger sin Pligt og sin Konges Kald,
Dog nødig sin Flok han forlader.
Som Broder den Ældre dig elske skal,
Den Yngre dig elske som Fader.
Thi Jæger du var med Siæl og med Liv;
Vor Jagt var din kiæreste Tidsfordriv.

Og hvergang vi fulgte dit venlige Vink,
Dit Bifald os monne belønne;
Da matted ei Solen med brændende Blink,
Da qvæged os Træerne grønne,
Rask gik det da let over Grøft, giennem Hæk,
Kun lædsked, ei standsed den rislende Bæk.

O, Hegermann! aldrig du kommer forbi
Derude de Fædrenehøie,
Den blomstrende Busk paa sin eensomme Sti,
Før Taaren dig staaer i dit Øie:
Du mindes de Dage, da, let som en Fugl,
Du iilte med Brødre fra løvrige Skiul.

Naar langsomt du gaaer ad den støvede Vei
I rolige Marsch med de Røde,
Og hurtigt derude blandt spirende Mai
En Flok af de Grønne dig møde,
Da Hiertet vil svulme dig høit i dit Bryst,
Du mindes ungdommelig Jægerlyst.

Gud signe dig, Ædle! Vi takke dig troe
For alle de samnydte Dage.
Gid længe saa munter, saa ivrig og fro
For Skioldungens Kæmper du drage!
Saa venlig som tapper, saa tapper som mild,
Du styrke de Yngre med Manddommens Ild!
</body>
</poem>

<poem id="oehlenschlaeger2019021615">
<head>
    <title>Indskrift</title>
    <toctitle>Indskrift i det græske Tempel i Søndermarken</toctitle>
    <linktitle>Indskrift i det græske Tempel i Søndermarken</linktitle>
    <indextitle>Indskrift i det græske Tempel i Søndermarken</indextitle>
    <subtitle>i det græske Tempel i Søndermarken.</subtitle>
    <firstline>O, søde Sommer! aldrig skal dit Minde</firstline>
    <pictures>
        <picture ref="eckersberg/apistemplet-1809"/>
    </pictures>
    <source pages="22"/>
    <quality>korrektur1,korrektur2,kilde,side</quality>
</head>
<body>
O, søde Sommer! aldrig skal dit Minde
Af dette Bryst forsvinde,
Naar atter Flora her mig favner,
Og længselsfuld jeg mindes, hvad jeg savner.
</body>
</poem>

<poem id="oehlenschlaeger2019021616">
<head>
    <title>Prindsesse Carolina Amalias Fødselsdag</title>
    <toctitle>Prindsesse Carolina Amalias Fødselsdag. Juni 1823</toctitle>
    <linktitle>Prindsesse Carolina Amalias Fødselsdag. Juni 1823</linktitle>
    <indextitle>Prindsesse Carolina Amalias Fødselsdag. Juni 1823</indextitle>
    <subtitle>Den 28de Juni.</subtitle>
    <firstline>Hulde Fyrstinde! saa gierne jeg vilde</firstline>
    <source pages="23-24"/>
    <dates>
        <event>1923-06-28</event>
    </dates>
    <quality>korrektur1,korrektur2,kilde,side</quality>
</head>
<body>
Hulde Fyrstinde! saa gierne jeg vilde
Krandsen dig række;
Ak, men jeg frygter, jeg kommer for silde,
Fagrere Blomster dit Alter bedække.

Hvor du drog frem som en straalende Herthe,
Vandt du hvert Hierte,
Ridderne knæled, og Skjaldenes Vise
Hørte man kun din Huldsalighed prise.

Krandsen af grønnende Ranker ved Rhinen
Rakte Germanen;
Studsende Franker, beundrende Daner:
Vikled dig purpurne Knop i Jasminen.

Schweizeren saae dig paa Fjeldet, Hyrdinde!
Monne dig binde
Venligt af Vedbend og blaalige Klokker
Yndigste Krands i de fagreste Lokker.

Men hvor de deilige Kildevæld styrte,
Templerne stande,
Romeren slyngte sin friskeste Myrte
Fro dig, med Lauren, om hvælvede Pande.

Krandset af Alle, du kommer tilbage.
Vil du ei vrage
Blomsten, som voxer i Damens Skygger,
Hvor under Bøgelov Alferne bygger?

Nei! du vil ikke dit Danmark forsage,
Christians Mage!
Trofast, som han, kan du aldrig forglemme
Disernes Skov, hvor din Æt havde hiemme.

Har vi ei Roser, og har vi ei Bøge?
Skulde vi søge
Længe da Krandsen, hvortil du er baaret?
Selv har dig Freia den slynget om Haaret.

Hulde Fyrstinde! din Fødselsdag kommer
Herlig hver Sommer.
Naar sig Naturen med Roserne pryder,
<w>Dig</w> det, den skiønneste Rose, betyder.

Lev med din Christian lyksalige Dage,
Freidig tilbage
Steds paa de svindende Timer du tænke;
Himlen dig altid dem gladere skienke!
</body>
</poem>

<poem id="oehlenschlaeger2019021617">
<head>
    <title>Til en ung pige paa hendes Fødselsdag</title>
    <toctitle>Til en ung pige</toctitle>
    <subtitle>
        <line>Den 30te Juli 1823.</line>
        <line>Med samlede Digte, I.</line>
    </subtitle>
    <firstline>Juli er skiønneste Maaned i Aaret</firstline>
    <source pages="24-25"/>
    <quality>korrektur1,korrektur2,kilde,side</quality>
</head>
<body>
Juli er skiønneste Maaned i Aaret,
Rosen er Julis fagreste Pryd;
Huldere Blomst dog end Rosen er baaret:
Pigen med Ynde, med Hierte, med Dyd.
Juliusrose! livsalige Gave!
Længe du pryde Forældrenes Have.

Sindrige Læser er sielden at finde,
Gierne sin Ven i ham Digteren seer;
Men en begeistret og varm Læserinde
Findes dog sieldnere, glæder dog meer.
Modtag da nu, hvad tildeels du alt kiender:
Samlede Viser fra Digterens Hænder.

Engang i Tiden, naar Roserne blegne,
Vil det dog røre dig, Bøgen at see.
Juli er evig i Musernes Egne,
Om end Naturen sig hyller i Snee.
Siælenes Blomster har Englenes Vinge,
Dem kan ei Tiden og Rummet betvinge.
</body>
</poem>

<poem id="oehlenschlaeger2019021618">
<head>
    <title>Sølvbryllups-Sang</title>
    <toctitle>Sang ved Rahbeks Sølvbryllup. Aug. 1823.</toctitle>
    <linktitle>Sang ved Rahbeks Sølvbryllup</linktitle>
    <indextitle>Sang ved Rahbeks Sølvbryllup</indextitle>
    <subtitle>
        <line>i Anledning af</line>
        <line>Hr. Studiosus K. L. Rahbeks og Frøken K. M. Hegers Ægteforening.</line>
        <line>Den 31te August 1823.</line>
    </subtitle>
    <firstline>Sølvbryllupsfolk, mig meest bekiendt</firstline>
    <source pages="25-26"/>
    <dates>
        <event>1823-08-31</event>
    </dates>
    <keywords>rahbekk,rahbek</keywords>
    <quality>korrektur1,korrektur2,kilde,side</quality>
</head>
<body>
Sølvbryllupsfolk, mig meest bekiendt,
Er gierne Folk med Lokker graae,
Med Toure, med Parykker paa,
Som alt har Verden Ryggen vendt.

Men disse vende Brystet til;
Og skiøndt de just ei lide Støi,
Beboe de dog en venlig Høi,
Hvor man kan høre, hvad man vil.

Sølvbryllupsfolk, mig meest bekiendt,
Har gierne mange Store, Smaae,
Med Bakkenbart, med Faldhat paa,
Som reent giør Huset endevendt.

Men dette Ægtepar vi see
Paa samme Viis i samme Huus,
Hvor Ungersvenden fra en Ruus
Tilbagevendte tidt i Snee.

Som Alt nu har beholdt sin Skik
I hine fem og tyve Aar -
Det næste Sæt, som forestaaer,
Vist ligner dette paa en Prik.

Og uforandret blier igien
Det Venskab da, det Hiertelag,
Hvormed I mangen svunden Dag
Imodtog mangen trofast Ven.

Og ærligt lover eder een,
Om fem og tyve Aar, i Fald
Han eders Glæde dele skal,
At slynge jer en Egegreen.

Sølv er vel godt, og Guld er meer;
Men bedre dog, end begge to,
Er Nøisomhed og Hiertero,
Som Himlen i Naturen seer.
</body>
</poem>

<poem id="oehlenschlaeger2019021619">
<head>
    <title>Prinds Christian Frederiks Fødselsdag</title>
    <toctitle>Prinds Christian Frederiks Fødselsdag. Sept. 1823</toctitle>
    <linktitle>Prinds Christian Frederiks Fødselsdag. Sept. 1823</linktitle>
    <indextitle>Prinds Christian Frederiks Fødselsdag. Sept. 1823</indextitle>
    <subtitle>Den 18de September 1823.</subtitle>
    <firstline>Siølunda glædes atter</firstline>
    <source pages="27-28"/>
    <quality>korrektur1,korrektur2,kilde,side</quality>
</head>
<body>
Siølunda glædes atter
Til Christians Fødselsfest,
Og Gefion, Odins Datter,
Har smykt sin Ø som bedst.
Hun saae ham bange drage
Fra hendes Helligdom;
Dog med sin hulde Mage
Han tro tilbagekom.

Ei over Alpen glemte
Han Danmarks grønne Dal.
Apol sin Lyra stemte
For ham i Musers Sal;
Det smelted vel hans Hierte,
Ham giorde Barmen trang,
Dog glemte han ei, Herthe!
Sin Barndoms første Sang.

Vel taarner ikke Fjeldet
Sig her mod Himlens Sky,
Hvor yndigt Kildevældet
Kun søger Græssets Ly;
Men bag de grønne Grene,
Men under gamle Træer
Staae store Bautastene,
Dem har Skjoldungen kiær.

O, Danmark er et Eden,
Et lidet Paradiis!
Naar os beskiermer Freden,
Hvad skader Vintrens Iis?
Saa let den atter smelter,
Og Ægir frisk fra Grund
Igien sin Bølge vælter
Igiennem Øresund.

Og stærk i Solens Flamme,
Som alle Glæder spaaer,
Vor gamle Skioldungstamme
I Danerdalen staaer.
Saa froe vi om den bygge;
Alfader! hør vor Bøn:
Lyksaliggiør dens Skygge,
Og hold dens Krone grøn.

O, Christian! skiøndt du kiender
Nu Kunstens største Glands,
Modtag af vore Hænder
En dunkel Egekrands;
Sæt Krandsen om din Tinding,
Og glæd dig, thi du veed:
Skioldungens bedste Vinding
Er Folkets Kiærlighed.
</body>
</poem>

<poem id="oehlenschlaeger2019021620">
<head>
    <title>Sang</title>
    <toctitle>Sang i Anledning af Dronningens og Kronprinsessens Fødselsfest. Ovt. 1823</toctitle>
    <linktitle>Sang i Anledning af Dronningens og Kronprinsessens Fødselsfest. Ovt. 1823</linktitle>
    <indextitle>Sang i Anledning af Dronningens og Kronprinsessens Fødselsfest. Ovt. 1823</indextitle>
    <subtitle>
        <line>i Anledning af</line>
        <line>Dronningens og Kronprinsessens Fødselsfest</line>
        <line>den 28de October 1823</line>
        <line>ved deres Ankomst i Skuespilhuset.</line>
    </subtitle>
    <firstline>Hæver, o Brødre! forenede Stemmer</firstline>
    <source pages="29-30"/>
    <quality>korrektur1,korrektur2,kilde,side</quality>
</head>
<body>
Hæver, o Brødre! forenede Stemmer,
Giger og Fløiter forstærke vor Røst.
Yndige Søstre! nu Frygten forglemmer,
Istemmer froe med deeltagende Bryst:
Maria! vor Moder! vi signe din Fest;
Hvor Hiertet er Skialden, der Sangen er bedst.

Kiærlige Moder end aldrig har savnet
Festen i Hytten, for Børnene kiær;
Evighedsblomster da slynges om Navnet.
Dronning! hvad bringe dig Børnene her?
Vi bringe vort Hierte - Maria! modtag
Det Bedste, vi eie, til Tak paa din Dag.

Fryd dig, o Danmark, som stedse beredte
Ædle Fyrstinder taknemmelig Priis!
See din Maria, saa høi som Margrete,
Yndig som Dagmar, som Thyra saa viis.
Som Freia med Siofna, med venlige Hnos,
Saa straaler Maria med Døttre for os.

Signede Dag! vi dig skue saa gierne.
Pryd dig, o Høst! med det gyldneste Blad.
Selsomme Nat med den dobbelte Stierne!
Moder og Datter de følges jo ad.
Som Maanen med Hesper paa Himmelens Blaa,
Vi see Carolina hos Moderen staae.

Venlige Stierner! o, længe de funkle!
Skiælver med Glæde, men aldrig med Gys!
Vinter-Orkanernes Mulm ei fordunkle,
Nordens October! dit yndige Lys.
Vi elske dem begge, den ædelske Ziir,
De bedste Demanter i Frederiks Spiir.
</body>
</poem>

<poem id="oehlenschlaeger2019021621">
<head>
    <title>Uhret og Lamperne</title>
    <subtitle>Da Hans Høihed Prinds Christian havde hædret Digteren med disse Gaver.</subtitle>
    <firstline>At bruge sin Tid, og sit Lys holde tændt</firstline>
    <source pages="30-31"/>
    <quality>korrektur1,korrektur2,kilde,side</quality>
</head>
<body>
,,At bruge sin <w>Tid</w>, og sit <w>Lys</w> holde tændt,
Det ei under Skieppen at skiule.
Den Land om har Himlen til Jorderig sendt,
Fra Nazareth lød den, til Thule.
Thi Tiden er lang, mens den varer; og kort
Den tykkes kun Ladheden, naar den gaaer bort,
Naar ei den har bygget sig Mærker;
Men Evighed selv kun af Tider bestaaer,
Hvad Himlen os sendte, det aldrig forgaaer,
Det lever i Aandernes Værker.

Og Lyset, saa lidet det blusser paa Jord,
Og taber sig mat imod Polen,
Er altid en Ild, som fra Himmelen foer,
Og langt ud beslægtet med Solen.
Den Gnist, som paa Arnen husvaler en Æt,
Det Glimt, som i Natten ei lyser os ret,
Er altid dog Støvet til Nytte.
Thi bør vi bevare den hellige Glød,
At ikke den blaaner i tidlige Død,
Og slukkes som Mørkhedens Bytte.

Aladdin! din Lampe, din Timernes Ring,
De sieldne Klenodier kiære
Er ei Phantasier, men virkelig Ting,
Som Digteren mindst kan undvære.
Thi lyser ham Aanden, han Alting formaaer,
Og hvad han sig ønsker, for Øiet ham staaer,
Og stiger saa lifligt af Dampen.
Dog Lykken maa følge den kraftige Flid,
Og Flammen kun lyser for dannede Tid.'' -
<w>Det sige mig Uhret og Lampen.</w>

Tak, ædleste Fyrste! for Gaverne to,
For hvad du ved Gaverne tænker:
Du ønsker mig Lysning og Timernes Ro,
At Aanden ei lægges i Lænker.
Saa længe nu banker mig Dagenes Uhr,
Saa længe min Lampe mig viser Natur,
Min Harpe skal høres i Lunden.
Og tro, som en Viggo, der Hæderen fandt,
Da Rolf ham om Armen en Guldslange vandt,
Til Døden jeg er dig forbunden.
</body>
</poem>

<poem id="oehlenschlaeger2019021622">
<head>
    <title>Ved Callisens Grav</title>
    <toctitle>Ved Callisens Grav. Febr. 1824</toctitle>
    <subtitle>Februar 1824.</subtitle>
    <firstline>Naar skal da min Tid faae Ende?</firstline>
    <notes>
        <note>Henrich Callisen (1740-1824), dansk læge og kirurg.</note>
    </notes>
    <source pages="32-33"/>
    <quality>korrektur1,korrektur2,kilde,side</quality>
</head>
<body>
,,Naar skal da min Tid faae Ende?
Naar min Aand tilbagevende?
Brister dog, I Baand! itu,
Slipper løs omsider nu
Siælen af sin Fængselsmuur,
Fuglen af sit Fuglebuur.''<!-- TODO: Find citatets kilde -->

Saa hiin fromme Olding sukked.
Da ham Døden Øiet lukked.
Han sov ind med sneehvidt Haar,
Danmark græder ved hans Baar.
Ingen Sorg dog trykker ned,
Taaren er kun Kiærlighed.

Lykkelig og alderstegen
Stod han kongelig som Egen.
Kun Beundrings Taareglands
Falder i Cypressens Krands.
Yngling, Gubbe, Viv og Mand -
Hører dem ved Kistens Rand!

Jeg var Barn, Forældres Lykke,
Solens Glæde, Vaarens Smykke.
Da kom Døden med sin Lee,
Trued mig med bittre Vee;
Callisen i Favn mig tog,
Døden til sin Hule jog.

Jeg var Brud; min Brudgom smiilte,
Vi til Herrens Altar iilte.
Mat jeg standsed paa min Vei;
Rosen blegned, dufted ei.
Callisen sin Hielp mig bød -
Rosen blussed atter rød.

Jeg var Fader; Døden trued,
Ved min Seng jeg Flokken skued,
Arme Pige, stakkels Dreng!
Da treen Helten for min Seng,
Har mig Liv af Kilden øst;
Barnet blev ei faderløst.

Du, som trøstet har saa Mange!
Hør Taknemlighedens Sange.
Længe Døden skaante dig,
Ei han turde nærme sig;
Han har ikke Leen brugt,
Du faldt af som moden Frugt.

Verden skatter Lægens Lære.
Skal ham Ormen nu fortære,
Sønderlemme disse Been
Under denne kolde Steen?
O, kun Jorden vorder Jord,
Siælen til sin Skaber foer.

Krandser Graven, Søn og Datter,
Som fik Fader, Moder atter!
Sundhedsurter! voxer skiønt,
Dukker ham med Haabets Grønt.
Lærke! sæt paa Graven dig,
Siung: <w>Han er udødelig.</w>
</body>
</poem>

<poem id="oehlenschlaeger2019021623">
<head>
    <title>Nationalsang for Jyderne</title>
    <subtitle>ved Kongens Besøg i Landet 1824.</subtitle>
    <firstline>Vaaren er kommen med Blomst og med Green</firstline>
    <source pages="34-35"/>
    <quality>korrektur1,korrektur2,kilde,side</quality>
    <keywords>frederik6</keywords>
</head>
<body>
Vaaren er kommen med Blomst og med Green,
Himlen er reen,
Heden staaer fuld af det rødmende Lyng;
Frisk i Skoven og Nattergal! syng:
Hvi glædes Naturen? hvi bygger den stort
Sin Æreport?
For Danemarks Fredrik, som drager omkring
Paa Kongething.

Jyderne glædes. Vor venlige Drot!
Langt fra dit Slot,
Langt fra din Throne vi boe i dit Land,
Gieste kun sielden den siællandske Strand.
Naar Karlen med Bøsse, med Fiær i sin Hat
Har os forladt,
Og kommer tilbage med øvede Sværd
Fra Vaabenfærd:

Rundt da ved Arnen ham Kredsen omsnoer,
Hører hans Ord,
Hører om Kongen, hans Børn og hans Viv,
Ønsker dem Lykken og Sundhed og Liv.
Nu selv du er kommen, du red under Ø,
Nu Svend og Mø,
Nu Qvinde med Olding staaer Frederik næst,
Du er vor Giest;

Øver dit Mandskab, og hører dit Folk,
Sandhedens Tolk;
Hædrer med Bifald den ærlige Svend;
Fredrik den Siette, Retfærdigheds Ven!
O, mindes vil Jyden i Fremtidens Aar,
Naar Lærken slaaer,
Den Sommer, da Liimfiord og Skodborg-Aa
Dit Billed saae!
</body>
</poem>

<poem id="oehlenschlaeger2019021624">
<head>
    <title>Sang</title>
    <toctitle>Sang i Anledning af Kongens Hiemkomst. Sept. 1824.</toctitle>
    <linktitle>Sang i Anledning af Kongens Hiemkomst. Sept. 1824.</linktitle>
    <indextitle>Sang i Anledning af Kongens Hiemkomst. Sept. 1824.</indextitle>
    <subtitle>
        <line>ved det borgerlige Militaires Høitidelighed</line>
        <line>i Anledning af</line>
        <line>Kongens Hiemkomst.</line>
        <line>Den 18de Juli 1824.</line>
    </subtitle>
    <firstline>Kong Fredrik stod ved Axelskrand</firstline>
    <source pages="35-36"/>
    <dates>
        <event>1824-07-18</event>
    </dates>
    <keywords>frederik6</keywords>
    <quality>korrektur1,korrektur2,kilde,side</quality>
</head>
<body>
Kong Fredrik stod ved Axelstrand,
Da lød hans Ord:
,,Jeg gieste vil det jydske Land,
Thi kiær er mig hver Dannemand,
Og Liimfiord har saa smuk en Strand,
Som Isefiord''.
Som Solen varmer Kongens Blik;
Og huldt bestraalte Frederik
Sit Nord.

Og hvor han drog, var Vaaren Giest,
Den kom fra Syd,
Den tilberedte selv hans Fest.
Da mødte Kriger, Borger, Præst,
Hver vilde stande Kongen næst
Ved Jubellyd.
Han drog i Mark, han sad paa Thing,
Da dandsed jydske Møer i Ring -
O, Fryd!

Nu atter hiem til Axelstad
Stod Kongens Hu.
Hver Axelborger føler glad,
At Fredrik elsker Axelstad,
Og høit vi siunge Rad ved Rad:
Velkommen du!
Til Døden er os Fredrik kiær,
Gud signe Kongen fiern og nær,
Som nu!
</body>
</poem>

<poem id="oehlenschlaeger2019021625">
<head>
    <title>Prinds Christian Frederiks Fødselsdag</title>
    <toctitle>Prinds Christian Frederiks Fødselsdag. Sept. 1824</toctitle>
    <linktitle>Prinds Christian Frederiks Fødselsdag. Sept. 1824</linktitle>
    <indextitle>Prinds Christian Frederiks Fødselsdag. Sept. 1824</indextitle>
    <subtitle>Den 18de September 1824.</subtitle>
    <firstline>September! med de gyldne Dage</firstline>
    <source pages="36-37"/>
    <quality>korrektur1,korrektur2,kilde,side</quality>
</head>
<body>
September! med de gyldne Dage,
Med Himlen blaa
Du vender atter skiøn tilbage,
Som vi saamangen Høst dig saae.

Fløi Somren hen paa lette Vinger
Letsindig smukt,
Du er den sande Glædes Bringer
Med sunde Luft og modne Frugt.

Du, som den Vises Glæde ligner!
Du prises skal;
Thi Christians Fødselsdag du signer
Imellem dine Dages Tal.

Hans Aand, som du, saa skiøn og rolig,
Til Danmarks Held,
Har viis, med Frugterne fortrolig,
Dog ikke Blomsten sagt Farvel.

Forund ham rigeligt og længe
Din rene Fryd,
Mens alle danske Harpestrænge
Sig blande høit i Glædens Lyd.

Alfader! du beskiermer Dine,
Og din er han.
Du, som ham skienkte Caroline!
Skienk Danmark længe Christian.
</body>
</poem>

<poem id="oehlenschlaeger2019021626">
<head>
    <title>Sang</title>
    <toctitle>Sang i Anledning af et dramatisk Selskabs Stiftelsesdag</toctitle>
    <linktitle>Sang i Anledning af et dramatisk Selskabs Stiftelsesdag</linktitle>
    <indextitle>Sang i Anledning af et dramatisk Selskabs Stiftelsesdag</indextitle>
    <subtitle>
        <line>i Anledning af</line>
        <line>et dramatisk Selskabs Stiftelsesdag.</line>
    </subtitle>
    <firstline>Et Aar er forløbet nu samler som Giest</firstline>
    <source pages="37-39"/>
    <quality>korrektur1,korrektur2,kilde,side</quality>
</head>
<body>
Et Aar er forløbet nu samler som Giest
Sig Broder med Broder igien til en Fest,
En Fest for Thalia, den venlige Mø,
Hun tidt nu besøger, o Gefion! din Ø.

Hun bygger sig Templer i Axelstadby,
Og tungsindigt, kiedeligt Mørke maa flye
For lysende Lamper og munter Musik
Og Digternes Fabler og Deiliges Blik.

Og Norden er ikke saa vinterlig meer;
Naar Boreas byler, dog Vittighed leer.
Thalia sig hyller i Zobel og Maar,
Og selv hun med Parry til Nordpolen gaaer.

Hvor Aaret sex Maaneder Sol ei kan see,
Hvor Iisbiørne klavre paa Iis og paa Snee,
Hvor Veien man søgte, som ikke man fandt,
Thalia med Trøsten dog aldrig forsvandt.

Og hvor hun sig sætter, Gudinden saa blid,
Omtryller hun Vinter til sommerlig Tid,
Hun Plumphed forjager, og hvor hun er nær,
Indblander i Skyggen hun Rosernes Skiær.

Hvi klage de Gubber? hvad kalde de Tant?
De vredes vel, Bacchus! fordi du forsvandt.
Nu gaaes ei saa hyppigt paa Viinkielder meer,
Og sielden en Drukken paa Gaden man seer.

Og Søstrene samle sig ikke, som før,
I Kaffebord-Kredsen, Masoeur ved Masoeur,
Og hylde - fordi de af Andet ei veed -
Bagtalelsen blot af Kiedsommelighed.

En aandelig Glæde, uskyldig og skiøn,
Forener nu Fædrelands Datter og Søn;
Den dyrker Forstanden, forædler vort Bryst,
Forlyster os alle, skiøndt blot ei til Lyst.

Men Bacchus er ikke af Landet forviist,
Fordi han endeel af sin Magt har forliist;
Ham Muserne hylde, Melpomene gaaer
Med svulmende Druer i lokkede Haar.

Og glad for Thalia han Bægret i Dag
Har fyldt os til Randen i broderligt Lag.
Thi tømmer hans Bæger, og siunger derpaa:
Gid enigt og længe vort Samfund bestaae!
</body>
</poem>

<poem id="oehlenschlaeger2019021627">
<head>
    <title>Hilsen til Henrik Steffens</title>
    <toctitle>Hilsen til Henrik Steffens. Sept. 1824</toctitle>
    <subtitle>i Studenter-Foreningen. Den 23de September 1824.</subtitle>
    <firstline>Vort Danmark var et mægtigt Rige</firstline>
    <source pages="39-41"/>
    <dates>
        <event>1824-09-23</event>
    </dates>
    <keywords>steffens,thorvaldsen</keywords>
    <quality>korrektur1,korrektur2,kilde,side</quality>
</head>
<body>
Vort Danmark var et mægtigt Rige,
Før Odins Billedstøtte faldt,
Og førte stedse Hæderskrige
Ved Alpen og i Østresalt.

Men da det siden blev poleret,
Da virked Kraften ei fra Nord;
Fra Syden, hvor man var studeret,
Treen Klerken ind for Heltens Bord.

Og Hælvten tydsk blev Danersproget,
Og Saga talte selv Latin.
(Dog havde Klerken Ret i Noget,
Thi han forvandled Miød til Viin.)

Fra Syden maatte Lærdom hentes,
I Kongens Gaard man glemte Jydsk;
Og hvis der Noget skulde prentes.
Det maatte være fransk og tydsk.

Den gamle Mimer fra det Høie
Blev nedtrykt i sin mørke Bo.
Før havde Odin kun eet Øie,
Nu misted han dem begge to.

Men Baldur ei sin Æt forlader,
Til Gimle fik han Bragi sendt;
Med Bønner treen han for Alfader,
Og brat sig havde Bladet vendt.

Med Muser Aser sig forened,
Og atter blomstred Danavang;
Ei længer Ydun stod forstenet,
Thi hendes varme Sønner sang.

Og Snillets Gaver kom ei ene
Fra Syden stoltelig til Nord;
Nei, Ygdrasil! nei, dine Grene
Sig bredte over viden Jord.

Fra Siølund blev ei længer hærget,
Og høit erkiendte mangt et Sted,
At som der findes Folk bag Bierget,
Saa findes de bag Havet med.

Nu sendte Frigga sine Sønner
Til Frankrig, Tydskland, og til Rom;
Og med en Egekrands hun lønner
Hver, der som Helt tilbagekom.

Nys hædred vi bag Axelmuren
Vor Thorvald, Kunstens store Præst;
Vor Steffens forsker i Naturen,
Han er i Aften Hædersgiest.

Du kom ei blot, for med din Hammer
At hugge Malm af Klippens Blok:
Dit Hierte, som for Venskab flammer.
Drev dig til gamle Venners Flok.

Og Troskab du med Troskab lønner,
I Øiet straaler Taarens Glands,
Mens alle danske Musasønner
Dig række velfortiente Krands.
</body>
</poem>

<poem id="oehlenschlaeger2019021628">
<head>
    <title>Inscription</title>
    <toctitle>Inscription paa Mindestøtten paa Föhr</toctitle>
    <linktitle>Inscription paa Mindestøtten paa Föhr</linktitle>
    <indextitle>Inscription paa Mindestøtten paa Föhr</indextitle>
    <subtitle>
        <line>paa Mindestøtten, der opreistes paa Föhr</line>
        <line>Anledning af Kongens Nærværelse paa Øen i Sommeren 1824.</line>
    </subtitle>
    <firstline>Kong Valdemar i Oldtid besøgte denne Ø</firstline>
    <keywords>frederik6</keywords>
    <source pages="41"/>
    <quality>korrektur1,korrektur2,kilde,side</quality>
</head>
<body>
Kong Valdemar i Oldtid besøgte denne Ø;
Men ubesøgt af Konger den vented i sin Sø,
Mens Tiden sig udvikled, og fire Sekler gik.
Da kom de Danskes Fader, den siette Frederik;
Han vilde see sit Rige, han giested sine Øer,
Og Vesterhavets Bølger ham bragte til sit Föhr.
Taknemmelig Erindring har reist ham denne Steen,
Aarhundreder den smykke med Vaarens friske Green!
</body>
</poem>

<poem id="oehlenschlaeger2019021629">
<head>
    <title>Sang</title>
    <toctitle>Sang i Anledning af Kongens Fødselsfest. Jan. 1825</toctitle>
    <linktitle>Sang i Anledning af Kongens Fødselsfest. Jan. 1825</linktitle>
    <indextitle>Sang i Anledning af Kongens Fødselsfest. Jan. 1825</indextitle>
    <subtitle>
        <line>i Anledning af</line>
        <line>Kongens Fødselsdagsfest</line>
        <line>Den 28de Januar 1825.</line>
        <line>Fra det kongelige kiøbenhavnske Skydeselskab og danske Broderskab.</line>
    </subtitle>
    <firstline>Nu Festens Horn med ædel Drik vi fylde</firstline>
    <source pages="42-43"/>
    <keywords>frederik6</keywords>
    <quality>korrektur1,korrektur2,kilde,side</quality>
</head>
<body>
Nu Festens Horn med ædel Drik vi fylde,
Det gaae fra Mand til Mand!
En Hædersskaal vor Frederik vi skylde;
Thi glæd dig, Fædreland!

Et Aar svandt hen. Ei Skyen Solens Flamme
Har grumt os udelukt;
Den friske Green paa gamle Skioldungstamme
Bar atter Løv og Frugt.

Trygt bag dens Løv, i Læ for Kuld og Hede,
Vi Fredens Frugter brød.
Ei gystes der for Magtens vilde Vrede,
Hvor Faderhiertet bød.

Han er vor Ven, han deler Fryd og Sorger
Med Fredens Mand, med Helt;
Og vennesæl med kiøbenhavnske Borger
Han sidder fro i Telt.

Som Drotten før ved gamle Hroars-Kilde
Paa Bænk med Kæmper sad,
Saa ynder han det gamle danske Gilde,
Ham giør vor Glæde glad.

Vort Broderlag! du følte steds den Lykke,
At yndes af din Drot;
Med Contrafei du kan din Hal udsmykke.
Som gamle Ridderslot.

Veltrufne, blidt de gode Konger smile
Til os fra Væggens Rand;
Ei tykkes os, du gik endnu til Hvile,
Vor fierde Christian!

Du lever, dig ei Graven har nedtynget,
Du atter for os staaer;
Dig Tiden kun for Danmark har forynget,
Og du fik lyse Haar.

Ja, Frederik! som Christians, dit Hierte
Kun slaaer for Danmarks Gavn;
Thi jubler nu ved Glædens Høitidskerte
Det gamle Kiøbenhavn.
</body>
</poem>

<poem id="oehlenschlaeger2019021630">
<head>
    <title>Balvise</title>
    <toctitle>Balvise i Anledning af Hans Majestæts Fødselsdag. Jan. 1825</toctitle>
    <linktitle>Balvise i Anledning af Hans Majestæts Fødselsdag. Jan. 1825</linktitle>
    <indextitle>Balvise i Anledning af Hans Majestæts Fødselsdag. Jan. 1825</indextitle>
    <subtitle>
        <line>i Anledning af</line>
        <line>Hans Majestæts Fødselsdag.</line>
        <line>Den 28de Januar 1825.</line>
    </subtitle>
    <firstline>Naar Sommeren smiler, og Blomsterne groe</firstline>
    <source pages="43-45"/>
    <dates>
        <event>1825-01-28</event>
    </dates>
    <quality>korrektur1,korrektur2,kilde,side</quality>
</head>
<body>
Naar Sommeren smiler, og Blomsterne groe,
Forsamles de Bønder paa Græsset saa froe;
Der tumler sig Knøsen med Pigen omkring.
Og Solen bestraaler den brogede Ring.

Naar Vinteren hyler i Skov og i Dal,
Da vinker i Staden den lysende Sal;
Der Ynglingen svinger den svævende Mø,
Og bryder sig lidt kun om Frost eller Tø.

Hvad er nu det Bedste? De Skialde saa tidt
Idyllisk om Landlivet fablede lidt.
At dandse paa Græsset, det falder for blødt;
Paa Tilie svæver den Lille sødt.

Og har vi om Vintren ei Blomster, ei Sol?
Betragter de Piger i flagrende Kiol:
Hist Rosen paa Kinden, Auriklen i Lok;
Af deilige Blomster har Vinteren nok.

De andre paa Marken, saa kolde, saa smaae,
Opveier ei disse, som tale, som gaae.
Og lyser i Øiet ei Solen saa huld?
Hvad klages der da over vinterlig Kuld?

Hvor Glæde, hvor Ungdom, hvor Skiønhed er nær,
Der savnes ei Vaaren med Græs og med Træer.
Hvor Gratier dandse, har Vaaren en Fest;
Og Amor incognito kommer som Giest.

Og herligt forbinder os Glæden i Dag
Ved klingende Fløiter og Lurernes Brag.
Vor elskede Konge! din Fødselsdag stor
Forener de Svende med Pigernes Chor.

Vel tømmer ei Skaalen den Skiønne til Bund,
Hun nipper til Randen med smilende Mund;
Men troer mig, I Brødre! ei Kongen forsmaaer
En Skaal, som han sødt af den Yndige faaer.

Saa binder da Krandsen, I siællandske Møer!
Og rækker den Drotten for Daniens Øer.
Vor Frederik leve! Vor Fader, vor Ven!
Din Fest komme stedse lyksalig igien.
</body>
</poem>

<poem id="oehlenschlaeger2019021631">
<head>
    <title>Oversvømmelsen</title>
    <firstline>Du skiønne Livets Element</firstline>
    <source pages="45-48"/>
    <quality>korrektur1,korrektur2,kilde,side</quality>
</head>
<body>
Du skiønne Livets Element,
Der, som en søsterlig Veninde,
Med Jorden monne dig forbinde,
For ret at giøre den bekiendt;
Der slaaer dit Skiærf omkring dens Bryst,
Og snelt - som Buen sine Pile -
Henskyder Snekken hundred Mile
Til fremmed Folk paa fierne Kyst!

Du, som Europa giennemskar
Med Bække, Søer, og med Floder,
At danne hende til en Moder,
Pallas Athene dyrebar;
At intet dunkelt Barbarie
I golde Ørkner skulde raade,
Som ingen Tid og Kamp formaaede
Fra tykke Dunster at befrie!

Du, som har aabnet Kiølen Pas
Didhen, hvor bredt fra Syd til Norden
America bedækker Jorden
Med Haabets store Timeglas;
Hvor Moderlandes Colonie
Skal eengang Monne Frugter bære
Til Jordens og dens Skabers Ære,
Naar Aanden vorder ægte fri!

Du Sølverbølge, Solen kiær,
Hvori sig yndigt Maanen dukker,
Naar saligt Philomele klukker
Bag Herthas gamle Bøgetræer;
Der sender Regn fra dine Skyer,
For Bondens Haab ei at forspilde,
Og sprudlende, som Blomsterkilde,
Fortæller Hyrden Eventyr!

Hvi er din Harme nu saa stærk?
Hvi fnyser du, som Kæmpekriger?
Hvi brækker du de skiøre Diger,
Adsplitter dine Bankers Værk?
Selv Graven har du væltet op;
Og medens bange Slægter sukke,
Hensvømmer Barnet i sin Vugge
Ved Kisten med den døde Krop.

Hvor Bacchus bygger ved sin Flod,
Og planter sine gyldne Druer,
Og koger dem ved Solens Luer,
Der overdrev du først dit Mod,
Forspildte mangen herlig Høst,
Og tykt bedækt med Skum og Fraade
Du dine Skranker overtraade,
Forfærdelig, mod Jordens Bryst.

Og Peters stolte Marmorstad,
Hvor Slot ved Slot med Vælde kneiser,
Og vidner om den store Keiser,
Forvandled du til Styrtebad.
Og tirret af den norske Kant,
Hvis haarde Steen sin Dal beskytter,
Du vendte dig mod Marskens Hytter,
Og let du der din Seier vandt.

Neptunus! tving igien din Harm,
See, Danmarks Sønner ere dine;
O stands, med din <i>Quos-ego</i>-Mine,
Dit Forspand med en vældig Arm.
Du er ei ond, du er vor Ven;
Vel stundom du i Harme skummer,
Men, rørt af tappre Sømænds Kummer,
Erstatter Skaden du igien.

Selv, med en kraftig Straale, god
Du hielpsom dig mod Ilden vender;
Naar Nogen hvirvler, Huset brænder,
Du slukker Luen med din Flod.
Saa ras ei selv, som Flammen heed!
Hvor er en Kæmpe stærk, som Vandet?
Mod ham beskiermer intet Andet,
End Himmelens Barmhjertighed.

Alfader! red dit bange Folk,
Lad Havet os ei underkue.
Paa Himlen satte du din Bue
Skiønfarvet, evig, Haabets Tolk.
Syndfloden kommer ei paa ny;
Men Lidet kan den Svage fælde,
Beskyt os med din Guddomsvælde,
Og skienk den Fattige sit Ly.
</body>
</poem>

<poem id="oehlenschlaeger2019021632">
<head>
    <title>Prindsesse Caroline Amalias Fødselsdag</title>
    <toctitle>Prindsesse Caroline Amalias Fødselsdag. Juni 1825</toctitle>
    <linktitle>Prindsesse Caroline Amalias Fødselsdag. Juni 1825</linktitle>
    <indextitle>Prindsesse Caroline Amalias Fødselsdag. Juni 1825</indextitle>
    <subtitle>Den 28de Juni 1825.</subtitle>
    <firstline>I Skovens gamle Bøgeklynge</firstline>
    <source pages="48-50"/>
    <dates>
        <event>1825-06-28</event>
    </dates>
    <quality>korrektur1,korrektur2,kilde,side</quality>
</head>
<body>
I Skovens gamle Bøgeklynge
Sad under Træets grønne Skiul,
Sin Rede nær, en lille Fugl,
Som fandt sin Vellyst i at synge.
Et Slot tilhørte Fyrstevælden;
Der blomstrede den Lilievand,
Hvis Aand, hvis Hierte, hvis Forstand,
Som hendes Deilighed, var sielden.

Og alle hendes Fødselsdage
Lod Somren sine Roser see,
Som for den kongelige Fee
Beskedne maatte staae tilbage.
Da klang i Hallen Lyst og Gammen,
Da stimled did til hendes Buur,
Omkrandset af en skiøn Natur,
De Fruer og de Riddre sammen.

Og hver en Læbe, hver en Tunge
Bestræbte sig for hendes Priis,
Og hun paa vant huldsalig Viis
De Gamle takked og de Unge.
Stormanden kom, og Kunstner, Tænker;
Thi Helteslægt og Odelsglands
Fordunkler ei den Laurbærkrands,
Som sine Børn Apollo skienker.

Den lille Fugl sig og mon vove,
Af Dagens Fest begejstret varm,
Til Hallens aabne Vindveskarm
Fra Skyggen i de stille Skove.
Og altid - skiøndt den samme Vise -
Sin Hylding sang den, sagte bly.
Naar Alle juble høit i Sky,
Hvi skulde jeg ei hende prise?

,,Og frygter du ei for at kiede?
Dig overdøver Sværmens Klang;
Og hvad i Aar du atter sang,
Det sang i Fior du allerede.''
Jeg veed det nok; men Christians Qvinde
Dog lytter gierne til min Røst,
En Følelse fra rørte Bryst
Kan ei mishage min Fyrstinde.

Min Vise ligner Kildevældet,
Der altid mumler samme Ord;
Men Trolddom dog i Klangen boer,
Der suser selsomt ud fra Fieldet.
Og gierne der, hvor Bækken hvisker,
Jo lytter Blomsten ved dens Rand,
Thi der er Liv i Kildens Vand,
Som selv en Fyrsteblomst forfrisker.

Amalia! gid længe, længe
Du blomstrende for Danmark staae.
O, du vil sikkert ei forsmaae
En Dirren fra de vante Strænge!
Naar Hertha dine Lokker kroner
Med Roser af en nyfødt Flor,
Du med et Smiil, et venligt Ord
Belønner Skialdens Harpetoner.
</body>
</poem>

<poem id="oehlenschlaeger2019021633">
<head>
    <title>Rahbeks Jubelfest,</title>
    <toctitle>Rahbeks Jubelfest. Juli 1825</toctitle>
    <linktitle>Rahbeks Jubelfest. Juli 1825</linktitle>
    <indextitle>Rahbeks Jubelfest. Juli 1825</indextitle>
    <subtitle>
        <line>helligholdt i Studenter-Foreningen.</line>
        <line>Den 16de Juli 1825</line>
    </subtitle>
    <firstline>Halvhundred Aar svandt hurtig hen</firstline>
    <source pages="50-52"/>
    <dates>
        <event>1825-07-16</event>
    </dates>
    <keywords>rahbek,ewald,wessel,thaarup,samsoe,pram</keywords>
    <quality>korrektur1,korrektur2,kilde,side</quality>
</head>
<body>
Halvhundred Aar svandt hurtig hen
I Evighedens Rige;
Dog er ei mangen Mand igien,
Om hvem vi kunne sige:
Den Ven saa fri, naturlig staaer
I Dag, som for halvhundred Aar;
Hans Høst har Blomster, som hans Vaar,
Hans Vinter vil ei svige.

Held os! vor Formand er en Mand,
Som ei sin Ungdom mister;
Hvem Tiden ikke kue kan,
Og tæmme til Philister.
Paa fiorten Aar han var Student,
Og han er saa endnu omtrent,
Ham ingen Titel har omvendt,
Ham Tiden ikke frister.

Et Ungkarls-Lag ham fryde kan,
Han sig som Yngling glæder,
Skiøndt halve Secul som en Mand
Han danned Aand og Sæder.
Han for Minerva Skioldet svang;
Og mens hans egen Harpe klang,
Han førte Skialdene til Sang,
Og deelte deres Hæder.

Han skued Ewald, Wessel døe,
Han var en Ven af begge.
Og Thaarups første Digterfrø
Hialp Rahbek ned at lægge.
Den ædle Samsøe, kiække Pram
Forlod for tidlig os og ham;
De vidste, hvad de skyldte ham,
Nu Laurbær dem bedække.

Og du har følt for Kiærlighed,
Dit Hierte Flammen kiender,
Som reen sig og uskyldig veed,
Naar den for Skiønhed brænder.
Og mangen yndig Tidsfordriv
Du skienkte ædle Danneviv,
En Saga om sit eget Liv
Af dine Digterhænder.

Men skielmsk var du ei mindre dog,
Vor værdige Knud Lyne!
Paa Bakkehuset i din Krog
Blev alskens Ting tilsyne.
Der ned du hugged din Allee,
For Kiøbenhavn ret at <w>besee;</w>
Og naar de giorde To til Tre,
Du rynked dine Bryne.

Men aldenstund som du blev vred,
Du dog en Trøst istemte;
Mod Daarskabs Ildebrand, du veed,
Det nytter ei at klemte.
Du sang - og Alle drak dertil,
Kun Bacchus ei, han lytte vil,
Saa kiært var ham dit Strængespil,
At han sit Bæger glemte.

Og nu en Skaal til Rahbeks Priis,
Vor Formand og vor Broder!
O, dæk ham ei med Vinter-Iis,
Natur! vor fælles Moder!
Lad som Anacreon ham staae
Med Oldings-Blomsterkrandsen paa.
For Rahbek vore Hierter slaae,
Vor Formand og vor Broder!
</body>
</poem>

<poem id="oehlenschlaeger2019021634">
<head>
    <title>Til Anna Wexschall</title>
    <toctitle>Til Anna Wexschall. Sept. 1825</toctitle>
    <subtitle>Den 4de September 1825.</subtitle>
    <firstline>Tilfældet er en Alf af sær Natur</firstline>
    <source pages="53-54"/>
    <dates>
        <event>1825-09-04</event>
    </dates>
    <notes>
        <note>Anna Nielsen (1803-1856, gift Wexschall i 1823), dansk skuespillerinde.</note>
    </notes>
    <pictures>
        <picture src="oehlenschlaeger2019021634-p1.jpg" src2="plough/plough2002121901-p1.jpg" year="1836" museum="smk" invnr="KMS8660">Carl Løffler: <i>Skuespilleren Anna Nielsen</i>, ca. 1836, olie på lærred, 23,3x20,7 cm. Statens Museum for Kunst.</picture>
        <!-- TODO: Samme billede findes to steder nu -->
    </pictures>
    <quality>korrektur1,korrektur2,kilde,side</quality>
</head>
<body>
Tilfældet er en Alf af sær Natur;
Snart er han venlig, og snart er han suur.
Han Hjertet mangen Fryd berøver, streng;
Snart hielpsom, ret en lille Engledreng,
Han skienker, hvad vi mindst os ventet har,
Og giør os Glæden dobbelt dyrebar.

Din Fødselsdag, Veninde! var mig ei
Endnu bekiendt, jeg troede den i Mai;
Da førte Alfen venligt mig til dig,
Som Ungdomsaaret atter endte sig,
Og skienkte mig den Lykke, fro i Aand
At hilse dig og trykke glad din Haand.

September er, som Maien, yndigskiøn,
Meer rig paa Frugt, men ikke mindre grøn;
Dens Malve lilierank og rosenrød,
Dens Reseda af Duft som Rosen sød,
Dens Maane sværmerisk og underfuld,
Dens Løv et deiligt Haar af spundet Guld.

O, venlige September! straal da blidt
Til min Veninde, med et Sind som dit.
Reen hendes Himmel er, for Storme fri;
Ei kold: et helligt Kunstnersværmeri
Omsvæver hendes Blik i Øiets Blaa,
Som Maanen, der i Sølverskyen saae.

Skienk hende, Livets Fader! mangen Krands
For Aandens Adel og for Yndets Glands,
Og und den danske Digter, hendes Ven,
Som fik ved hende Scenen kiær igien,
Den Fryd, at staae den Hulde længe nær,
Besiælet af det friske Blomsterskiær.
</body>
</poem>

<poem id="oehlenschlaeger2019021635">
<head>
    <title>Prinds Christian Frederiks Fødselsdag</title>
    <toctitle>Prinds Christian Frederiks Fødselsdag. Sept. 1825</toctitle>
    <linktitle>Prinds Christian Frederiks Fødselsdag. Sept. 1825</linktitle>
    <indextitle>Prinds Christian Frederiks Fødselsdag. Sept. 1825</indextitle>
    <subtitle>Den 18de September 1825.</subtitle>
    <firstline>Nys slynged vi med Rosenbugter</firstline>
    <source pages="54-55"/>
    <dates>
        <event>1825-09-18</event>
    </dates>
    <quality>korrektur1,korrektur2,kilde,side</quality>
</head>
<body>
Nys slynged vi med Rosenbugter
En Krands til Carolines Fest;
Vor elskte Christian bringes Frugter
Af Høsten, af hans vante Giest.
Nys Aftensolen stod paa Voven,
Og skilte Purpurskyen ad;
Nu smiler Maanen giennem Skoven
Paa Egens dunkle Hædersblad.

Hvor smukt Naturen det bestemte:
Fyrstinden Blomster, Fyrsten Frugt!
Det Gavnlige den aldrig glemte
Ved hvad der yndigt er og smukt.
Skiøndt Høst og Sommer begge skiønne,
I Solglands og i Maanebad,
De med forskiellig Gave lønne,
Og følges dog saa venligt ad.

Lær, Hertha! i din Siølunds-Have,
Du Christians Stammemøder huld,
Som sender ham din modne Gave,
Og spætter dine Løv med Guld!
Lær, Ydun! bag din Æbleklynge,
Lær, Baldur! fra din Himmel blaa,
Skjoldungen værdigt at besynge,
Og Bragis høie Harpe slaae.

Dog - bort, I gamle Phantasier!
Mon Følelsen behøver Pragt?
Tidt siger meer det Blik, som tier,
End Læben, der har meget sagt.
Vor Christian! alle vi tilstede
Med ærlig Troskab hylde dig.
Vær længe gamle Danmarks Glæde,
Og vær, som elsket, lykkelig!
</body>
</poem>

<poem id="oehlenschlaeger2019021636">
<head>
    <title>Thalias Skaal</title>
    <firstline>I Syden, hvor ei Sol nedgaaer</firstline>
    <source pages="55-57"/>
    <quality>korrektur1,korrektur2,kilde,side</quality>
</head>
<body>
I Syden, hvor ei Sol nedgaaer,
At mørkne halve Dagen;
Hvor Vintren intet Fierdingaar
Udbreder Sneens Lagen;
Hvor ingen Vind og ingen Frost
Indslutter Folk i Stue:
Der trænges ei til kunstig Kost,
Og ei til Lampers Lue.

Bag Alperne man kiender ei
Ret synderlig til Drama;
Der viser i en evig Mai
Naturen Panorama.
Der læses ikke stort i Bog;
Der klimpres paa Guitarre,
Mens Amor Tossen giør til Klog,
Og kloge Folk til Narre.

Derover blev Thalia vred;
Thi skiøndt af sydlig Fødsel,
Hun dyrkes slet i Blomsterbed,
Hvor Flora stadser ødsel.
Naturen tie maa en Stund
For Hiertet og Forstanden;
Thi ellers sladdre de jo kun
I Munden paa hinanden.

Thalia over Alpen foer,
Sit Hiem hun vilde bytte,
Og standsed i det mørke Nord,
Ved lune Hyrdehytte.
I Lænestol en Fader sad,
Og læste Folianten,
Mens Børneflokken, tyst i Rad,
Omkrandsed Bordekanten.

,,Her,'' tænkte hun, ,,her er det godt,
Her kan min Glæde nytte.''
Og snart stod hendes Trylleslot,
Hvor før kun stod en Hytte.
Hun Nordens Folk indbød til Fest,
Hun Vintren lod forsvinde.
Og hvo var ikke gierne Giest,
Hvor selv hun var Vertinde?

Og længe vared det ei nu,
Saa stod der flere Stæder,
Hvor, yndige Thalia! du
Udbredte dine Glæder.
I Axelstad med sielden Kraft
Særdeles man dig dyrker,
Og hylder dig ved Druesaft;
Thi vi er ingen Tyrker.

I dette Samfund man især
Fandt ved eenstemmig Vælgen,
At den Gudinde, vi har kiær,
Bør nævnes som vor Helgen.
Du Fadder selv til Barnet stod;
Hvi skulde vi da tie?
Op, Brødre! siunger froe i Mod:
<w>Hil være vor Thalie!</w>
</body>
</poem>

<poem id="oehlenschlaeger2019021637">
<head>
    <title>Sang</title>
    <toctitle>Sang i Anledning af Dronningens og Kronprindsessens Ankomst i Skuespilhuset. Oct. 1825</toctitle>
    <linktitle>Sang i Anledning af Dronningens og Kronprindsessens Ankomst i Skuespilhuset. Oct. 1825</linktitle>
    <indextitle>Sang i Anledning af Dronningens og Kronprindsessens Ankomst i Skuespilhuset. Oct. 1825</indextitle>
    <subtitle>
        <line>i Anledning af</line>
        <line>Dronningens og Kronprindsessens Ankomst i Skuespilhuset,</line>
        <line>den 29de October 1825.</line>
    </subtitle>
    <firstline>Atter Danerfolket iler</firstline>
    <source pages="57-58"/>
    <dates>
        <event>1825-10-29</event>
    </dates>
    <quality>korrektur1,korrektur2,kilde,side</quality>
</head>
<body>
Atter Danerfolket iler
Til Octobers kiære Fest.
Mildt Naturen, skiøndt den hviler,
Smykker sig dertil som bedst.
Sine modne Gaver sender
Ydun os i Duggens Bad;
Dagen sine Straaler vender
Mod det gyldne Egeblad.

Sølvermaanen ogsaa gierne
Pryder Himlens Mørkeblaa;
Solen med sin Aftenstierne
See vi klart i Vesten staae.
Hvad betyder dette Følge?
Sol og Stierne sig saa nær?
Venner! vi os det ei dølge:
Moder har sin Datter kiær.

Sol og Stierne! Skiønt, som hine,
Følges ogsaa her de To:
Seer - Maria, Caroline!
Det er Sol og Stierne jo.
Deres Fødselsdag vi hædre
Med et muntert Skuespil.
Bedste Fader iblandt Fædre,
Fredrik, glæder sig dertil.

Eders Held ei Skiebnen rokke!
Svind ei, Fryd! kom tidt igien.
Altid kalde Tidens Klokke
Lykkens Alf, som eders Ven!
Og, som Solen fra det Fierne
Er vort Øie Glædens Tolk,
Straal, Maria! med din Stierne
Længe Glæden til dit Folk.
</body>
</poem>

<poem id="oehlenschlaeger2019021638">
<head>
    <title>Orgelets Priis</title>
    <subtitle>Hymne.</subtitle>
    <firstline>Nu, Orgel! med fornyet Brag</firstline>
    <source pages="59-60"/>
    <keywords>luther</keywords>
    <quality>korrektur1,korrektur2,kilde,side</quality>
</head>
<body>
Nu, Orgel! med fornyet Brag
Ledsag vor fromme Sang i Dag,
Lad mægtig dine Toner klinge,
Løft Siælen paa din Ørnevinge,
At Stemmerne fra Støvets Bryst
Forstærkes ved din Kæmperøst.

Ei skurre dine Fløiter meer;
Til Eet nu sammensmelte fleer,
Som vore Tanker ved at stige
Mod Evighedens skiulte Rige,
Hvor Sorg opløser sig i Fryd,
Hver Mislyd i en Englelyd.

Ja, diærve Orgel! kiæk du tvang
Flerstemmigt Raad til hellig Sang,
Du Martin Luther hialp at kæmpe,
Og Munkelyrens Toner dæmpe,
Du luttred Siælen, ædelfri,
Til Følelsernes Harmonie.

Men ogsaa Melodiens Lyst
Udstrømmer fra dit Kæmpebryst.
Du Psalmen ei sin Kraft berøver,
Med Bulder ei den overdøver;
Som Alfesang et helligt Ord
Tidt klinger fra dit gamle Chor

Hvor sindrigt, og hvor underfuldt!
Snart vældigt, og snart barnlighuldt,
Alt som din Mesters Finger griber,
Besiæles dine blanke Piber.
Nu hist, nu her staae Toner frem,
Og Andagt svæver over dem.

Da føler Hiertet intet Savn,
I Straaler staaer Jehovas Navn,
Og Helligaanden som en Due
Slaaer Vingen i sin Morgenlue;
Fra sorte Kors, hvorpaa han leed.
Sødt smiler Jesus til os ned.

Ja, Orgel! som Basunen stærk
Forsamler Mænd til Kampens Værk,
Foreen, hvor Lammets Fane vaier,
Din Menighed til Hjertets Seier.
Pust Gnisten op, i Asken svag,
Til Altarild paa Herrens Dag.

O, kiære Siæl! af Orglet lær:
Til Samklang sig forene Hver!
De Store med de Smaa, de Ringe
Fromt med de Høie sammenklinge:
Kun Kiærlighed var Jesu Bud,
Og kun i Kiærlighed er Gud!
</body>
</poem>

<poem id="oehlenschlaeger2019021639">
<head>
    <title>Sang</title>
    <toctitle>Sang til Jubelfesten i Den nye Forening. Nov. 1825</toctitle>
    <linktitle>Sang til Jubelfesten i Den nye Forening. Nov. 1825</linktitle>
    <indextitle>Sang til Jubelfesten i Den nye Forening. Nov. 1825</indextitle>
    <subtitle>
        <line>til Jubelfesten i Selskabet Den nye Forening, til Jubelfesten i Selskabet Den nye Forening.</line>
        <line>Den 26de November 1825.</line>
    </subtitle>
    <firstline>I Axelskad der stander en Gaard</firstline>
    <source pages="61-64"/>
    <dates>
        <event>1825-11-26</event>
    </dates>
    <keywords>goethe,schiller,kant,trojel,thaarup,storm,zetlitz,tode,frederik6</keywords>
    <quality>korrektur1,korrektur2,kilde,side</quality>
</head>
<body>
I Axelskad der stander en Gaard,
Som lidt kun sin Plads har forandret,
Imedens et heelt Halvhundred-Aar
Er hen i sin Evighed vandret.

Halvhundredtallet - et Fem og et Nul -
Let sagt, og end lettere skrevet;
Men, Venner! i Femtallets bundløse Hul
Hvad er der ei nedsænket blevet?

En sexogtredivte Deel og en halv
Fra Frodes Tid her i Norden,
Fra den Tid Mørket for Lyset skialv,
Og Guddommen vandred paa Jorden.

Syng, Bragi! Navne ved Harpens Klang,
Som mægtigt i Tidsrummet funkled,
Og Oldtidens Stierne selv mangen Gang
Med stærkere Straale fordunkled.

Syng jublende Borgeren Washington,
Elskværdig, og stærk dog som Cato;
Navn Hannibals Broder Napoleon,
Syng Kant, der ei viger for Plato.

En _Orbis pictus_ i Haandformat
Det halve Secul mon være;
Snart hæved sig atter, snart sank en Stat,
Og tidt fulgte Skammen paa Ære.

Ei Nero sad paa barbarisk Viis
Med Øxen, Fornuftens Foragter;
Men Friheden bandt sig sit eget Riis,
Og Folket blev selv sin Slagter.

See Ebros Helte med Oldtids Mod
For hellig Selvstændighed kæmpe;
Men Taagen sig lægger om Biergets Fod,
For Fremgangen atter at dæmpe.

I Vinterens Mørke Moskau see,
Hvor Flammen alt Skyerne møder,
Mens Frankerigs Kæmper som Liig paa Snee
Omkrandse de slukkede Gløder.

Germania følte da lidet sig fro
Med Børn af forskiellige Mødre;
Men kraftigt ved Leipzig og Waterloo
Slog Goethes og Schillers Brødre.

Imens sad vi her i rolige Nord,
Vort Samfund monne florere,
Europa sig dreied omkring vort Bord,
Qvadrater vi saae circulere.

I Fredens og Velstandens venlige Skiød
Høirøstede førte vi Ordet;
Vi viste hinanden, hvor Donauen flød,
Og væltede Dunken paa Bordet.

Vel kom der imellem et Dommedags-Slag,
Mens vi med Politica spøgte:
Jeg mindes endnu i April den Dag,
Da Tordenskjolds Aand os besøgte.

Og skiøndt vi leged til Tid og til Sted
Med Skaktavl, Tærning og Lhombre,
Vi dukked dog ikke med Hovedet ned
I Regn af de britiske Bomber.

Vi misted vor Flaade, vort Slot og vor By;
Men Frederiks Sønner er raske:
Nu stander vor Axelskad skiøn paa ny,
Og Phønix staaer op af sin Aske.

Saa hil dig, gamle Halvhundred-Aar!
Et vigtigt Capitel i Tiden.
Ved Siden af Ares Athene staaer,
Og haabefuld skuer til Striden.

Oplysningen mægtigt i dig fremskred;
Vel bragte du trykkende Dunster,
Men Taagen ærbødig faldt atter ned
For Videnskaber og Kunster.

Selv Kundskab Dunsten og Dampen tvang
Til Mennesket Byrden at lette,
Og Skibet nu selv imod Bølgernes Gang
Henslæber den lænkede Jette.

Mens Jenners beseired en Helvedes Vee,
Og standsed ved Graven en Vrimmel,
Lod Herschel Øiet i Natten see,
Og aabned Forstanden en Himmel.

Vort Samfund hædrede Videnskab,
Her stemte de Sangere Harpen;
Vi mindes med Taarner de Ædles Tab,
Fra Isefiord, Slien og Sarpen.

Vi mindes vor Trojel, vor Thaarup og Storm,
Vor Zetlitz, og Stifteren Tode,
Som, naget af Lamheds bedøvende Orm,
Saa venlig iblandt os dog boede.

Og drikker nu alle ved Harpens Klang
En Skaal for de hensvundne Dage!
Naar Jublen fornyer sig næste Gang,
Er Faa kun iblandt os tilbage.

Dog Tiden giør selv hverken Ondt eller Godt,
Saa siunger da Helten til Ære:
<w>Vor Skytsaand i Tiden er Fredrik, vor Drot,</w>
<w>Dens Vover ham jublende bære!</w>
</body>
</poem>

<poem id="oehlenschlaeger2019021640">
<head>
    <title>Sang</title>
    <toctitle>Sang ved det Dram.-Litt. Selskabs 45 Aars Fest. Dec. 1825</toctitle>
    <linktitle>Sang ved det Dram.-Litt. Selskabs 45 Aars Fest. Dec. 1825</linktitle>
    <indextitle>Sang ved det Dram.-Litt. Selskabs 45 Aars Fest. Dec. 1825</indextitle>
    <subtitle>
        <line>for det Dramatisk-Litteraire Selskab</line>
        <line>ved Femogfiirgetyveaars-Feften</line>
        <line>den 21de December 1825.</line>
    </subtitle>
    <firstline>En gammel Bøg sig hæver ene</firstline>
    <source pages="64-65"/>
    <dates>
        <event>1825-12-21</event>
    </dates>
    <quality>korrektur1,korrektur2,kilde,side</quality>
</head>
<body>
En gammel Bøg sig hæver ene
Paa Marken mellem Korn og Straae,
Og vinker hid med svale Grene
De Bønder, som i Marken gaae,
At hviles og forfriskes der
I Høstedagens Aftenskiær.

Da samles under Bøgens Stamme
De unge Folk fra næste Byer,
Øst i violne Aftenflamme
Fortæller Hyrden Eventyr.
Dryaden, som i Barken boer,
Glad lytter til sin Hyrdes Ord.

Og høit den Dag, da gode Fædre
Her planted først det Monne Træ,
Med Lystighed de Unge hædre,
Og dandse trindt om lune Læ;
Og Bøgen fletter selv sin Krands,
Og glæder sig ved Pigers Dands.

Vort Samsund er en saadan Stamme:
Et Digtertræ i Livets Mark,
Og Musa i Begeistringsflamme
Ung lytter bag den runkne Bark,
Og Enigheden Krandsen selv
Forfrisker ved Castales Elv.

Vor Bøg! fast nu et halvt Aarhundred
Din Bul forbi jo Flugten tog;
Men skiøndt saamangen Torden dundred,
Ned i din Top ei Lynet slog.
Thalias Sol dig skienker Lys,
Og Melpomene Maanegys.

Vel Faa kun af de kiære Gamle
Dig gieste, hvor end frisk du groer;
Men yngre Slægter sig forsamle,
Og træder i de Gamles Spor.
Vor Glædes Skaal! den Skaal er din;
Thi vande vi din Rod med Viin.
</body>
</poem>

<poem id="oehlenschlaeger2019021641">
<head>
    <title>Juleaftens-Vise</title>
    <toctitle>Juleaftens-Vise for Studenter-Foreningen</toctitle>
    <linktitle>Juleaftens-Vise for Studenter-Foreningen</linktitle>
    <indextitle>Juleaftens-Vise for Studenter-Foreningen</indextitle>
    <subtitle>for Studenter-Foreningen.</subtitle>
    <firstline>Froe til Festen samles vi</firstline>
    <source pages="66-67"/>
    <quality>korrektur1,korrektur2,kilde,side</quality>
</head>
<body>
Froe til Festen samles vi
Ved den muntre Høitids lue;
Aaret er nu snart forbi,
Dertil hører Julestue.
  Julestuen aaben hiemme
  Denne Gang for os ei staaer;
  Men kan vel en Yngling glemme
  Glæden fra sin Barndoms Aar?

Muser vinkte til Homer
Os fra Evangeliebogen;
Cicero kun sielden leer,
Og vor Kiephest staaer i Krogen.
  Men af gode danske Svende
  Glemmes Børnelærdom ei;
  Naar Trekonge-Lys vi tænde,
  Hedenskabet gaaer sin Vei.

Nu for Nisser Julegrød
Sætter man i Krog paa Pinde,
Nøies ei med Smørrebrød,
Og i Glas maa Vinen rinde.
  Uden Skaansel Gæs vi spise.
  Skiøndt engang de frelste Rom;
  Ingen hedensk Digtervise
  Passer i vor Helligdom.

Vi Poeter har, som Rom,
Der kan synge, der kan drikke,
Der kan giøre Visen om,
Naar den gamle duer ikke.
  Eet kun mangler i vor Glæde,
  Saa bar Rosen ingen Tiørn:
  Her er ingen Børn tilstede.
  Det vil sige - Pigebørn.

Dog dem ikke savne vi
Her paa vore Selskabsbænke.
Har du Hierte, Phantasie,
Hvo forbyder dig at tænke?
  Lad sig altsaa Tanken lægge
  Sødt i Virkeligheds Favn;
  Herligt sig forene begge,
  Saa har Hiertet intet Savn.

Nu en munter Glædesskaal,
Mens det høit i Hallen runger,
Tømmer ud de fulde Maal,
Med begejstret Stemme siunger:
  Vor Forening iblandt Klubber.
  Som en Eeg i Dalen, staae!
  Gid vi alle froe som Gubber
  Denne Aften mindes maae!
</body>
</poem>

<poem id="oehlenschlaeger2019021642">
<head>
    <title>Sang</title>
    <toctitle>Sang for Landcadetterne i Anledning af Kongens Fødselsdag. Jan. 1826</toctitle>
    <linktitle>Sang for Landcadetterne i Anledning af Kongens Fødselsdag. Jan. 1826</linktitle>
    <indextitle>Sang for Landcadetterne i Anledning af Kongens Fødselsdag. Jan. 1826</indextitle>
    <subtitle>
        <line>ved Høitideligheden paa Landcadet-Academiet i Anledning af</line>
        <line>Kongens Fødselsdag</line>
        <line>i Aaret 1826</line>
    </subtitle>
    <firstline>O, Gud! du, som bestemte mig</firstline>
    <source pages="68-69"/>
    <quality>korrektur1,korrektur2,kilde,side</quality>
</head>
<body>
<nonum><center><w>Før Talen.</w></center></nonum>

O, Gud! du, som bestemte mig
For Danmark Sværd at føre!
Mit unge Hierte takker dig.
Du vil mit Løfte høre:
For Fredrik og for Fædreland
Jeg stride vil med Kraft, som Mand,
Men aldrig vildt udskeie,
Min Gud! fra dine Veie.

End er jeg liden kun og svag,
Min Arm dog alt er hærdet;
Jeg frygter ikke Kampens Dag,
Min Barm slaaer uforfærdet.
Jeg hviler tidt i Sommertelt,
Og drømmer der om Nordens Helt.
Gud! lad mig Helten ligne,
Min Idræt du velsigne.

End bærer ei mit elskte Sværd
Det gyldne Hæderssmykke,
Dog er det mig vel Livet værd,
Det skienker al min Lykke.
Seer jeg paa det med freidigt Mod,
Da luer kiækt mit unge Blod;
Jeg smiler uforfærdet,
Thi Kongen gav mig Sværdet.


<nonum><center><w>Efter Talen.</w></center></nonum>

Men nu til Fest og Vaabendands!
Paa Arbeid følger Glæde.
Ei blot for Ærcns Egekrands
Vi Kæmpeviser qvæde.
See, Skiønheds Blomst paa Fredens Vei
Tilsmiler huldt vor Ungdoms-Mai;
Thi lad os Festen feire
For elskte Drot i Leire!

End er ei Fredriks Fødselsdag,
Men, Brødre! snart den vinker;
Ved Midnatsklokkens tolvte Slag
Os Festens Stierne blinker.
Da siunge vi: Vor Konge god!
Dig offre vi vort Liv og Blod.
Dit Fadersmiil belønner
De unge Danmarks Sønner.
</body>
</poem>

<poem id="oehlenschlaeger2019021643">
<head>
    <title>Sang</title>
    <toctitle>Sang for Enigheds-Selskabet paa Kongens Fødselsfest. Jan 1826</toctitle>
    <linktitle>Sang for Enigheds-Selskabet paa Kongens Fødselsfest. Jan 1826</linktitle>
    <indextitle>Sang for Enigheds-Selskabet paa Kongens Fødselsfest. Jan 1826</indextitle>
    <subtitle>
        <line>for Enigheds-Selskabet paa</line>
        <line>Kongens Fødselsfest,</line>
        <line>1826.</line>
    </subtitle>
    <firstline>Enighedens Skiønne Navn</firstline>
    <source pages="69-70"/>
    <quality>korrektur1,korrektur2,kilde,side</quality>
</head>
<body>
Enighedens Skiønne Navn
Samler os til Glæde
I det gode Kiøbenhavn,
Venskabs gamle Sæde.
Barnlighedens rene Lyst
Manden ei forlader:
Moderbryst er Sønnebryst,
Vi har fælles Fader.

Axel er vor Helgen her,
Axelstad han grunded.
Bispen havde Kongen kiær,
Fast med ham forbundet.
Og som Axel Valdemar
Elsked tro med Ære,
Evig Fredrik dyrebar
Axelhuser være!

Konge! for den gode Sag
Virked du med Iver.
See, du est vor Atterdag,
Du est Fredens Giver.
Snart igien af Kampens Gruus
Kunstens Blomst sig reiser,
Og det gamle Axelhuus
Over Byen kneiser.

Fredrik! i den mørke Tid
Ei dit Folk forsaged;
Solen skinner atter blid,
Skyen bort er draget.
Himlen smile venligblaa,
Altid Lykken seire,
See dig fro som Olding graa
I dit elskte Leire!
</body>
</poem>

<poem id="oehlenschlaeger2019021644">
<head>
    <title>Cantate</title>
    <toctitle>Cantate i Anledning af Kongens Fødselsdag. Jan. 1826</toctitle>
    <linktitle>Cantate i Anledning af Kongens Fødselsdag. Jan. 1826</linktitle>
    <indextitle>Cantate i Anledning af Kongens Fødselsdag. Jan. 1826</indextitle>
    <subtitle>
        <line>i Anledning af</line>
        <line>Kongens Fødselsdag,</line>
        <line>afsiungen i Regentskirken den 4de Februar 1826.</line>
    </subtitle>
    <firstline>Lyd høit, vor Sang!</firstline>
    <source pages="71-72"/>
    <quality>korrektur1,korrektur2,kilde,side</quality>
</head>
<body>
<nonum><center><w>Før Talen.</w></center></nonum>

Lyd høit, vor Sang!
Med Jubelklang;
Nu Fredriks Fødselsfest vi hædre.
Hvor skiønt, at kalde sig hans Søn,
Den bedste Fader iblandt Fædre!
Bort Norden kiender ingen bedre;
Thi lønner ham med Hiertets Løn.

Ved Bautasteen
En fager Green
Af Ygdrasil nedsatte Balder.
Den oldenborgske Stamme steg,
Hvor frugtbar Urdurs Kilde falder;
Og skiøn den blev i moden Alder,
Da Stormen taug, og Taagen veg.

Med Laurbær ei,
Med unge Mai
Af denne Stamme vi os smykke.
Vor Fredrik! din er Danmarks Sag;
At være din, er Danskens Lykke.
Ei meer skal tunge Taager trykke
Vor Valdemar, vor Atterdag.


<nonum><center><w>Efter Talen.</w></center></nonum>

At elske sin Konge, det byder sig selv.
Naar elsked ei Dalen en rigelig Elv,
Som venligt befrugter hver blomstrende Kyst,
Og slynger sig huldt mellem Bakkernes Bryst?
Men Kiærlighed, skiøndt i hver Alder saa god,
Især dog besiæler ungdommeligt Mod;
Thi siunger, I Svende! saa høit nu i Sky:
Vi hædre vor Konning i Absalons By.

Soldaten, naar han har sin Fælled forladt,
Og iler til Hiemmet med Løv i sin Hat;
Matrosen, som stiger fra Dækket paa Strand,
Og gienhilser henrykt sit Fædreneland;
Selv nyttige Svend med en Bylt paa sin Ryg
Jo raaber et Hurra for Kongen, saa tryg:
Og skulde Studenten ei raabe mod Sky,
Hvor Høiskolen blomstrer i Absalons By?

Jeg elsker min Drot, og i Død for ham gaaer,
Saa sikkert som Danmark og Stormgaden staaer.
Naar Faren os truer, Studenten er kold,
Da møder han rolig paa Mark og paa Vold;
Men giensmiler Freden, da banker min Barm,
Som varmt for min Pige, for Frederik varm.
For Fredrik, for Danmark vi leve, vi døe,
Og Gud skienke Held til det spirende Frø!
</body>
</poem>

<poem id="oehlenschlaeger2019021645">
<head>
    <title>Til Anna Wexschall,</title>
    <toctitle>Til Anna Wexschall, da hun havde været syg</toctitle>
    <linktitle>Til Anna Wexschall, da hun havde været syg</linktitle>
    <indextitle>Til Anna Wexschall, da hun havde været syg</indextitle>
    <subtitle>da hun havde været syg.</subtitle>
    <firstline>Du skyldfri Barm, et yndigt Giemme</firstline>
    <source pages="73-74"/>
    <quality>korrektur1,korrektur2,kilde,side</quality>
</head>
<body>
Du skyldfri Barm, et yndigt Giemme
For bedste Hierte, skiønne Stemme!
Hvad trykte dig en føie Tid?
Var dig en Svartalf ikke blid?
Mon lumskelig han Buen spændte,
Og grumme Piil imod dig vendte,
Misundelig, naar mangen Gang
Din Stemme sødt i Hallen klang?

Saa være Freia da velsignet,
Som gierne seer sig efterlignet,
Og finder i din Ungdomsvaar
Sin Væxt, sit Øie, sine Haar!
Med hviden Haand hun Pilen mødte,
Saa den kun svagt mod Barmen stødte;
En lille Draabe Blod faldt ned,
Som Purpurplet i Blomsterbed.

Nu Stemmen atter sig forstærker;
Og frisk med Vaarens muntre Lærker
Du siunge kan din Skabers Priis,
Og smelte selv et Bryst af Iis.
Nu styrkes efter Freias Villie
Igien din Barm, den hulde Lille,
Alt Mismod viger fra dit Sind,
Og Rosen smiler paa din Kind.

O, drag kun ud i skiønne Sommer,
Som snart med sine Blomster kommer;
Forfrisk dig sødt ved Kildens Fald!
Tilbage bliver her din Skiald.
Dit Minde skal bag Aftenbøge
Med Maanen ofte ham besøge.
- Hvis den dig standser paa din Vei -
Pluk ham en lille Glemmigei!
</body>
</poem>

<poem id="oehlenschlaeger2019021646">
<head>
    <suptitle>I Anledning af</suptitle>
    <title>Prinds Frederik Carl Christians og Prindsesse Vilhelmine Marias Forlovelse</title>
    <toctitle>I Anledning af Prinds Frederiks og Prindsesse Vilhelmines Forlovelse. Mai 1826</toctitle>
    <linktitle>I Anledning af Prinds Frederiks og Prindsesse Vilhelmines Forlovelse. Mai 1826</linktitle>
    <indextitle>I Anledning af Prinds Frederiks og Prindsesse Vilhelmines Forlovelse. Mai 1826</indextitle>
    <subtitle>
        <line>Foraaret 1826.</line>
    </subtitle>
    <firstline>O Freia, som med Rosenqvist i Armen</firstline>
    <source pages="74-77"/>
    <quality>korrektur1,korrektur2,kilde,side</quality>
</head>
<body>
O Freia, som med Rosenqvist i Armen
I gyldne Tid for høie Guder sang,
Foer, som en Aftenstjerne, klar paa Karmen,
Og med din Tømme kiæk selv Tigren tvang!
Du letted hver en Barm, som svulmed trang,
Du mildned Alt - selv Thor - og Gudens Torden
Kun sendte Regn og Frugtbarhed til Jorden.

Men da du blev din Odur grumt berøvet,
Da giested du ei længer Guders Hal;
Som Maane smutted du bag Aftenløvet,
Og lytted til veemodigt Kildefald.
Forstemt sin Harpe fandt den bange Skiald;
Og Vaaren stod kun som et større Fængsel,
Hvis blege Rose tolked Savn og Længsel.

Da planted man ei meer ved Kongesale,
O Kiærlighed! din hulde Rosentorn;
Med vilde Kæmper Drotten i sin Svale
Kun tømte barsk de store Drikkehorn.
Og Lærken steg ei kiæk fra gyldne Korn,
Og sang sin Lyst i glade Foraarsmorgen;
Kun Skovens Nattefugl forkyndte Sorgen.

Forvandlet til en ringe Hyrdepige
Da Freia gik den stolte Borg forbi.
I Mørket saae man hende taus sig snige
Til Hytten ad den ubekiendte Sti.
Opdaged hun et kiærligt Par deri,
Hun signed dem; og Hyrden i sin Hytte
Ei vilde med de stolte Jarler bytte.

Da raske Sorg i unge Kæmpes Hierte,
Ei Elskov sig med Lykken meer forbandt.
End synger Barden om skiøn Signes Smerte,
Først hisset hun sin elskte Hagbarth fandt.
Ei Lægedommen kom, skiøndt Tiden randt;
Og Kiærlighedens Savn og Længslens Taare
Forvandled unge Ridder til en Daare.

Han sukked for et Intet i det Fierne,
Hver yndig Mø han for en Freia tog;
Adskilt fra dem, som Jorden fra en Stierne,
Med overdrevne Blus han sig bedrog.
Ophidset de ihiel hinanden slog;
Og Elskovs Smiil, som burde dem formilde,
Blev kun et Tvedragtsfrø, en Hevnens Kilde.

Imidlertid skiøn Freia tidt besøgte
Den bolde Hyrde, kiække Fiskerknøs;
Hvor Vimplen vaied, og hvor Lammet spøgte,
Der ofte Glæden atter slog sig løs.
Imens i Kongesalene det frøs,
Og Fyrster efter lykkelige Seier
Forelsked sig - i malte Contrafeier.

Er <w>den</w> lyksalig Fader for sit Rige,
Der selv er lykkelig som Fader ei?
Hvad vil den hele Herlighed vel sige,
Naar Livet savne maa sin bedste Mai?
O, takket - o, velsignet være Frei!
Hun vendte længst, som før i gyldne Dage,
Til Leirehallen smilende tilbage.

Vor Kongeslægt ei stolt med Flitter brammer,
Og savner midt i Pragten ei Natur.
Misundes vel en purpursmykket Jammer,
Hvis kolde Hierte slaaer kun som et Uhr?
Ved Hallen staaer det skiønne Jomfrubuur,
Og Fredrik Vilhelmine kan besøge,
Hvor lyse Alfer froe i Græsset spøge.

Og dobbelt nu og hellig Elskovsflammen
Opluer fra den gamle Offersteen;
Thi Rosen slynger sig om Skioldungstammen,
To Qviste sig forene til en Green.
Alfader skierme den for Stormens Meen,
Og Fremtids Slægter sidde glade, trygge,
Og nyde Frugten i den friske Skygge!

Glæd dig, du vennehulde Vilhelmine!
Du Freias Datter med de lyse Haar!
Nu hendes bedste Glæder ere dine.
Men græm dig ei, naar Afskedstimen slaaer:
En deilig Sommer følger skiønne Vaar,
Du seer din Beiler bort som Yngling drage,
Som moden Mand han vender tro tilbage.

Og, Fredrik! hisset du ved Genfersøen
Vil daglig tænke paa det danske Hav.
For Jurabierget ei du glemmer Øen,
Skiøn Gefions Ø, som dig din Elskte gav.
Imens du drager om med Vandringsstav,
I Barndomslunden Vilhelmine trøster
Den bedste Moder med den bedste Søster.

Snart skal hun atter dig til Hiertet trykke,
Og høiere da lyder Glædens Raab,
Og stærkere da deler Dan din Lykke,
Naar du med Daad retfærdiggiør vort Haab.
Du Fredriks, Christians Navn fik i din Daab;
Lign begge disse elskelige Fædre,
Og gamle Danmark kan ei ønske bedre.
</body>
</poem>

<poem id="oehlenschlaeger2019021647">
<head>
    <title>Sommertørken</title>
    <toctitle>Sommertørken. Juli 1826</toctitle>
    <subtitle>Skrevet i Juli 1826.</subtitle>
    <firstline>Du Livets Kilde, friske Regn</firstline>
    <source pages="77-80"/>
    <quality>korrektur1,korrektur2,kilde,side</quality>
</head>
<body>
Du Livets Kilde, friske Regn,
Som siunken ned fra dine Skyer
Naturens unge Kraft fornyer!
Hvi est du flygtet fra vor Egn?
Hvi har du svigtet Gesions Ø?
See, Skoven staaer i tørre Børster,
Og gold det arme Siølund tørster
Midt i sin Sø.

Og du, Allivets Konge, Sol,
Som breder ud din Skabers Ære,
Hvem ingen Skabning kan undvære!
Siig, vil du smelte Nordens Pol?
Afbrænder du dit eget Værk,
Den skiønne Bygning sønderbryder,
Mens Ilden af din Urne flyder,
Som Lava stærk?

Hvor er nu køle Morgendug?
Hvor Friskhed sødt i Aftendale?
Ak, intet Blomsten kan husvale,
Selv Rosen er ei længer smuk.
Den lille Kilde neppe kan
For Angest hulke meer i Lunden,
Og Grønningen er reent forsvunden
For gule Sand.

I aabne Dør til qvalme Bo
Den rædde Bonde staaer om Natten:
Nys paa hans Ager bølged Skatten,
Nu svandt den med hans Nattero;
Til Sommerfrugten Haabet stod,
Men visne Straae kun Marken dækker,
Sin Haand til Himmelen han strækker
Med bange Mod.

Du Himlens Øie, lyseblaa!
Hvo skulde troe, din skiønne Farve
Forfærde kunde, som en Larve,
Hvorunder lumsk en Morder saae?
O, stir ei meer med Øiet blaat,
Kun for den tørre Jord at svække,
Lad snart din stolte Pragt bedække
Med venligt Graat!

Kun Aanden drømmer tung og mørk,
Og Hjertet selv kan neppe føle.
Smaa-Alfer vil ei Luften køle,
Og Livet gisper i en Ørk.
Selv træt og langsomt med sin Bog
Gaaer nu den lille Dreng i Skole,
For varm er ham den tynde Kiole.
Du arme Pog!

Hvad hielper dig Solskiermen vel,
Du rene Mø i Flaggerklæder?
Du gisper dog, hvorhelst du træder,
Om nok saa seent du gaaer i Qvæld.
Selv Elskov neppe trives kan,
Mens disse fæle Luer brænde.
Forgieves plaske matte Svende
I lunkne Vand.

Du vakkre Haandværksmand! din Id
Betvinges af de grumme Flammer,
Qvalmt fylder Heden dig dit Kammer,
Berøver Styrken, standser Flid.
Ja, Søvnen selv, den sidste Ven,
Som ellers svigter ei i Nøden,
Den udeblev, og Morgenrøden
Seer aabent Øie mat igien.

Op, Auka-Thor! bestig din Karm,
Taal ei, at Surturs grimme Luer
De skiønne Herthadale truer,
Rul dine Hiul paa Sky, slaa Larm,
Rynk mørk de tætte, tykke Bryn,
Hvor Mosen op mod Himlen ryger,
Da blander Niord de stærke Byger
Med dine Lyn.

End er ei dødt vort Sommerhaab;
Snart Urten staaer igien fornøiet
Med Glædestaarer sødt i Øiet,
Gienfødt ved en velsignet Daab.
Da styrkes atter Støvets Bryst,
Sin Ladhed dorske Jord indhenter,
Og skienker - hvad nu Ingen venter -
En gylden Høst.
</body>
</poem>

<poem id="oehlenschlaeger2019021648">
<head>
    <title>Til min kære Fader, Joachim Conrad Oehlenschläger</title>
    <toctitle>Til min kære Fader. Juli 1826</toctitle>
    <subtitle>Paa hans Fødselsdag den 31te Juli 1826.</subtitle>
    <firstline>Danemark har ingen Klipper, ingen gamle Borgruiner</firstline>
    <source pages="80-82"/>
    <dates>
        <event>1826-07-31</event>
    </dates>
    <quality>korrektur1,korrektur2,kilde,side</quality>
    <keywords>frederik4,frederik6,christian6</keywords>
</head>
<body>
Danemark har ingen Klipper, ingen gamle Borgruiner,
Ingen Flod, hvori sig Muren speiler, medens Stormen hviner;
Danemark har grønne Bakker, har et yndigt Sommerslot,
Skyggelunde, hvorom Havet bælter sig saa mørkeblaat.

Slottet er ei faldefærdigt, som et halvforraadnet Gierde:
Stærke Fløie staae paa Fladen, bygt af Frederik den Fierde.
Frederik den Siette nyder der den hele Sommerpragt,
Og hans gamle Slotsforvalter er, som Slottet, vel ved Magt.

Gode gamle Slotsforvalter! ei du er i Alder steget
Slet saa høit, som selve Borgen; men der mangler ikke meget.
Siette Christians Buegange, hvori nu du har din Vraa,
Reiste sig vel ikke længe, før dit Øie Lyset saae.

Bakken med de grønne Lunde, som dig gav din sieldne Styrke,
Gav din Adam Skialdekunsten, lærte ham Apol at dyrke.
Gierne nu skal Harpen klinge paa din Dag, os dyrebar;
Men - hvad skulde jeg vel ønske Oldingen, som Alting har?

Sundhed? Ingen Bonderose stærkere med Sundhed brænder;
Kraft? O, der endnu er Kræfter nok i dine runkne Hænder.
Velstand? Alt, hvad du behøver, i din Eie vel jeg veed,
Og det Allerbedste, Fader! - en beskeden Nøisomhed.

Venner? du har ægte Venner, som kun paa dit Bedste tænke,
Glade ved at du din Tillid, ædle Olding! dem vil skienke.
Alle Danske ynde Gubben, som paa Sommerbakken boer,
Og din gode Konge lønner dig med mangt et skiemtsomt Ord.

Dine Børn - ak, Gud! Sophia kaldte tidlig Dødens Engel;
Hos sin Moder - - Over Graven gynger hvide Liliestængel.
Intet Lys er uden Skygge; Fader! græd i Mørket ei,
See, igiennem muntre Roser slynger sig din Oldingsvei.

Alt, hvad altsaa jeg kan ønske, Alt, hvad der mig er tilbage:
Skienk, Alfader! denne Gubbe mange slige Vinterdage,
Lad som Brud og lad som Brudgom sine Børnebørn ham see,
Og lad længe Sundhedsrosen voxe midt i Vintersnee.
</body>
</poem>

<poem id="oehlenschlaeger2019021649">
<head>
    <title>Til en Veninde</title>
    <firstline>Du vil, Veninde! jeg skal prise</firstline>
    <pictures>
        <picture src="oehlenschlaeger2019021649-p1.jpg">J.P. Møller: <i>Parti ved Ermelundshuset</i>, ukendt år, olie på lærred, 20x26cm. Privateje.<!-- https://bruun-rasmussen.dk/m/lots/ED988D200086 --></picture>
    </pictures>
    <source pages="82-84"/>
    <quality>korrektur1,korrektur2,kilde,side</quality>
</head>
<body>
Du vil, Veninde! jeg skal prise
Det ynderige Ermelund?
Jeg digted gierne det en Vise,
Men kiender det saa lidet kun.
Hvad kan det hielpe vel, man higer
Derefter, hvad man ikke faaer?
Jo stærkere tidt Ønsket stiger,
Deslænger borte Maalet staaer.

Tre Gange kun i denne Sommer
En Kudsk mig kiørte lidt derud,
Og hvis den fierde Gang jeg kommer,
Jeg finder der - kun Regn og Slud.
Hvis nu jeg priser Søndermarken,
Det af den samme Aarsag skeer,
Som hvorfor Noah priste Arken -
Den Stakkel eied intet meer.

Jeg negter ei, at skiøn er Skoven
Med sine Ege-, Bøge-Træer,
Hvorfra man skue kan til Voven
Af Østersøen, Landet nær.
Men - at man nøies kan med Lidet,
Og at tidt Meget kun er lidt,
Forklarer jeg, hvis du vil vid'et.
Dig gierne her med Sort paa Hvidt.

Mod Landet er vel Intet Staden,
Og imod grønne Ermelund
Er endnu mindre Laxegaden
(Oprigtig talt af Hiertensgrund).
Og dog kan Laxegaden blive
Mig meer end selve Skoven kiær;
Hvor Mennesker mig Venskab give,
Jeg trænger ei til Bøgetræer.

Om jeg de venlige Veninder
Nu ei i Skoven faaer at see,
Naar kun jeg ved et Bord dem finder,
Besat med Kopper og med Thee -
Det er mig næstendeels det samme;
Jeg glemmer Herthas Løvgemak,
Og hvorfor skulde jeg mig skamme,
Hvis Theen <w>her</w> jeg foretrak?

Vel heller hist jeg Blomster møder,
Der sendtes os fra Guderne,
End jeg seer Ansigter af Jøder
Den hele Tid bag Ruderne.
Men een - een Ting har Laxegaden,
Som overveier Skoven stor:
Den ligger midt i Hovedstaden,
Ei langtfra, hvor Poeten boer.

Her kan han oftere husvale
Sin Tunge med den kiære Drik,
Og høre sin Veninde tale
Med yndigt Smiil og Tankeblik.
Her kan maaskee han atter haabe
(Endskiøndt hans Haab kun er en Dverg),
Veninderne i Sommerkaabe
Vil gieste ham paa Fredriksberg.

Endskiøndt nu altsaa Søndermarken
For Ermelund tilbagestaaer,
Som for en Rigsbankdaler Marken,
Og ak - som Høsten for en Vaar:
Du indseer dog, jeg kan ei vrage
Een Fugl i Haand for ti i Luft,
Saalænge Himlen mine Dage
Beskierer med en sund Fornuft.

Jeg skal vist aldrig, aldrig glemme
Det nydelige Skovens Huus,
Hvor min Veninde havde hiemme,
Og hvor jeg drak af hendes Kruus;
Hvor hun et Jordbær til mig plukte
Og en beskeden Reseda;
Selv naar mig Skiebnen Døren lukte,
Og hun maaskee er langt derfra.
</body>
</poem>

<poem id="oehlenschlaeger2019021650">
<head>
    <title>Prinds Christian Frederiks Fødselsdag</title>
    <toctitle>Prinds Christian Frederiks Fødselsdag. Sept. 1826</toctitle>
    <subtitle>Den 18de September 1826.</subtitle>
    <firstline>Den Ædling, som Kunsten beskytter</firstline>
    <source pages="85-86"/>
    <dates>
        <event>1826-09-18</event>
    </dates>
    <quality>korrektur1,korrektur2,kilde,side</quality>
</head>
<body>
Den Ædling, som Kunsten beskytter;
Som Musernes Dyrker har kiær;
Som gierne til Tonerne lytter,
Sig fryder ved Farvernes Skiær;
Hvem Marmorets Skikkelser fryde;
Som finder i Digtet Behag -
Hvad Under, at Hymnerne lyde
Til Hæder og Fest paa hans Dag?

Den Mand, som kan Skiønheden fatte,
Og virker til Kunsternes Glands,
O, <w>hvor</w> saa end Skiebnen ham satte,
Hans Isse fortjener en Krands.
Men satte den ham ved en Throne,
Og blev han dog Muserne huld -
O, dobbelt da Laurbærrets Krone
Sig slynger i fyrsteligt Guld.

Men, Christian! et Hierte, som føler,
Behøver ei glimrende Pragt;
Autumnus, som Luften os køler.
Dig Egeløvs-Krandsen har bragt.
Men Egeløvs-Krandsen er sprungen
Af Danemarks hellige Rod;
Og den foretrækker Skjoldungen
For Laurbær ved Tiberens Flod.

Med Laurbær kan Egen sig maale;
Og Muser, som Syden, har Nord:
Omkrandset af Skiønhedens Straale
Dig hylder et qvindeligt Chor.
Amalia med Vilhelmine
De Skiønne saa villige fandt:
De række med venlige Mine
Den Krands, som dig Kunsterne bandt.

Hvert Hierte din Salighed fatter,
O, Christian! din herligste Løn:
Da Frederiks Barn blev din Datter,
Din Søn blev vor Dankonges Søn.
Nu spaltes ei Skioldungestammen,
Dens Grene sig favne paa ny;
Og Himlen med Kiærlighedsflammen
Velsignelse sender fra Sky.
</body>
</poem>

<poem id="oehlenschlaeger2019021651">
<head>
    <title>Sang</title>
    <toctitle>Sang ved J. W. Hornemanns Sølvbryllup. Oct. 1826</toctitle>
    <linktitle>Sang ved J. W. Hornemanns Sølvbryllup</linktitle>
    <indextitle>Sang ved J. W. Hornemanns Sølvbryllup</indextitle>
    <subtitle>
        <line>ved</line>
        <line>Professor J. W. Hornemanns Sølvbryllup</line>
        <line>Den 9de October 1826</line>
    </subtitle>
    <firstline>Du, som studeerte vel i Bogen</firstline>
    <source pages="86-87"/>
    <notes>
        <note>Jens Wilken Hornemann (1770-1841), botaniker, professor i botanik, direktør for Botanisk Have, udgiver af Flora Danica og også etatsråd fra 1829.</note>
    </notes>
    <dates>
        <event>1826-10-09</event>
    </dates>
    <keywords>pram</keywords>
    <quality>korrektur1,korrektur2,kilde,side</quality>
</head>
<body>
Du, som studeerte vel i Bogen,
Der med Genie forfattet blev,
Vi mene nemlig: Catalogen,
Som (efter Pram) Linnéus skrev,
For, naar vor Herre vilde sælge
Engang Naturen ved Auction,
Enhver lysthavende Person
Sig da det Bedste kunde vælge!
Dig her hver Giest, som han kan bedst,
Lykønsker paa din Jubelfest.

Dig hylder ogsaa Æsthetiken,
Og Skialden ved Castales Elv;
Du <w>lærte</w> blot ei Botaniken,
Men har frembragt som <w>Kunstner</w> selv.
Forenet med en ødel Qvinde
Du dannet har en Blomsterflor:
En Børneflok omkring dit Bord,
Som signer eders Dages Minde;
Et Vennechor, som svagt med Ord
Udtrykker, hvad i Hiertet boer.

Og Huuslighedens ægte Dyder
En <w>Sølverlilie</w> planted her,
Hvorved den hele Slægt sig fryder
I Sommersolens Aftenskiær.
Og naar den sene Vinter kommer,
<w>Guldalderens</w> Aurikler smaae
Som Guld om eders Lokker staae,
Og trylle Vinter om til Sommer!
Lyksalighed! værn med din Fred
Om dette sieldne Blomsterbed.
</body>
</poem>

<poem id="oehlenschlaeger2019021652">
<head>
    <title>Nyerups Jubelfest</title>
    <toctitle>Nyerups Jubelfest. Oct. 1826</toctitle>
    <subtitle>Den 15de October 1826.</subtitle>
    <firstline>Der var engang en Fyenbo, en Bondesøn</firstline>
    <source pages="87-90"/>
    <dates>
        <event>1826-10-15</event>
    </dates>
    <notes>
        <note>Rasmus Nyerup (1759-1829), litteraturhistoriker, sprogforsker og bibliotekar.</note>
    </notes>
    <quality>korrektur1,korrektur2,kilde,side</quality>
</head>
<body>
Der var engang en Fyenbo, en Bondesøn,
Han giorde til sin Fader saa ydmyg en Bøn
        Om Orlov og Forlov,
        At ride under Ø
        Og fæste sig en Mø.

Nu med den sorte Kiole han prydede sin Krop.
Den Tid end ei med Dampe man foer ad Bølgens Top,
        Thi drog han paa en Smak,
        Og gled med gunstig Bør
        Fra Nyborg til Korsør.

I Axelskad studered han i Aarene vel fem;
Hans ridderlige Rygte vel spurgtes udi dem.
        Han kom til gamle Suhm,
        Den Videnskabers Drot,
        Og boede paa hans Slot.

Den deiligste Fyrstinde, som Nogen havde kiendt,
Var Saga, Tidens Datter; af Kiærlighed optændt
        Blev Svendens Hierte strax,
        Han elsked tro i Løn
        Den Jomfru, huld og skiøn.

Herr Rasmus ogsaa hende i stille Tanker laae;
Papiret skifted Farve, naar de hinanden saae.
        Han tegned mangt et Sagn,
        Og mangt et Elskovsbrev
        I Løn han hende skrev.

Men Sagas Slegfredsøster, som kaldtes Modesmag,
Fandt i den giæve Fyenbo ret inderligt Behag.
        Da gamle Drot var død,
        Hun vilde ham forført;
        Men hun blev ei bønhørt.

Derover blev hun bister, som hun var blid tilforn;
Den gode Rasmus kasted hun i det runde Taarn,
        Som stod i Axelskad
        Med favnetykke Muur,
        Et sikkert Fangebuur.

Hen Rasmus monne sukke i Taarnet, hvor han laae:
,,Ak, jeg elendig Fange! her maa jeg vist forgaae.
        Dog smerter det mig meest:
        Jeg ikke Saga seer
        Med mine Øine meer.''

Da Alle var til Senge, skiøn Saga tænkte paa,
Hun vilde til Herr Rasmus i Ormetaarnet gaae.
        Hun ind ad Døren treen,
        Og hilsede sin Ven
        Ret hierteligt igien.

De favnede hinanden, og græd af Kiærlighed,
De smaae, de lyse Alfer sig frydede derved.
        Hun aabned Fængslets Væg,
        Og viste ham en Hal
        Med Bind i Tusindtal.

Og nu blev Fangetaarnet hans allerbedste Hiem;
Saamangt et støvet Billed han trak af Krogen frem,
        Som der i Mørke stod.
        Han visked Støvet af.
        Og det til Verden gav.

Særdeles ham fornøied fra Glemsel at befrie
De Billeder, hvoraf han som Dreng alt saae Copie:
        De vise Mestre syv,
        Marcolsus, Ridder Rød
        Han frem for Dagen bød.

Selv Uglspil og Herr Mikkel kom nu til Værdighed,
Og Alle saae det gjerne, naar Ræven Gaasen beed.
        Og mangen Folkesang
        Om Jephta, Tordenskjold
        Udgav den Herre bold.

Han gik omkring i Hallen, og med andægtigt Sind
Han ordned og opstilled de mange tusind Bind,
        Saa ret det var en Lyst
        At komme paa det Taarn,
        Hvor Støvet laae tilforn.

Hvad skal jeg meer opregne den bolde Fyenboes Værk?
I kiende hannem alle, den muntre Gubbe stærk.
        Paa hans Guldbryllupsdag
        Med Saga, med hans Viv,
        Vi ønske varigt Liv.

Følg længe, gode Nyerup! din gamle Vanes Hang:
Gak op og ned ad Taarnet; du gaaer ei Sneglegang,
        Blier svimmel ei derved.
        Bring længe Skatte frem
        Af Sagas dunkle Hiem!

Saa længe Bøger læses, og Rundetaarnet staaer,
Dit elskelige Minde, vor Nyerup! ei forgaaer.
        Der svæver du som Alf,
        Og vækker Læselyst
        I yngre Brødres Bryst.
</body>
</poem>

<poem id="oehlenschlaeger2019021653">
<head>
    <title>Huusalferne</title>
    <toctitle>Huusalferne. Oct. 1826</toctitle>
    <subtitle>
        <line>Romance, helliget Dronningen og Kronprindsessen paa deres Fødselsdag.</line>
        <line>Den 28de October 1826.</line>
    </subtitle>
    <firstline>Vi smaae Huusalfer kiedes grumt</firstline>
    <source pages="91-94"/>
    <dates>
        <event>1826-10-28</event>
    </dates>
    <quality>korrektur1,korrektur2,kilde,side</quality>
</head>
<body>
Vi smaae Huusalfer kiedes grumt
Paa dette øde Slot her hiemme;
Nu Alting staaer saa taust og stumt,
Der toner ingen Lyd og Stemme.
Vi elske Menneskenes Røst,
Og smuk Musik vi gierne høre;
Men i den dunkle Efterhøst
Naaer ingen venlig Lyd vort Øre.

Vi elske Skioldungstammen troe,
Thi selv vi er fra Odins Dage;
Da Jetter veg til Biergets Bo,
Vi Alfer bleve her tilbage.
Os skrækker Christendommen ei,
Vi er kun skielmske, men ei onde,
Og hilste tidt paa Aftenvei
Den diærve Ridder, trætte Bonde.

Paa mangen Borg vi boede godt,
Var tidlig, silde der paa Færde;
Helst paa det røde Ridderslot,
Som hused Christian den Fierde.
Men da den fierde Frederik
Lod dette Huus paa Bakken bygge,
Til Fredriksberg vi gierne gik
I Lindetræers svale Skygge.

Her traf vi vor Skioldunges Børn,
Og leged tidt med dem i Vaaren,
Vi gav dem Roser uden Tiørn,
Os fryded Moder-Glædestaaren.
Naar Fader Fredrik steg til Hest,
Men kyssed først de kiære Piger,
Da var vor Dands, vor Jubel bedst
Thi Alfen ei sin Konge sviger.

Da, Christian! din Frederik
Sin Vilhelmine havde vundet,
Den bedste Krands, hun dengang fik,
Den havde de smaae Alfer bundet.
Vel græmmed os, at Skiebnen drev
Ham bort, at hun ham maatte savne
Dog trøsted det, at her hun blev,
At hendes Fod vi kunde favne.

Da Caroline elskelig
Ved nye Lysthuus stod, ved Parken,
Og Tømmerfolket skyndte sig,
Som Noah skyndte sig med Arken:
Vi selv de friske Græstørv skar,
Og vanded dem med Dug i Mørke,
Vi Blomster did i Potter bar,
Og vogted dem for Sommertørke.

Nu, tænkte vi, nu blier hun vist,
Sin Fødselsdag hos os at feire!
Vi hented mangen Egeqvist
Alt fra den gamle Lund i Leire;
Vi haabed til en dobbelt Fest
At hilse hende med sin Moder,
Thi end var Flora Haugens Giest,
Og Frugten hang som Blomstens Broder.

Men, ak! det nye Lysthuus staaer
Forladt, naar Fødselsdagen kommer;
Hun bortsvandt, som den hulde Vaar,
Og seer os først igien til Sommer.
I Dag hun staaer i Festens Hal,
Og fryder sig ved Folkets Stemme,
Et Jubelchor i Tusindtal -
Men kan hun sine Alfer glemme?

Og du, vor Dronning! kunde du
Saa reent os at forlade nænne?
Vi blev saa froe, saa froe i Hu,
Da røde Kudske kiørte Brænde;
Nu, tænkte vi, nu ei hun flyer,
Her skal ei Blæsten hende ramme,
Nu faae vi høre Eventyr
Ved Kakkelovnens Aftenflamme.

Ak! ak! det var en herlig Tid,
Da Luerne, med glade Miner,
Med Luften førte lystig Strid
I marmorkrandsede Kaminer;
Det var en Fest for Alfer smaae.
Nu har man ganske dem tilmuret,
Nu maae vi her i Kulden staae
Og see paa sorte Varmeburet.

Som saadan i den øde Hal
Vi stod i vore Sørgetanker,
I Drømme mødte os en Skiald,
Som gierne der alene vanker.
Han træder ofte til os ind,
Naar stærke Vinterstorme brage,
Og mindes med bevæget Sind
De svundne unge, gamle Dage.

Hør, raabte vi, du skrive maa
For os en Sang, du Danedigter!
Saa lidt som gode Alfer smaae,
En ærlig Skiald Skioldungen svigter.
Betinget han det strax indgik:
En Tonekunstner skulde bringe
De skrevne Riim i smuk Musik,
Og hæve dem paa Sangens Vinge.

Nu er det skeet, som vi kan bedst.
Her sendes Visen, tag til Takke:
Marias, Carolinas Fest,
Lykønsket fra den grønne Bakke.
Og hvis det godt nok ei er skeet,
Sig Alf og Sangeren beklager.
Tidt ønsker man sig en Poet,
Og finder kun en Versemager.
</body>
</poem>

<poem id="oehlenschlaeger2019021654">
<head>
    <title>Carl Maria Webers Minde</title>
    <toctitle>Carl Maria Webers Minde. Nov. 1826</toctitle>
    <subtitle>November 1826.</subtitle>
    <firstline>Den hulde Tone lyder, og forstummer:</firstline>
    <notes>
        <note>Carl Maria Friedrich Ernst von Weber (1786-1826), tysk romantisk komponist.</note>
    </notes>
    <source pages="95-96"/>
    <quality>korrektur1,kilde,side</quality>
</head>
<body>
Den hulde Tone lyder, og forstummer;
Hvor kom den fra? hvor veg den atter hen?
Besøget er saa kort. Af tause Slummer
Dog vækker Monne Kunst den let igien.
Men giør os ædle Kunstner selv den Kummer,
At gaae herfra - da har vi tabt en Ven,
Hvem Intet meer af dybe Slummer vækker,
Naar kolde Liigsteen tause Støv bedækker.

Naar Musachoret lærer Jordens Sønner
Og skiønne Døttre sine Harper slaae,
Guddommelig er Gaven. Aanden skiønner
Paa Lykken, som kun Aanden kan forstaae.
Men tidt forfængelige Sværm belønner
En Kunst, der sendtes fra det Himmelblaa,
Med følesløse Lyst til blot at høre
En Klang, der smigre kan et jordisk Øre.

Derfor, Apollo! sender du tilbage
En Yndling stundom med dit Himmelblik,
Som bringer os igien de gamle Dage,
Da du som Hyrde med din Fløite gik;
Som tolker Siælens Glæder og dens Klage,
Og som den Almagt, Fader! af dig fik,
At bringe os med Taaren i vort Øie
Til Nattens Afgrund, Morgenrødens Høie.

Dig, Carl Maria Weber! blev det givet,
At stemme Hiertet, som det faldt dig ind.
Med dig beundred vi Zigeunerlivet
I grønne Skov, i klare Maaneskin;
Den ømme Pige skiælved ræd, som Sivet,
For Ulvesvælget, hvor i Hvirvelvind
Den vilde Samiel, sin Doms Forkynder,
Nedtordned streng den skumle, frække Synder.

Og hvilken Sødhed i din Harpetone,
I Preciosas sværmeriske Sang,
Og naar Agathe qvad om Skovens Krone,
Og tolked Kiærlighed i Engleklang!
Nu smiler selv du ned fra Herrens Throne,
Hvergang vi glædes ved din Mestersang;
Og som en Cherub venlig du nedstraaler
Til Krandsens smaae, taknemlige Violer.

Du vendte dig fra Sachsens mørke Bierge,
Hvor skumle Jette spøgte lumsk og stum;
Og lyse Alfer blev de sorte Dverge,
Og Oberon fortrængte Jetten grum.
Da bragte dig paa Lethes lette Færge
De milde Alfer til Elysium.
Din Harpes sidste Lyd var Engletone,
Og Engle viste dig din Stiernekrone.

Straal ned til os fra Haydns, Mozarts Side,
Og send den yngre Kunstner Kraft og Smag!
Dit Navn i Skioldet staae som en Ægide
Mod Smagløshed og sandseligt Bedrag!
Du var den stærke Sanger, som den blide;
Hvi skienktes Verden du saa kort en Dag?
I dine Værker den dig evig eier.
Endt er din <w>Kamp</w> - og salig var din <w>Seier</w>.
</body>
</poem>

<poem id="oehlenschlaeger2019021655">
<head>
    <title>De fattige Fiskere i Aggersogn</title>
    <firstline>Stands ei din Vogn</firstline>
    <source pages="97-100"/>
    <quality>korrektur1,kilde,side</quality>
</head>
<body>
Stands ei din Vogn
Ved Aggersogn,
Hvis der forbi du kiører!
Fra hullet Tag
Du Nat og Dag
Kun Suk og Klage hører.
Ved sølvblaa Strand
Rask Fiskermand
Ei længer der du finder;
Det Mod, som ildned Øiet før,
Det muntre Blik forsvinder,
Og Sorgen sidder ved hans Dør
Med blegt-indfaldne Kinder.

Hvad var hans Feil?
Mon spændte Seil
Ei turde Vinden møde?
Mon ræd han laae
I lune Vraa,
Og hørte Stormen støde?
Ei længer stærk
Til Helteværk
Bag Dynen han sig skiulte,
Naar <w>Skade</w> slog sit hvide Skum
Og sorte Vover huulte.
Og med forfærdelige Brum
Op Østenvinden kuulte?

Er slig en Faerd
Vel Hielpen værd?
Vi Ladhed understøtte?
Lad feige Flok
Da længe nok
Hentæres i sin Hytte! -
Forsynd dig ei,
Gak ei din Vei
Fra Kummers mørke Bolig!
Din Broder har din Agt fortient,
Han sad ei feig og rolig;
Men Haabet blev til Smerte vendt,
Og Nøden er utrolig.

Du Taler hist!
Din Tunge mist,
Og prøv, om du kan tale.
Tab, Kunstner fiin!
Dit Farveskriin,
Og see, om du kan male.
Du rige Mand
Med Uforstand,
Som ei vil Nøden lindre!
En Tyv tog Guldet af dit Skiul;
Men est du derfor mindre?
Ustadigt løber Lykkens Hiul,
Dets Flugt kan Ingen hindre.

Først Ægir mild
Ei Stimer Sild
I Aar til dem lod komme.
Hvi var han vred?
Det Ingen veed;
Men Garnene blev tomme.
Saa Solens Rand
I Jettebrand
Kun hærged og fortærte;
Pulsvaaden brændte Hedens Glød,
Som stedse Rov begierte,
Og raadne Net den sønderbrød,
Der før en Hytte nærte.

Den Haand, som spandt,
Ei Hampen fandt,
Hvoraf den Net kan tvinde;
Thi uden Skierv
Hvad er Erhverv
Selv for en flittig Qvinde?
Ja, magre Ko
Ved Fiskerbo
Ei Melken gav den Spæde,
Thi Solen svied tynde Græs,
Hvoraf den skulde æde;
Og paa det golde danske Næs
Saae man den Kiække græde.

Med smeltet Aand
Luk op din Haand,
Din Broder hielp, den Arme!
Thi ufortient
Blev Kiækhed vendt
Til Undergang og Harme.
Skal danske Mand
Ved elskte Strand,
Som Træl i Ørken, stønne?
Er Fiskeren ei Kystens Pragt,
Som Urt ved Bækken grønne?
Hil dig, som har ham Haanden rakt!
Alfader vil dig lønne.
</body>
</poem>

<poem id="oehlenschlaeger2019021656">
<head>
    <title>Den danske Sømand til Havet</title>
    <firstline>Jeg elsker høit det sølvblaa Hav</firstline>
    <source pages="100-101"/>
    <quality>korrektur1,kilde,side</quality>
</head>
<body>
Jeg elsker høit det sølvblaa Hav.
Den Mark er let med Kiøl at pløie;
Og skiøndt den ingen Frugter gav,
Det taer Matrosen ei saa nøie.
Dens Dale vexle brat med Høie;
Og blev den end min visse Grav,
Jeg siger med et muntert Øie:
Jeg elsker høit det sølvblaa Hav.

Jeg agter høit det store Band,
Som mellem Verdens Dele rinder;
Der, som en Flydebro, forbinder
Selv China med mit Fædreland.
Jeg svømmer let fra Strand til Strand,
Som Fisken, jeg i Vandet finder.
Skiøndt intet Mærke har dets Minder,
Jeg agter høit det store Vand.

Mit Hierte slaaer for aabne Sø,
Hvorhelst den møder mine Blikke;
Endskiøndt paa den jeg finder ikke
Den vakkre Hustru, vene Mø.
Endskiøndt den skienker intet Frø,
Selv ei en Draabe Vand at drikke,
Min største Fryd er dog, at stikke
Med Skuden i den aabne Sø.

Naar Vand og Himmel skiule Jord,
Naar hist og her kun trætte Fugle
Sig i det sorte Tougværk smugle,
Og uden Pas gaae med ombord;
Naar Solens røde Skive stor
Bortjager Maanens blege Kugle,
Naar Stormen hyler som en Ugle,
Og Skummets Kæmpelilie groer -

Da føler Siælen fordums Roes;
Oldtids Bedrift blier ei forgiettet.
End er mig Dannebrog forjettet.
Og Æren er sin egen Lods,
Saa vidt som denne Jord beboes.
Og blier mig end ei Krandsen slettet,
Og surres end mit Liig til Brættet -
Jeg døer dog som en dansk Matros.
</body>
</poem>

<poem id="oehlenschlaeger2019021657">
<head>
    <title>Søllings Minde</title>
    <toctitle>Søllings Minde. Marts 1827</toctitle>
    <subtitle>Marts 1827.</subtitle>
    <firstline>De grumsede Bølger med lydeligt Skrig</firstline>
    <source pages="101-103"/>
    <quality>korrektur1,kilde,side</quality>
</head>
<body>
De grumsede Bølger med lydeligt Skrig
Mod Norriges Fieldstene synge;
Som Havfruer grumme de vente paa Liig,
Og bovne med slugende Dynge.

Og modige Sømænd forlokke sig lod,
Den Kiække paa Faren ei tænker.
Forfaldne paa Kysten kun Hytterne stod
Med Børn og med grædende Enker.

Herr Sølling - det være hans Minde til Roes -
Saa lystig en Broder ved Disken,
En Dannebrogs-Søn og en ægte Matros,
Og hiemme paa Vandet, som Fisken;

Herr Sølling blev rørt ved at skue de Liig,
Og, for paa de Vanheld at raade,
For hielpsom at standse de Klagendes Skrig,
Han bygged til Lodjerne Baade.

Og lystigt nu Baaden i Bølgerne foer,
Beskyttet, som Træet, af Barken;
Og tryg sad Matrosen ved kraftige Ror,
Som Noah paa Syndflod i Arken.

Nu foer han ad Kattegats hvirvlende Vand
Til Kysten, hvor Axelstad ligger;
Sølvhaarede Søgut ham mødte paa Strand
Med Hatten i Haand, som en Tigger.

,,Hvad Diævlen, min Broder! gaaer af dig i Dag?
For Satan! du skammer dig ikke?
Kan den, som har seilet med Danemarks Flag,
Nedlade sig feig til at tigge?''

,,,,Nød lærer at bede, og Alder giør krum,
Og tvinger til ydmyge Tanker.
De fiendtlige Bomber med frygteligt Brum
Har kappet mit Haab fra mit Anker.''''

,,Har Bomben dig skadet, skal Bomben igien
I Slummer dig Kummeren dysse;
Dens Indhold skal vorde din qvægende Ven:
Jeg skaber af Bomben en Bøsse.''

Han skabte dem Bøssen; den ikke blev tom.
Og Nøden dem endte han ganske.
Thi gierne til Hielp ham i Ædelmod kom
Barmhjertige, frelsende Danske.

Nu lider ei længer den Aldrende Nød,
Luunt sidder i Læ han for Vinde.
Men Sølling, som reiste jer Hytten - er død;
I Gubber! velsigner hans Minde.
</body>
</poem>

<poem id="oehlenschlaeger2019021658">
<head>
    <title>De fire Menneske-Aldere</title>
    <firstline>Hvilken Alder er vel skiønnest?</firstline>
    <source pages="103-106"/>
    <quality>korrektur1,kilde,side</quality>
</head>
<body>
Hvilken Alder er vel skiønnest?
Barndomsvaaren yndiggrønnest
Vinker med sit Trylleri.
Phantasien let sig svinger;
Som en Alf med smukke Vinger
Drengen gaaer ad eensom Sti.
I den lille Phantasie
Hvert et Billed dybt sig præger,
Hiertet ingen Sorg bevæger.
Træer og Maane, Sol og Skyer,
Huse, Mennesker og Dyr,
Alt fortæller Eventyr.

  Ak, men af en Taage dækkes
  Øiet, Siælen er ei fri;
  Og naar vi af Drømmen vækkes,
  Er den søde Lyst forbi.

Fryd dig, unge Bryst! nu kommer
Kiærlighedens vaagne Sommer,
Rosen staaer, hvor Knoppen stod.
Styrkens Vinge sig udbreder,
Og til alle Muligheder
Har det raske Hierte Mod,
Banker med et kraftigt Blod.
Helten vil kun Laurbær vinde,
Og den glade Elskerinde
Nævner ømt hans kiære Navn,
Trykker ham til henrykt Favn;
Livet kiender intet Savn.

  Ak, men Haabet kan bedrage,
  Taarer følge tidt paa Smiil;
  Og de skiønne Rosendage
  Ile snelt, som Amors Piil.

Manddoms Høst med gylden Grøde
Bølger modent os i Møde,
Frugten dækker Træets Green.
Aanden fri med Værk og Skrifter,
Sindrig Daad, og med Bedrifter
Rister sig sin Bautasteen.
Livets Kilde flyder reen.
Muddret ei af Lidenskaber,
Strømmen i en Sump sig taber,
Vælter af sit Klippeskiul,
Knækker mangen Stamme huul,
Driver stærke Møllehiul.

  Ak, men mange hule Stammer
  Fældes ei paa flade Mark;
  Skiebnelynet oftest rammer
  I den stærke Egebark.

Glæd dig, Siæl! naar uden Fare
Din Erindringsfrugt bevare
Kan den sunde Vinterkuld.
Ingen Hede den fordærver.
Oldingen vel ei erhverver,
Men han eier Livets Guld.
Børneklyngen, kiærlighuld,
Sig som unge Roser flokker
Om hans hvide Lilielokker.
See som Viisdom Gubben staae,
Føl det gamle Hierte slaae
Varmt end for de hulde Smaae.

  Ak, men snart har Ild og Tanke
  Til sit Hiem tilbagevendt;
  Hiertet hører op at banke,
  Og - den hele Drøm er endt.

Blev jeg født kun for at giekkes.
For at standses og forstrækkes
I mit halvfuldendte Værk?
Barndomstillid - for at daares?
Ungdomsomhed - for at saares?
Fjendskab i min Manddom stærk?
Skal jeg, klædt i Dødningsærk,
Tiene Ormen saa til Føde? -
Nei! en salig Morgenrøde
Straaler giennem Tidens Sind,
Folder mine Vinger ud,
Svinger Haabet op til Gud.

  Barndomsspog og Ungdomsglæde,
  Manddomskraft og Oldingsro
  Hæves til mit Straaleklæde
  I Udødeligheds Bo.
</body>
</poem>

<poem id="oehlenschlaeger2019021659">
<head>
    <title>Joachim Conrad Oehlenschläger</title>
    <toctitle>Joachim Conrad Oehlenschläger. Mai 1827</toctitle>
    <subtitle>Mai 1827.</subtitle>
    <firstline>Den unge Mai udspringer atter fro</firstline>
    <notes>
        <note>Adam Oehlenschlägers fader, Joachim Conrad Oehlenschläger (1748-1827), var slotsforvalter på Frederiksborg Slot og organist ved Frederiksborg Kirke.</note>
    </notes>
    <source pages="106-110"/>
    <quality>korrektur1,kilde,side</quality>
</head>
<body>
Den unge Mai udspringer atter fro,
Og Sangfugl-Skaren vender glad til Nord,
Med Græsset dækker sig den skiøre Jord,
Og spæde Blade frem af Knoppen groe,
Og regnbufarvet Blomsterskaren staaer:
Alt sig fryder,
Alting tyder
Paa et nyt livsaligt Aar.

Paa Bakken hæver sig den sunde Borg
Med sine ranke Fløie, som tilforn;
Men Klokken kimer hist fra Kirkens Taarn,
Den lille stille Skare tyder Sorg.
En Kiste bæres hen paa sorten Baar
Giennem Haven
Ned til Graven
Paa den øde Kirkegaard.

Hvo bringes did? - Ak, savner du ham ei:
Den Olding, som saa tidt med muntre Blik,
Med sneehvidt Haar imellem Blomster gik,
Selv en Decemberose - frisk i Mai;
Som ene, med sin Stok, sin lille Hund,
Var at møde
I den søde
Aftenklare Sommerstund?

Haandværkeren med Kalk og Kosten her
Oppudser flittigt end den smukke Muur,
Der kneiser kongelig i fri Natur;
Men Borgens gamle Foged savnes der.
Han passer længer ei opmærksomt paa;
Lyse Øie
Maatte bøie
Sig i Dødens skumle Vraa.

Du diærve Gubbe, som blev aldrig træt,
Som slog dit Orgel, sang med stærken Røst!
Tilsidst dog isnet Døden har dit Bryst,
Betale maatte du Natur sin Ret.
Halvhundred Aar paa Bakken ung du gik,
Saae de Andre
Heden vandre,
Kraftig end, med stærke Blik.

Da Døden blev fortørnet, for den ei
Dig kunde saare langsomt med sin Lee;
Din Kind kun rødmed mere frisk i Snee,
Og Hosten saae dig stærk paa gyldne Vei:
En Feberalf til Hielp den kaldte frem,
Dine Kræfter
Seent gav efter -
Og din Gud dig kaldte hiem.

Nu sidder du ei meer ved Vintertid
Nær Buegangen i den lune Krog,
Og stirrer tausopmærksom i din Bog,
Mens Storm og Skyer larme vildt i Strid.
Fra Vindvet glimter ikke meer dit Lys.
Det er slukket,
Øiet lukket,
Brustet, ak! i Dødens Gys.

De Træer, du planted i din Urtegaard
For mange Somre siden, savne dig;
Naar Gravenstenen atter pynter sig.
Og hvid af Blomster, guul af Æbler staaer,
Du paa det skiønne Træ ei henrykt seer.
Ingen Sommer,
Naar den kommer,
Glæder dig paa Bakken meer.

Og naar jeg digter et begeistret Qvad,
Og Danerfolket lytter til min Sang,
Da giør det dig ei meer - som mangen Gang -
Saa stærktbevæget og saa faderglad.
Og dine Børnebørn, den hulde Flor,
Skal ei trykke -
Tabte Lykke! -
Dig til Hiertet, modenstor.

Men glemmes vil du ei paa Fredriksberg,
Saa længe Slottet kneiser, Kirken staaer;
Thi virket har du der halvhundred Aar,
Bergelmer, for det hulde Fredens Bierg.
Og mangt et Sagn om dig der høres vil,
Naar i Kammer
Maanen flammer,
Og ved helligt Orgelspil.

Om Aftnen tidt, naar Skyggen falder lang,
Vil Pigen gyse, naar hun troer, din Aand
Staaer bleg med Hovednøglen i sin Haand,
Og skynder sig hen ad den dunkle Gang.
Hun troer, du sysler end paa kiære Borg,
Paa de Steder,
Hvor med Glæder
Stundom blandte sig din Sorg.

O, frygt kun ei! thi saligt er hans Liv;
Høit over Luften blaa i Englebo,
Der finder nu hans varme Hierte Ro
Hos fine Døttre, hos sin Venneviv.
Hans Søn med Hustru, Børn ved Graven staaer
Taaren flyder,
Ønsket lyder:
Skienk os, Gud! hans Kraft, hans Aar.

Men ikke vi blot røres ved hans Savn:
Han var sin Konge kiær, en ærlig Svend;
Han glemmes ei af vakkre Dannemamd,
Thi i sin lille Kreds han stifted Gavn.
Og tidt afhialp han arme Broders Nød,
Skabte Glæder;
Derfor græder
Ærlig Troskab ved hans Død.

Ja, Somren selv med et bevæget Sind
Farvel ham sagde: Dagen for hans Død,
Du lille Nattergal! din Stemme lød
Tæt ved hans Vindver i den grønne Lind.
Jeg aldrig før har hørt dig synge der,
Ikke siden -
Kun i Tiden
Af hans Aftens sidste Skiær.

O, alt for skiønne Vaar ved Gubbens Grav!
I dig ei skumle Mismod trives kan.
Hist smiler Tidens Segl med blegen Rand,
Og Solen synker i et Rosenhav,
Og Haabets Grønt selv farver Skyen varm.
Ingen Klage!
Kun tilbage
Sank han i sin Skabers Arm.
</body>
</poem>

<poem id="oehlenschlaeger2019021660">
<head>
    <title>Prindsesse Caroline Amalias Fødselsdag</title>
    <toctitle>Prindsesse Caroline Amalias Fødselsdag. Juni 1827</toctitle>
    <linktitle>Prindsesse Caroline Amalias Fødselsdag. Juni 1827</linktitle>
    <indextitle>Prindsesse Caroline Amalias Fødselsdag. Juni 1827</indextitle>
    <subtitle>Den 28de Juni 1827.</subtitle>
    <firstline>Min lille Sang! hvi est du ei</firstline>
    <source pages="111-112"/>
    <dates>
        <event>1827-06-28</event>
    </dates>
    <quality>korrektur1,kilde,side</quality>
</head>
<body>
Min lille Sang! hvi est du ei
En Urt, Fyrstinden i sin Hauge finder,
Der spirer aarlig <w>eens</w> paa hendes Vei,
Og steds dog hendes Bifald vinder?
Thi Siælen bliver aldrig kied
Af Skovnaturens Herlighed.

I Digterblomsten ei slig Ynde boer,
Med sin Eensformighed den trætter,
Dens Duft er Riim, dens Blad er Ord,
De farveløse Krandse Kunsten fletter.
Og slig en Krands, saa bleg som Snee,
Den tør du byde Vaarens Fæ?

Min Sang! var du en Rose skiøn,
Som stod med dine Purpurklokker,
En Gave fra Naturens Søn
Til Danmarks Huldgudindes blonde Lokker!
Dog nei - slig Higen var for stærk;
Hvad ligne tør Naturens Mesterværk?

Min lille Sang! var du paa hendes Vei
I Sommerlunden, fri fra Sorgen,
En blaanende Forgietmigei!
Hun plukte dig maaskee, og tog dig med paa Borgen,
Og i et Glas, hensat af hendes Haand,
Dit Hoved bøied du, og sødt udgav din Aand.

Dog jo, min Sang! - <w>Kiærrminde</w> blaa,
Det vorder du ved Hiertets Stemme.
Skiøndt dine Blade kun er smaae,
I dig dog Troskab boer, som ei kan Godhed glemme.
Saa iil til Sorgenfri, du kiender Veien nok,
Og bland dig i den store Blomsterflok!
</body>
</poem>

<poem id="oehlenschlaeger2019021661">
<head>
    <title>Prinds Christian Frederiks Fødselsdag</title>
    <toctitle>Prinds Christian Frederiks Fødselsdag. Sept. 1827</toctitle>
    <linktitle>Prinds Christian Frederiks Fødselsdag. Sept. 1827</linktitle>
    <indextitle>Prinds Christian Frederiks Fødselsdag. Sept. 1827</indextitle>
    <subtitle>Den 18de September 1827.</subtitle>
    <firstline>Christian! hvergang din Fødselsdag September os bringer</firstline>
    <source pages="112-113"/>
    <dates>
        <event>1827-09-18</event>
    </dates>
    <quality>korrektur1,kilde,side</quality>
</head>
<body>
Christian! hvergang din Fødselsdag September os bringer,
Svulmer os Hiertet af Lyst, lokker mig Harpen til Klang.
Vaaren besiæler den qviddrende Fugl, naar Bækkene risle;
Fyrsten er Vaar for en Skiald, og hans Bevaagenhed Bæk.
Trænger ei Frugten til Sol for at modnes? Trænger ei Træet
Tidt i en vinterlig Storm til et beskyttende Læ?
Hil dig, o danske Skiald! i Skioldungstammen du finder
Sol-Vaar, qvægende Regn, Læ for den modnede Frugt.
Lad da den lille taknemlige Fugl dig ikke, min Fyrste!
Trætte, fordi den i Aar synger paa vanlige Viis.
Kunsten ei her, men Villien blot, men Hiertet dit Bifald
Skienke du mildt! Hvad Kunst virked, det eier du alt.
Længst indviet, i Musernes Lund din Aand sig forlysted
Ved hvert Skiønhedens Værk: Rafael dypped for dig
Penslen i Morgenrøden; og Michael Angelos Strenghed
Stor, som en Sirius, dig blinkte fra blaalige Nat.
Phidias og Praxiteles dig Lysalferne sendte,
Unge, fra Hedenold, stod de i Marmoret klædt.
Herligt feires endnu det aldobrandiniske Bryllup,
Selv i den farvede Kalk dvæled Athenernes Kunst.
Kiær da blev dig den klassiske Grund, og selv af dens Jordbund
Askekrukkerne du bragte til Gefions Ø.
Bruneleschis Hvælvinger dig, den kiække Bramantes,
Aanden mod Himmelen svang; smeltet den høiere steg,
Da Pergoleses Toner, da Leos, hellige fyldte
Kuplen med himmelske Lyd, Siælen med salige Haab.
Men dit Fædreneland selv i Rom ei, Christian! du glemte.
Thorvald Kunsternes Grav figned med Hamren, som Thor;
Gotherne seired igien: hvad barbarisk Fædrene fordum
Sønderslog, ved hans Bud reiste sig yndigt paa ny.
Da du følte dig skioldungstolt, fra Fædrenelandet
Hellige Minder dig klart stod i den natlige Drøm,
Vinkte til Isefiorden dig hiem, hvor reist af din Fader
Bautastenenes Kreds pryded den hellige Lund.
Gierne lytted du her til din Skialds oldprisende Sange,
Aabent var Hjertet for hver ærlig og stræbende Kraft.
Derfor hylder dig Kunst og Videnskab som Beskytter,
Og paa din Fødselsdag rækkes dig Musernes Krands.
</body>
</poem>

<poem id="oehlenschlaeger2019021662">
<head>
    <title>Vilhelm Peter Zeuthen</title>
    <toctitle>Vilhelm Peter Zeuthen. Oct. 1827</toctitle>
    <subtitle>October 1827.</subtitle>
    <firstline>I Livels Sommer stod saa smukt</firstline>
    <source pages="113"/>
    <quality>korrektur1,kilde,side</quality>
</head>
<body>
I Livets Sommer stod saa smukt
Dit Manddomstræ, sin Skabers Ære.
Til Himlen foer din Blomst; sin Frugt
Den skal i Evigheden bære.

Hist vender sig vor Klagesang
Til Fryd, naar vi dig atter møde.
Du os bedrøved første Gang,
O elskte Vilhelm! da du døde.
</body>
</poem>

<poem id="oehlenschlaeger2019021663">
<head>
    <title>Til Camma Rahbek</title>
    <subtitle>Paa hendes Fødselsdag</subtitle>
    <firstline>Til Fødselsdag en Bog at yde</firstline>
    <source pages="114"/>
    <quality>korrektur1,kilde,side</quality>
    <keywords>rahbekk,rahbek</keywords>
</head>
<body>
Til Fødselsdag en Bog at yde
Dig midt i Poesiens Skiød,
Det, kiære Camma! var at byde
Kun Bagerbarnet Hvedebrød.

Alt er din Hylde saadan proppet,
Saa der er ikke Rum til fleer;
Thi Rahbek har den overstoppet,
Saa den kan ikke taale meer.

Men byde dig, som venlig skienker
For hele Verden gierne Thee,
To slige Skaaler til - jeg tænker,
Den Gave lod sig bedre see.

Drik Sundheds Thee, som Sorgen slukker,
Dig Himlen skienke Livets Vand,
Og aldrig mangle Glædens Sukker
For dig og for din Ægtemand!
</body>
</poem>

<poem id="oehlenschlaeger2019021664">
<head>
    <title>Sange for Metropolitanskolens Disciple</title>
    <toctitle>Sange for Metropolitanskolens Disciple. Den 31te Dec. 1827</toctitle>
    <subtitle>Den 31te December 1827</subtitle>
    <firstline>Du, som tændte Kundskabs Kerte</firstline>
    <source pages="114-116"/>
    <quality>korrektur1,kilde,side</quality>
</head>
<body>
<nonum><center><w>Choral.</w></center></nonum>

Du, som tændte Kundskabs Kerte,
Viisdoms Fader! paa vor Vei,
Styrk det barnligunge Hierte,
At vor Stræben svigter ei.
Barndoms Blomst kun voxer smukt
For at vorde Manddomsfrugt.

Flid og Dyd vor Lærer lønne!
Gierne lyde vi hans Bud.
For det Gode, for det Skiønne
Aabne du vort Hierte, Gud!
At enhver som Dannemand
Værdig blier sit Fædreland.

---

<nonum><center><w>Nytaars-Sang.</w></center></nonum>

Et Aar igien er lagt tilbage,
Snart Midnatstimens Klokke slaaer.
Hvor blev de af, de fagre Dage?
Hvor flygted hen det gamle Aar?
Nu, som de andre, dybt forborgen,
Det skiuler sig bag Tidens Slør;
Men Solen stiger Nytaars-Morgen,
Ei Evighedens Straale døer.

End sielden kun vi saae det skiønne,
Det Skuespil af alle bedst,
Med Maane, Sol, med Vaaren grønne,
Med Sommerfrugt og Vinterblæst.
End selv som Blomster kun i Vaaren,
Udsat for Stormene, vi staae;
Og kun som Dug vi kiende Taaren,
Der smiler paa Kiærmindeblaa.

O, Livets Fader i det Høie!
Lær os at nyde dette Liv,
At ei vi os for Stormen bøie
I vilden Strøm, som svage Siv.
Skienk Blomsten til vor Ungdoms Dage,
Og lad den bære Manddomsfrugt,
At, naar vor Alder seer tilbage,
Den finder Gaven umisbrugt.

Skienk Lykke til det Aar, som kommer,
Forældre, Søstre, Lærer, Ven;
Lad broderligt i modne Sommer
Os ofte mødes froe igien.
Forsvunden Oldtid skal os lære,
Det døde Sprog, den døde Helt,
At virke til Fremtidens Ære
For Livet ved det danske Bælt.
</body>
</poem>

<poem id="oehlenschlaeger2019021665">
<head>
    <title>Sang for Musikconservatoriet</title>
    <toctitle>Sang for Musikconservatoriet. Febr. 1828</toctitle>
    <subtitle>Den 10de Februar 1828.</subtitle>
    <firstline>Himmelske Lyd! som en Engel med Vinger</firstline>
    <source pages="116-117"/>
    <quality>korrektur1,kilde,side</quality>
</head>
<body>
Himmelske Lyd! som en Engel med Vinger
Flyver usynlig fra Gud du til Jord;
Trøsten du stærk den Bedrøvede bringer,
Glæden ved dig vorder dobbelt saa stor.
Oldingen lytter - Erindringen klinger
I dine mægtige, rolige Chor.
Haabct ved dig sig til Barndommen svinger,
Smiler igiennem det dæmrende Flor.
Himmelske Lyd! din Almagt vi hylde,
Dig de uskyldige Glæder vi skylde,
Vær da vor Tolk, hvor ei Læben har Ord,
Følg os i Livet, vær stedse tilstede,
Lee med vor Munterhed, smiil, naar vi græde!
Maatte vor Røst, ei uværdig din Ynde,
Enes, Erato! med liflige Klang;
Lær vore barnlige Stemmer forkynde
Danemark Tak, som os vied til Sang.
Himmelske Lyd! som en Engel med Vinger
Flyver usynlig fra Gud du til Jord;
Haabet ved dig sig til Barndommen svinger,
Smiler igiennem det dæmrende Flor.
Himmelske Lyd! din Almagt vi hylde,
Dig vore reneste Glæder vi skylde,
Vær da vor Tolk, hvor ei Læben har Ord.
</body>
</poem>

<poem id="oehlenschlaeger2019021666">
<head>
    <title>Prindsesse Caroline Amalias Fødselsdag</title>
    <toctitle>Prindsesse Caroline Amalias Fødselsdag. Juni 1828</toctitle>
    <linktitle>Prindsesse Caroline Amalias Fødselsdag. Juni 1828</linktitle>
    <indextitle>Prindsesse Caroline Amalias Fødselsdag. Juni 1828</indextitle>
    <subtitle>Den 28de Juni 1828.</subtitle>
    <firstline>Vor Amalias Fødselsfest</firstline>
    <source pages="117-119"/>
    <quality>korrektur1,kilde,side</quality>
</head>
<body>
<w>Vor Amalias Fødselsfest</w>
<w>Vilde vi saa gierne siunge.</w>
<w>Alt for svage Digtertunge!</w>
<w>Taushed tyder Glæden bedst.</w>

---

Naar i venlig Pragt fremtræder,
I smaragdengrønne Skrud,
Med de blomstersmykte Klæder
Flora som en deilig Brud,
Med den liliehvide Hud,
Og med Morgenpurpur-Kinder,
Straalehaar, i Zephirblæst,
Og med Øine som Kiærminder -
Feirer hun iblandt Hyrdinder
<w>Vor Amalias Fødselsfest.</w>

Naar i Gry da Lærken hæver
Sølverrene Glædesklang;
Naar med Susen Løvet bæver,
Hviskende sin Sommersang;
Og naar Bækken giennem Vang,
Hvor det røde Blomster staaer,
Sender sine Bølger unge;
Og naar Nattergalen slaaer,
Prisende Fyrstindens Vaar -
<w>Vilde vi saa gierne siunge.</w>

Men naar Alnaturen selv
Til den hulde Fest bidrager:
Luft og Mark og Fugl og Elv;
Mon da Skialden ei forsager?
Blid <w>hun</w> vel til Takke tager,
Vor Fyrstinde, huld og god,
Med den Vise, som vi siunge;
Men i denne Overflod
Taber du dit hele Mod,
<w>Alt for svage Digtertunge!</w>

Og om du nu ogsaa tier;
Om du din Taknemlighed
Ei i Dag at tolke veed
Smukt ved Harpens Melodier;
Glæden dig til Tavshed vier -
Troer du ei, Fyrstinden mærker
Sin taknemligstumme Giest?
O, for alle skiønne Værker,
Naar sig Følelsen forstærker,
<w>Tavshed tyder Glæden bedst.</w>
</body>
</poem>

<poem id="oehlenschlaeger2019021667">
<head>
    <title>Sange for det kongelige kiøbenhavnske Skydeselskab</title>
    <toctitle>Sange for Skydeselskabet. Juni 1828</toctitle>
    <subtitle>Den 31te Juli 1828.</subtitle>
    <firstline>Til aarlig Fryd os samler her</firstline>
    <source pages="119-121"/>
    <dates>
        <event>1828-07-31</event>
    </dates>
    <keywords>frederik6</keywords>
    <quality>korrektur1,kilde,side</quality>
</head>
<body>
<nonum><center><w>Til Kongen.</w></center></nonum>

Til aarlig Fryd os samler her
    En aarlig Fest;
Hver Skytte, som har Danmark kiær,
    Er Glædens Giest.
Den gamle Leeg os tidt har mindt
    Om Hedenold,
Da kiække Borger stod med Flint
    Paa Axelvold,
Og skød for sit Land og sin Konge.

Fra den Tid hædred danske Drot
    Vort Borgerlag,
Og hidreed ofte fra sit Slot,
    Som nu i Dag.
Men ingen Drot var elsket meer,
    End Frederik,
Som sine Sønners Glæde seer
    Med Faderblik,
Og sidder iblandt os som Fader.

Ja, Fredrik! fierde Christian du
    Os gav igien.
Sid længe, lykkelig som nu,
    Blandt dine Mænd!
Nu grønne Fugl i Luften blaa
    Kun naaer vort Skud;
Men freidigt vi til Kampen gaae
    Paa dine Bud,
I Alvor dig troe, som i Glæde.

Dog - Danmarks Engel svæver ned
    Med Fredens Trøst,
Og Kampen flyer for Kiærlighed
    Paa Danerkyst.
Thi Frodes Tid os gav paa ny
    Vor Konge viis;
Nu truer ingen Fremtids Sky
    Vort Paradiis.
Gud signe Kong Fredrik den Siette!


<nonum><center><w>Fra den afgaaede Fuglekonge til Selskabet.</w></center></nonum>

,,Jeg nød, hvad kun de bedste Konger nyde.
Jeg nød, hvad let ei nogen Konge nød:
Den Fryd, som Ven blandt Venner her at byde;
Ustyrret Ro, da man mit Scepter brød.

Jeg kan, hvad end ei nogen Konge kunde:
Forlade glad min kongelige Stand;
Mit Kongedom, min Magt en Anden unde.
Og synge: Leve værdig Eftermand!''<note>Citerer Wessels <xref poem="wesselblandedea7"/>.</note>

Saa Wessel sang. Hvad kan vel bedre synge
Den Fugledrot, som stander ved sit Maal?
Hver Broder Held i denne Samfundsklynge!
<w>Det gode gamle danske Gildes Skaal!</w>
</body>
</poem>

<poem id="oehlenschlaeger2019021668" variant="oehlenschlaeger20190216121">
<head>
    <title>Dampskibsfarten</title>
    <firstline>Du stærke Damp, usynlig i din Vælde</firstline>
    <source pages="121-123"/>
    <quality>korrektur1,kilde,side</quality>
</head>
<body>
Du stærke Damp, usynlig i din Vælde
Med Lynet i din Tordensky,
Som fordum monne Helteskaren fælde,
Naar ud du sendte mordersk Bly!

Kied af at dræbe nu, kied af at vække
Den grumme Tvedragt, slumrer du;
Kun for at drage fredelige Snekke
Du fylder dine Lunger nu.

Ei over fierne Vove gaaer din Bane,
Som Skibets med det hvie Bryst,
Der spiler sine Vinger, som en Svane,
Fra Verdenskyst til Verdenskyst.

Som Støtterøgen høit i Ørken over
Det Folk, der drog til Canaan,
Saa vinker du paa Østresaltets Vover
Fra Naboland til Naboland.

Og Freden følger dig, og Venskab følger
Fra fremmed Stad til fremmed Stad;
Og over Ægirs rolig kruste Bølger
Gaaer Qvinden med sin Husbond glad.

Ungmøen følger; og mens Dækket gynger
Til Skaane fra vort Herthedal,
Et Chor af Ungersvende lystigt synger,
Og Snekken er en Selskabssal.

Ei mødes Svensk og Danske meer som Fiender,
De samles til en Sommerfest.
En venlig Vert i Svensken Dansken finder,
Og Dansken er en venlig Giest.

Ei meer fra Lübeck glubske Wullenweber
Og Marcus true Kiøbenhavn;
Der smile muntre, fredelige Læber,
Som i en Broders Fødestavn.

Du lille Post med dine magre Heste!
Din største Fart er nu forbi.
Var dine Landeveie selv de bedste,
Vi følge dog en anden Sti;

En Sti, hvor aldrig Broen sønderkiøres,
Endskiøndt den aabner sig med Brum;
Hvor der om Sand og Bakker Intet høres;
Hvor toldes ei til nøgen Bom;

Hvor ingen Regn os drøvelig forfølger.
Til Dynd forvandler tykke Støv;
Kun Hiulet suser i de klare Bølger,
Og Seilet skygger som et Løv.

Hvor før Normannen - kun sin Landsmands Broder,
Og mod hver Fremmed grum Barbar -
Drog ad Europas store ferske Floder,
Til Rædsel i sin Brynie svar;

Der glide nu den travle, blide Borger,
Den gode Kunstner, Lærdoms Ven.
Europa glemmer sine gamle Sorger;
At haabe vover hun igien.

Naar Menneskene først hinanden kiende,
Naar Venskab stiftes overalt,
Naar Luerne paa Fredens Altar brænde,
Naar Hevnens Ildblus vorde qvalt -

Da kan de bedste Jordens Væxter trives,
Som trædes ned i fiendtlig Kamp.
O, selsomt! - at saa hurtig de oplives,
Det skylde vi en flygtig Damp.
</body>
</poem>

<poem id="oehlenschlaeger2019021669">
<head>
    <title>Indskrifter til Transparenter</title>
    <toctitle>Indskrifter til Transparenter. Nov. 1828</toctitle>
    <subtitle>
        <line>paa det kongelige Theater ved Illuminationen i Anledning af</line>
        <line>Knuds Frederik Carl Christians og Prindsesse Vilhelmines Formæling.</line>
        <line>Den 1ste November 1828.</line>
    </subtitle>
    <firstline>Al anden Sang i Dag du glemme</firstline>
    <source pages="123-124"/>
    <quality>korrektur1,kilde,side</quality>
</head>
<body>
<nonum><center><w>Erato, Amor, Hymen.</w></center></nonum>

Al anden Sang i Dag du glemme,
Erato! sving i Sky din Aand,
Og lad din Lyra kiærligt stemme
Til Folkets Fest af Amors Haand.
Til Vilhelmines, Fredriks Ære
Skal Hymen klar sin Fakkel bære.

---

<nonum><center><w>Melpomene, Thalia, Terpsichore.</w></center></nonum>

I Dag ei Melpomene græder,
Hun skuer glad et henrykt Folk;
Beskeden hun tilbage træder,
Thalia være Glædens Tolk!
Terpsichore med Muser dandse,
Mens Danmark fletter Myrtekrandse.
</body>
</poem>

<poem id="oehlenschlaeger2019021670">
<head>
    <title>De danske Studenters Lykønskning tit Kongehuset</title>
    <toctitle>De danske Studenters Lykønskning tit Kongehuset. Nov. 1828</toctitle>
    <subtitle>den 2den November 1828.</subtitle>
    <firstline>Elskov, som til Jordens Glæde</firstline>
    <source pages="124-125"/>
    <dates>
        <event>1828-11-02</event>
    </dates>
    <quality>korrektur1,kilde,side</quality>
</head>
<body>
Elskov, som til Jordens Glæde
Smile r som en Engel skiøn!
Danmarks Ungersvende qvæde
Her din Lov med Christians Søn.
Venus, som med Hymen kommer
I fortroligt Favnetag!
Du vor Vinter giør til Sommer,
Og din Fakkel Nat til Dag.

Gamle Slot sig reiser atter
Stort og prægtigt af sit Gruus;
Fromt for Altret Fredriks Datter
Knælte nys i Axelhuus.
Nu ved Hymens hellige Flamme
Favner hun sin Brudgom glad.
Hil dig, oldenborgske Stamme
Med det eviggrønne Blad!

I de muntre Festens Dage
Stimler Hver til Kongens Slot.
Ei Studenten staaer tilbage.
Thi han elsker tro sin Drot.
Sønner af de bolde Fædre,
Som i tredie Fredriks Færd,
Kiærlighed til Kongen hædre
Steds vor Flid og vore Sværd!

Huus og Gaard og Tabernakel,
Alt saa lyst i Aften staaer;
Kun Studenten kom med Fakkel,
Thi han har ei Huus og Gaard.
Men langt meer end disse Kerter,
Fredrik! flamme, troe til Død,
For din Stamme vore Hierter,
Som Taknemligheden bød.

Hør da, Konge! venlig atter
Unge Skares glade Røst;
Bønner for din Søn, din Datter
Stige fra de Danskes Bryst.
Fredrik og Maria ligne
Hver en Fremtids Kongeslægt!
Elskte Brudepar velsigne
Himlen med sin Varetægt!
</body>
</poem>

<poem id="oehlenschlaeger2019021671">
<head>
    <title>Danrigets Lykønskninger</title>
    <toctitle>Danrigets Lykønskninger. Nov. 1828</toctitle>
    <subtitle>
        <line>Allegorier</line>
        <line>i Anledning af Prinds Frederik Carl Christians og Prindsesse Vilhelmine Marias Ægteforening.</line>
    </subtitle>
    <firstline>Blandt alle Nords udstrakte Lande</firstline>
    <source pages="126-136"/>
    <quality>korrektur1,kilde,side</quality>
</head>
<body>
<nonum><center><w>Gefion,</w></center></nonum>
<nonum><center><small>med Egeløv om sit Klædebon og med Roser i Haaret, bringer Prindsessen en Krands.</small></center></nonum>

Blandt alle Nords udstrakte Lande
Lod Gylfe vælge Valhals Mø;
Da Gefion drog i sølvblaae Vande
Vort Siællands grønne Blomster-Ø.
Dens Bøgeskov, et evigt Gierde
Mod Vinterstormen, er dig kiær.
Den Høi, hvor Frederik den Fierde
Sit Slot har sat, staaer dig saa nær.
Did ofte vende du tilbage!
Da kiender Hiertet intet Savn;
Lyksalig, som i Barndomsdage,
I Fader- og i Moderfavn.

----

<nonum><center><w>Valdemar.</w></center></nonum>
<nonum><center><small>I Harnisk med Hielm, Sværd og Skiold.</small></center></nonum>

Ved Vordingborg, høit i Naturen,
Sees Levning af mit gamle Taarn.
Nu staaer forladt og dunkel Muren,
Et muntert Slot var der tilforn.
Did tidt min Aand tilbagevender;
Og ved hver Skioldungs Bryllupsfest
Alfader mig fra Himlen sender,
Og jeg er en usynlig Giest.
I Aften synlig frem jeg træder,
Velsignelsen er eder bragt.
Jeg værne skal om eders Glæder,
Og følger Brudgommen paa Jagt.

----

<nonum><center><w>En Huldre.</w></center></nonum>
<nonum><center><small>Med Sølvmors Slæb og Siv om Haarene.</small></center></nonum>

Jeg kommer fra det gamle Leire,
En Havets Mø, fra Isefiord,
For Glædesfesten med at feire,
Hvor Freias bedste Rose groer.
En Lilie fra den Fiord jeg bringer,
Hvor Danmarks ældste Bøge staae,
Hvor Hroars Bølge helligt klinger,
Hvor Heltens Bakker er forgaae.
Jeg kommer eder at velsigne,
Gid I de bedste Slægter ligne!
<nonum><center><small>Hun rækker Bruden sin Lilie.</small></center></nonum>

----

<nonum><center><w>Den hvide Pige fra Møen.</w></center></nonum>

Fra Møen I see den hvide Pige,
Min Krands jeg bringer her til Held.
Jeg er en Aand, som Mange sige.
Men Aanden fra det hvide Field.
Den Klint, som steil mod Himlen rækker,
Den sender eder her sin Mø.
Saa gierne see vi danske Snekker
Ved Møens, ved Falsters, Laalands Ø.
Besøg os ofte, Vilhelmine,
Som jeg, en kongelig Blondine!
<nonum><center><small>Hun rækker sin Krands.</small></center></nonum>

----

<nonum><center><w>Skirner.</w></center></nonum>
<nonum><center><small>I himmelblaa Kiortel, gylden Pandserplade paa Brystet, en Hielm med store brogede Vinger, et Spyd i Haand.</small></center></nonum>

<nonum><center><w>Til Prindsen.</w></center></nonum>
Fra Odinsø mig Odin sender,
Den snelle Skirnir er mit Navn.
Valfader strækker sine Hænder
Fra Sky, og signer Axelhavn.
Hvor Odin sad i fordums Dage,
Der, Fredrik! sees din Fader nu.
Til Skierm og Støtte for den Svage,
Som han for Landet virke du!
Hvergang din Daad os Held bebuder,
Da glædes alle Valhals Guder.

----

<nonum><center><w>Ægir fra Hlesø.</w></center></nonum>
<nonum><center><small>I mørkeblaa Dragt, med en Fiskeraare i Haand.</small></center></nonum>

Med broget Hielm af Muslingskaller
Fremtræder Ægir, Havets Gud,
I Christian Fredriks Høitidshaller,
At signe Brudgom, signe Brud.
Saa længe som jeg Bølger vælter
Fra Hlesø, fra min faste Grund,
Igiennem Danmarks skiønne Bælter
Og giennem stolten Øresund,
Saa længe skal jeg stærk bevare
Skioldungen ved mit Konge-Ror,
Beskierme Landets Kyst fra Fare,
Og sende Snekker til min Fiord.

----

<nonum><center><w>Gerda.</w></center></nonum>
<nonum><center><small>Med sorte Lokker og Halsbaand af Granater; hun er klædt i en kort Silkekiole, funklende med Rubiner og Ædelstene af alle Farver, og har et Diadem paa sin Isse.</small></center></nonum>

Først Gerda var en stolt Jetinde;
Men da hun ægted Asa-Freir,
Sig monne Jotherne forbinde
Med Gotherne, til fælles Seir.
Nu broderligt Halvøen værner
Om Østersaltets Søster-Øer;
Og ei sig trofast Jyde fjerner,
Hvor Danerfolket Blomster strøer.
Med Høitid feire Bryllupsdagen
Fra Ribe Jyderne til Skagen.

----

<nonum><center><w>En Cimbrer.</w></center></nonum>
<nonum><center><small>Med lange gule Haar ned til Hofterne, over Harnisket; Hielm paa Hovedet, Stridsøxe i Haand.</small></center></nonum>

En gammel Cimbrer jeg fra Marken kommer,
Fra Velskland, fra min Kæmpehøi;
En Oldtids Helt, en Nutids Dommer,
Til Jylland tidt min Aand langt over Alpen fløi.

Jeg mod Papirius Carbo gik at stride,
Saae Scaurus flygte fra sin Leir;
Og Romerne jeg lod i Græsset bide,
Til Marius vandt en listig Seir.

Tidt fløi min Aand til Cimbrien tilbage.
Og altid glædte mig mit Folk,
Saa tappert som i gamle Dage,
Paa sadlet Ganger, paa bevinget Holk.

Særdeles hued mig den sidste Prøve,
Da de dem viste Fædres Æt
Med Rantzan og med Gyldenløve
Ved Hochstädt og ved Malplaquet.

Nu - da jeg kom igien - rundt hersked Freden;
Der lyned ingen Tordensky.
Jeg ei misunder dem Lyksaligheden,
Som blomstrer under Egens Ly.

I Valhal har jeg Freia lært at kiende,
Hun er saa skiøn, som Thor er stærk;
Ei mindre heftigt hendes Luer brænde -
Og kraftigt er Gudindens Værk.

Mit Folk mig bad, at lade Stemmen lyde
For Kongen, for hans Børn, som Landets Tolk:
Jeg kommer her som trofast Jyde,
Velsigner Skioldungstammen fra mit Folk.

----

<nonum><center><w>En Bornholmer.</w></center></nonum>
<nonum><center><small>Med en lille Æske.</small></center></nonum>

Bornholm har fattige Demanter,
Dog, hulde Brud! forsmaa dem ei;
Trofast med sine Klippekanter
Den elsker, og den svigter ei.
Skiøndt fiernet langt fra danske Stranden,
Vi ynder intet Udenlandsk.
Den største Fryd for Dannemanden
Er der, som her, at være dansk.

----

<nonum><center><w>Snorro Sturleson.</w></center></nonum>

Med Jarlering paa Kofte,
Med Sværd ved Hofte,
Med Dommerstav, med Bindet
I Faareskindet,
Den gamle Snorro kommer,
Den Heltedommer,
Som samled Nordens Sager,
Hvor Hekla knager;
Hvad Oldtids Skialde siunge
Med danske Tunge.
Fra Islands Jokuldale
Til Kongesale
Min Aand sig hurtig skynder;
Thi Hiertet ynder
Den gamle Skioldungstamme,
Og evig flamme
Skal Islands ædle Bønder
Fra Nord til Sønder
For Isefiordens Konning.
Idun sin Honning
Steds i hans Bæger blande!
Gid alle Strande
Hans Faderglæde nyde!
Gid Hver udbryde
Ved Hekla, som paa Sletten:
Hil Skioldungsætten!

----

<nonum><center><w>En Grønlander.</w></center></nonum>

Jeg føler ogsaa Borgerpligter;
Jeg kommen er til Danmarks Øer,
At vise: Hiertet ikke svigter,
At selv hos os ei Glæden døer.
Tag denne Urt, som Solen klækked
Saa sparsomt i min Sommer ud.
I Mosset den min Kyst har dækket;
Forsmaa den ikke, skiønne Brud!

----

<nonum><center><w>En Neger.</w></center></nonum>

En lille Grund kun Danerkongen eier
Paa Africas, americanske Strand;
Dog vor Hengivenhed for ham opveier
Besiddelser af større Land.
Vi veed, han var den første Drot i Norden,
Som fri de sorte Brødre gav.
Vi elske ham, skiøndt halve Jorden
Os skiller fra ham ved uhyre Hav.
Sin Datters Bryllup her han holder,
Med Christians adle Søn hun stander Brud.
Den stakkels Neger sine Hænder folder,
Og sender varmt for dem sin Bøn til Gud.

----

<nonum><center><w>En Indianer.</w></center></nonum>

Stor Kiærlighed til Dansken har
Hist Asiens Folk ved Tranquebar
For Mildhed og for Venligheden.
Hvis Alle havde virket saa,
Behøved intet Sværd at slaae
Mod Oprør, for at vinde Freden.
I stamme ned fra Aser dog,
Thi <w>Himmelen</w> i eders Sprog
Jo kom fra <w>Himalayabierget;</w>
Og <w>Mennesket</w>, med Siælen fri,
Jo nævne næsten I, som vi.
Mod Landsmamd drage vi ei Værget.
Jeg bringer, høie Brudepar!
En Krands, som Øst udklækket har
Med al sin Skiønhed og sin Styrke.
Sign, Brama! Fyrsten og hans Brud.
Om end dig her de kalde Gud,
Een Skaber vi dog alle dyrke.

----

<nonum><center><w>En Genius.</w></center></nonum>

<nonum><center><w>Til Prindsessen.</w></center></nonum>
En Fvraarsblomst jeg her dig bringer.
Hvad den betyder, vist du veed.
Den faldt fra Sky paa Englevinger,
Dens Navn er Søsterkiærlighed.

Ei vil du glemme, Vilhelmine!
De Dage ved Forældres Bryst,
Da med den hulde Caroline
Du deelte Livets unge Lyst.

O, see den venlige Fyrstinde,
Hvor mild hun ved dit Bryllup staaer!
Og hendes Glædestaarer rinde,
Mens henrykt hendes Hierte staaer.

Giem Søsterblomsten ved dit Hierte
Med himmelblaa, beskedne Blad;
Og, medens brænder Livets Kerte,
I aldrig, aldrig skilles ad!

---

<nonum><center><w>Biskop Absalon.</w></center></nonum>

Absalon med Stav og Hue
Træder glad fra Nattens Bue,
For Skioldungers Fryd at skue.

Axelstad, som jeg har bygget,
Ved Skioldungers Vold betrygget,
Huldt af Fredens Palme skygget -

Axelstad mig lod for Thronen
Træde frem, som Skytspatronen,
Stemme med i Glædestonen.

Evig tro mod Skioldungstammen
Brænder helligt Borgerflammen,
Deler eders Fryd og Gammen.

Himmel! vi din Fred nedbede,
At i ,,tredie Fredriks Rede''
Sværdet slumre trygt i Skede.

Alle fiendtlig-lede Trolde
Flygte langt fra disse Volde
For de gamle danske Skiolde!

Herre! send din høie Gave,
Lad kun Volden som en Have
Slynge sig om Byens Grave.

Modtag, kongelige Frænder!
Krandsen da fra disse Hænder,
Hvori Elskovsrosen brænder.

Axelskad har Krandsen flettet,
Kongens Hiem har ei forgiettet,
Hvad den Fædrene sorjetted.
</body>
</poem>

<poem id="oehlenschlaeger2019021672">
<head>
    <title>Cantate til Universitetsfesten</title>
    <toctitle>Cantate i Anledning af Prinds Frederiks og Prindsesse Vilhelmines Ægteforening. Nov. 1828</toctitle>
    <linktitle>Cantate i Anledning af Prinds Frederiks og Prindsesse Vilhelmines Ægteforening. Nov. 1828</linktitle>
    <indextitle>Cantate i Anledning af Prinds Frederiks og Prindsesse Vilhelmines Ægteforening. Nov. 1828</indextitle>
    <subtitle>
        <line>i Anledning of</line>
        <line>Prinds Frederik Carl Christians og Prindsesse Vilhelmines Ægtesorening.</line>
        <line>Den 11te November 1828.</line>
    </subtitle>
    <firstline>O Kiærlighed, som evig boer</firstline>
    <source pages="136-138"/>
    <dates>
        <event>1828-11-11</event>
    </dates>
    <quality>korrektur1,kilde,side</quality>
</head>
<body>
<nonum><center><w>Chor.</w></center></nonum>
O Kiærlighed, som evig boer,
Hvor Aandens Glæder pryde Livet.
En Maane for den dunkle Jord.
En Morgenstierne klar os givet.
En Sol, hvorved hver Blomst udspringer,
En Engel med de stærke Vinger!

<nonum><center><w>Solo.</w></center></nonum>
Varmt slaaer dit Hierte, Viisdoms Søn!
Du signer Kiærlighedens Naade;
Dens rene Glæde blier din Løn.
Naar du har løst den tunge Gaade.
En sandet Ørken, gold og heed,
Er Lærdom uden Kiærlighed.

<nonum><center><w>Chor.</w></center></nonum>
Og derfor varmt til Gud vor Bøn
Fra Videnskabens Haller stige
For Fredriks Datter, Christians Søn.
Nu glæder sig det hele Rige.
Thi, Fædreland! høit i din Fryd
Indblande sig vor Jubellyd.

<nonum><center><w>Efter den theologiske Promotion.</w></center></nonum>
Paa Fredriks, Vilhelmines Fest
Religionen dem velsigne!
Thi Himlen skienker Glæden bedst.
Din Moder, hulde Brud! du ligne.
Gudsfrygtig i din høie Stand,
Vær Mønster for det hele Land.

<nonum><center><w>Efter den juridiske Promotion.</w></center></nonum>
Vor elskte Drot, som Valdemar,
Forjager Trældoms faste Skygge:
Han paa sit Domhuus skrevet har:
,,Med Loven skal man Landet bygge''.
Tænk, unge Frederik! som han,
Da signer dig dit Fædreland.

<nonum><center><w>Efter den medicinske Promotion.</w></center></nonum>
O, Lægedom med Haabets Røst,
Som slunkne Mod opliver atter!
Du er ei blot den Syges Trøst,
Men du er ogsaa Sundheds Datter.
Lad Sundhedsurten stedse groe
Blandt Roser for de hulde To!

<nonum><center><w>Efter den philosophiske Promotion.</w></center></nonum>
Hør Skarernes foreente Bøn!
Da Viisdom aldrig os forlader.
Elsk Videnskaben, Christians Søn!
Fryd dig ved Kunsten, som din Fader;
Som Frederik, vor elskte Drot,
Lad Lauren pryde Kongens Slot!

---

<nonum><center><w>Slutningschor.</w></center></nonum>
Klinger, I Harper! Muntre Fløiter! klinger.
Hæv dig, vor Aand! paa Glædens lette Ving
Troe for dit Held de danske Hierter flamme,
      Oldenborgs Stamme!

Fredrik! Maria! glæder eder atter.
Haabefuld Skioldung favner eders Datter.
Roser og Myrter, lysteligt indblandet;
      Frugter for Landet.

Herre! velsign dem med din høie Naade.
Elskeligt Mønster skienke de os baade.
Lykkelig, Danmark! skienk du dem et Eden,
      Saligt i Freden.
</body>
</poem>

<poem id="oehlenschlaeger2019021673">
<head>
    <title>Til Kongen</title>
    <toctitle>Til Kongen. Med Hrolf Krake</toctitle>
    <linktitle>Til Kongen. Med Hrolf Krake</linktitle>
    <indextitle>Til Kongen. Med Hrolf Krake</indextitle>
    <subtitle>Med Heltedigtet Hrolf Krake, 1828.</subtitle>
    <firstline>Naar jeg saae Hrolf henride</firstline>
    <source pages="138-139"/>
    <quality>korrektur1,kilde,side</quality>
</head>
<body>
Naar jeg saae Hrolf henride,
Lyshaaret, faderlig.
Ved sine Kæmpers Side,
Da tænkte jeg paa dig.
Naar stort og blaat hans Øie
Ham viste kongegod
Mod Ringe, som mod Høie -
Dit Billed for mig stod.

Naar Slethed han forfulgte,
Men var den Ædles Trøst;
Ei Følelserne dulgte,
Som svulmed i hans Bryst;
Naar, billig i sin Tale,
Retfærdig han mon staae
I giestfri Kongesale -
Da Frederik jeg saae.

Og sad Hrolf Krakes Skygge
Paa gamle Thing i Skov,
Da Fredrik saae jeg bygge
Sit Fædreland med Lov.
Stod han med Barnet lille.
Den høie Drot i Dan;
Saae jeg hans Taare trille -
Du elsker Børn, som han.

Saae jeg ham Hierter vinde
Ved reen Uskyldighed,
Saa selv hans fordums Fiende
Fik Helten kiær i Fred:
Du vandt en lige Seier,
O Fredrik! til vor Trøst;
Thi Kongehiertet eier.
Som Hrolf, du i dit Bryst.

Dig elske dine Sønner
I Hal, paa Mark og Thing;
Thi dine Mænd du lønner,
Som Hrolf, med gyldne Ring.
Mig har du meget givet,
Du hædret har din Skiald,
Og til han mister Livet,
Han tro dig elske skal.

Du faderlig modtage
Da denne Heltesang!
Hrolf kommen er tilbage
Til elskte Danavang;
Ham ingen Farer true,
Han smiler kiækt og trygt,
Og andre Konger skue
Paa ham med Ærefrygt.
</body>
</poem>

<poem id="oehlenschlaeger2019021674">
<head>
    <title>Til Ove Malling</title>
    <toctitle>Til Ove Malling. Med Hrolf Krake</toctitle>
    <linktitle>Til Ove Malling. Med Hrolf Krake</linktitle>
    <indextitle>Til Ove Malling. Med Hrolf Krake</indextitle>
    <subtitle>I et Exemplar af Hrolf Krake, 1828.</subtitle>
    <firstline>Du, som alt for et halvt Aarhundrcd siden</firstline>
    <source pages="140-141"/>
    <keywords>ewald</keywords>
    <quality>korrektur1,kilde,side</quality>
</head>
<body>
Du, som alt for et halvt Aarhundrcd siden
<w>Rolf Krage</w> læste, som din Ewalds Ven;
Du, som gik stedse frem med Tiden,
Og blomstred sund og smuk med hver en Vaar igien;
Du vise Olding! blide Fadergubbe!
End føler du med danske Skiald,
Naar Qvisten spirer grøn fra Herthadalens Stubbe,
Naar Harpen klinger høit om Heltedaad i Hal.
Modtag min <w>Hrolf</w>, og Tak, fordi du skienker
Den faderlig Opmærksomhed til Løn.
Du fine Føler! sunde Tænker!
Tilgiv den Stolthed, at jeg kalder mig din Søn.
</body>
</poem>

<poem id="oehlenschlaeger2019021675">
<head>
    <title>Collins Sølvbryllup</title>
    <toctitle>Collins Sølvbryllup. Nov. 1828</toctitle>
    <subtitle>Den 13de November 1828.</subtitle>
    <firstline>Og nu en Skaal for den Dannemand</firstline>
    <source pages="141-142"/>
    <dates>
        <event>1828-11-13</event>
    </dates>
    <quality>korrektur1,kilde,side</quality>
</head>
<body>
Og nu en Skaal for den Dannemand,
Som virker kraftigt for Fædrelandet,
Og hvad ei enkelt saa Mangen kan,
Det kan han med, som han kan det Andet;
Med Flid og Iver steds ufortrøden,
Og Pligten tro, som sin Drot, til Døden:
    Den Borgers Skaal!

Hvad allervanskeligst i en Stat
At ordne bliver; hvortil vi trænge,
Som Olie paa vores Livs Salat;
Og hvad i Prosa man kalder Penge:
Deni kan han tælle, dem kan han flytte,
Som Klogskab bød, uden Egennytte;
    Ei Guldets Træl.

Hvad mere vanskeligt selv end Guld
At ordne blier i Apollos Stater:
En Kube selsomt af Bier fuld -
I Prosa kalder man det Theater;
Det kan han passe, skiøndt selv ei spille,
Og Arbeidsbien fra Vandbi stille.
    Til Kubens Tarv.

Og hielpsom er han, som Faa i Nord,
Det Hver erkender, det Alle vide.
Ei er en Ven han af mange Ord,
Men paa hans Ord kan man sikkert lide.
Og snelt han rækker, ved Armods Klage,
Sin Haand til Redning for mange Svage.
    Den Ædles Skaal!

Og derfor lønner ham Gud i Dag,
Som han har lønnet ham hele Livet;
I Hustrues kiærlige Favnetag,
Af Børneflokken saa trindt omgivet.
Som steds beskeden, han vilde flygte
Fra Kiøbenhavn, fra sit Bryllupsrygte,
    Til Søllerød.

Men Musen finder ham ogsaa der;
Hvis han kan ride, saa kan hun flyve;
Lykønsker ham og hans Hiertenskiær.
Som begge fylde de fem og tyve.
Med lige Held gid I dobbelt længe
Blandt Børnepiger og Børnedrenge
    Jer Fest fornye!
</body>
</poem>

<poem id="oehlenschlaeger2019021676">
<head>
    <title>Hvo har Smag?</title>
    <firstline>Hvo har Smag?</firstline>
    <source pages="143-145"/>
    <keywords>holberg,plautus,aristophanes,moliere,boileau,shakespeare,goethe,ewald</keywords>
    <quality>korrektur1,kilde,side</quality>
</head>
<body>
Hvo har Smag?
<w>Holberg</w> havde Smag.
Holberg? gammel Holberg? Jo, han har en god Dag.
Af Vittighed en Stump,
Men væmmelig og plump.
Studenter mod Soldater de fegte jo med Bog,
Og hvad skal Jean de France i Sorte Christianskrog?
Han passer ikke længer for Tiden.

Hvo har Smag?
<w>Plautus</w> havde Smag.
Plautus? selle Plautus? Han fare kun i Mag!
I Møllen var han Træl,
Det mærker man for vel;
Og plump var han, den Grobian, ei Pyntelig, ei fiin,
Og alt for overdreven, paa vanskeligt Latin.
Han passer ikke længer for Tiden.

Hvo har Smag?
<w>Aristophanes</w>, det Plag?
Gud hielpe ham! O, skynd jer, giv ham et Nakkedrag!
Han qvækker som en Frø;
Som Hund han burde giøe.
Den Græker var en Giøgler. Gid nu ham Tyrken flaae!
At Plato ham beundred, det kan vi ei forstaae.
Han passer ikke længer for Tiden.

Hvo har Smag?
<w>Moliere</w> havde Smag.
Moliere, Kammertieneren? Paa ham vi kaste Vrag.
<i>Malad imaginaire?</i>
O, havde vi ham her!
Ja, hvor han lod sig raade ved Boileau, enfin!
Men selv var han en Sganarel, en væmmelig Dandin.
Han passer ikke længer for Tiden.

Hvo har Smag?
<w>Shakespeare</w> havde Smag.
Shakespeare? gale Shakespeare? Det er et strandet Vrag.
Han spased reent forkeert,
Og han var ustudeert.
Han narres i Tragødien med Dødningbeen og Skal,
Og Falstaff i Comødien gaaer med i Fyrstehal.
Han passer ikke længer for Tiden.

Hvo har Smag?
<w>Goethe</w> havde Smag.
Nei, vi er i det Rene nu med den hele Sag:
Man holdt ham for Poet,
Det var i Taaget skeet;
<w>Pustkuchen</w> nu har pustet af Øinene vort Blaar,
Og han kan bage Kage, som Goethe slet forstaaer.
Han passer ikke længer for Tiden.

Hvo har Smag?
<w>Ewald</w> havde Smag.
Ewald? salig Ewald? Til ham vi bær ei Nag.
Høit i Thalias Hiem
Hans Hoved stikker frem -
At sige over Logen, men vover han sig ned
Paa Scenen over Lamperne, da han sin Skiebne veed.
Han passer ikke længer for Tiden.

Hvo har Smag?
Det er en egen Sag.
Hvo rigtigt kan bedømme nu Smagen og Behag?
Lidt Flitterstads - det hialp!
Som Hunden stikker Hvalp,
Bor Elegancen slikke Thalias Foster reent,
Saa kommer sikkert Smagen, om end den kommer seent.
Den nok forbedrer sig med Tiden.
</body>
</poem>

<poem id="oehlenschlaeger2019021677">
<head>
    <title>Karen Margareta Rahbek, født Heger</title>
    <toctitle>Karen Margareta Rahbek. Jan. 1829 </toctitle>
    <subtitle>Den 27de Januar 1829.</subtitle>
    <firstline>See Graveren i aarle Stund</firstline>
    <source pages="145-148"/>
    <keywords>rahbekk</keywords>
    <quality>korrektur1,kilde,side</quality>
</head>
<body>
See Graveren i aarle Stund
I Dødens kolde, sneebedækte Have,
Han hugger i den frosne Bund
Et Hul paa ny blandt de nedsiunkne Grave.
I klare Luft fra Taarnet Klokken klinger,
Mens man en Kiste ned fra Bakken bringer.

Hvo kommer der ved sørgelige Giald,
Hvis Veemodstoner giennem Luften bølge?
En Præst, to Brødre med en gammel Skiald;
Det er det hele Høitidsfulde Følge.
Han ønsked ingen Vidner til sin Klage,
Beskedent traadte Vennerne tilbage.

Thi Venner havde hun, som Faa,
Og Faa, som Camma, Vennerne fortiente.
De skal ei meer til dig paa Bakken gaae,
Hvor Giestfrihed og Munterhed dem vente;
Hvor yndig Vittighed, som Livet fryder,
Dem strax paa Tærskelen velkommen byder.

Hvi døde du i Vintrens Kuld,
Du, alle Blomsters kiærlige Veninde?
Hvi maatte de, fremspiirt af Foraarsmuld,
I store Krands sig ei omkring din Kiste vinde?
Naar næste Vaar den unge Rose kommer,
Den bøier sorgfuld Knoppen i sin Sommer.

Forladt man visne Grønning seer,
Thi ei du vander meer de spæde Buske,
Og maler ei med stærke Farver meer
Paa hvide Bræt de fagre Blomsterdufte.
Hvergang din Hauge, Camma! du besøgte,
Da smiilte Flora selv, og Vestenvinden spøgte.

Men ei kun Blomsterbladet blev
Dit Hierte kiært, du sindrige Veninde!
Det Bla d, som Tænker og som Skiald beskrev,
Det yndte du, som Roser og Kiærminde,
Og Sproget kiendte du i hver en Farve,
Der smykte Følelsen som Blomsterlarve.

Det er forbi. Nu staaer du ikke meer,
Og danner smukke Skriin til Vennegave.
I sidste, sorte Skriin jeg seer
Dig langsomt bæres til de Dødes Have.
I treti Aar du bar alt paa din Smerte;
Ei nænte Dødens Haand at knuse store Hierte.

Dit stakkels Legem tær'des hen,
Lidt efter lidt forsvandt de sidste Kræfter;
Men Siælen var dog karsk igien,
Og ei dit Mod gav slap for Angsten efter.
Og hvad til sidste Stund selv Qval ei kunde bøie,
Det var dit herlige, dit tankefulde Øie.

Det nedsank aldrig svagt og mat,
Det mægted ingen Piinsler at fordunkle;
Som Stiernen i sin sorte Nat,
Vi saae det giennem Lidelserne funkle.
Da drag det endelig ved Dødens Stemme;
Dets Engleblik kan ingen Ven forglemme.

Hvor meget sig forandred ei,
Mens Bakkehusets Vraa stod uforandret!
Jeg vandred paa min Ungdoms Vei,
Hvergang jeg ud til Digterhytten vandred.
Nu Tæppet faldt. - Dog nei, du kiære Stue!
End vinker venligt mig din Arnelue.

Der finder jeg min Ungdoms Ven
Paa Bakken, tæt omringt af Floras Dale;
Der skal endnu vi tidt igien
Med Kiærlighed om dig, vor Camma! tale.
Naar ved dit Minde da vort Øie flammer,
Som Stierne blinker du fra Himlen til dit Kammer.

Ja, <w>Margarita!</w> reen og klar,
Med alle Aandens Evner, Hiertets Dyder,
Du var en <w>Perle</w> dyrebar,
Du var, hvad os dit elskte Navn betyder.
Vi <w>sees igien!</w> Den fromme Tanke trøster
Din Mand, din Slægt, din Ven, din Broder og din Søster.
</body>
</poem>

<poem id="oehlenschlaeger2019021678">
<head>
    <title>Holbøll</title>
    <toctitle>Holbøll. Marts 1829</toctitle>
    <subtitle>
        <line>Fremsagt ved en Mindefest i det Dramatisk-Litteraire Selskab,</line>
        <line>hvor den Afdøde havde været Æresmedlem.</line>
        <line>Den 4de Marts 1829.</line>
    </subtitle>
    <firstline>Vor Kreds! ak, savner du igien</firstline>
    <source pages="148-150"/>
    <dates>
        <event>1829-03-04</event>
    </dates>
    <quality>korrektur1,kilde,side</quality>
</head>
<body>
Vor Kreds! ak, savner du igien
En ædel Ven?
Har Døden ham os røvet?
Ja, kort er Jordens skiønne Glands,
Og Tidens Krands
Snart visner, taber Løvet.
Men, Fader! paa dit Almagtsbud
Blev Evighed os givet,
Og Siælen flagrer til sin Gud,
Naar Støvet taber Livet.

Vor Holbøll, vits og elskelig!
Hvo kiendte dig,
Og skatted ei dit Hierte?
Thi huld, som Flora, var din Aand;
Hun ved din Haand
Besøgte Nordens Herthe.
Et Tempel har du hende bygt,
Det efter dig skal stande,
Hvor alle Væxter blomstre trygt
Fra Jordens fierne Lande.

Som i et Trylleslot man der
Kan finde hver
Guds Urt, hvorom man leder;
Der Palmen tæt ved Birken staaer,
Og Granens Haar
Berøre grønne Ceder.
Der ingen Væxt er det formeent
Ved eget Værd at gielde;
Selv staaer i Bedet, luget reent,
Den haardtforfulgte Nelde.

Vor Holbøll! i Naturens Skiød
Du Livet nød,
Og lærte blide Sæder.
Den Efterlevende nu staaer
Ved sorten Vaar,
Og Venneøiet græder.
Men Kiærlighed fortvivler ei,
Og mild er Vennetaaren;
Hist finder du en bedre Mai,
Der blomstrer evig Vaaren.

De smaae Guds-Engle møde dig
I Himmerig;
Med Blomster hver en Engel.
Som falmet Blomst dit Hoved her
Sig heldte; der
Det kneiser paa sin Stængel.
Der slører ingen Taagedamp
Dit vennehulde Øie;
Thi Sløret brast i Dødens Kamp,
Du skuer i det Høie.

<w>Her</w> var du os en sielden Ven;
Saasnart igien
Din Lige vi ei finde.
Derfor skal ærligt Broderord
I Broderchor
Høit lyde ved dit Minde.
Thalia mangen Glæde nød
Med dig i Livets Scene,
Og derfor klager ved din Død
Den rørte Melpomene.
</body>
</poem>

<poem id="oehlenschlaeger2019021679">
<head>
    <title>Til Kronprindsesse Caroline</title>
    <toctitle>Til Kronprindsesse Caroline. Mai 1829</toctitle>
    <linktitle>Til Kronprindsesse Caroline. Mai 1829</linktitle>
    <indextitle>Til Kronprindsesse Caroline. Mai 1829</indextitle>
    <subtitle>Mai 1829.</subtitle>
    <firstline>Hør, ædle, blide Kongemø!</firstline>
    <source pages="150-153"/>
    <quality>korrektur1,kilde,side</quality>
</head>
<body>
Hør, ædle, blide Kongemø!
Hvad Skialden har at sige:
Han hilser dig fra Land og Ø
Og fra det hele Rige.

Imellem tusind Harpers Klang,
Ved Vaarens rige Gave,
Forsmaaer dn ei en ringe Sang
Hist fra den kiære Have.

Jeg sætter under Træet mig,
Som snart nu Blomster flyder.
Dets Frugter sendtes os fra dig,
Jeg veed, hvad det betyder.

Begeistret, Bacchus! i dit Haar
Du bærer tungen Drue;
En Laurbærkrands, Apollo! slaaer
Sig om din Pandes Bue.

Men Carolines Kirsebær
Paa Laurbankrandsen bøde.
Hun skienkte mig i fulde Kurv
Erindringerne søde.

Begeistret jeg min Harpe slaaer
Til Carolines Glæde,
Og siunger, hvad den unge Vaar
Bød Skialden her at qvæde.

Paa Jorden kolde Vinter laae
I stærken Pandserplade;
Der funkled ingen Himmel blaa,
Der spired ingen Blade.

Kun Skyer krandsed dunkle Pol,
Kun Stormen kortes lyde;
Ei kunde selv den varme Sol
Sit tykke Fængsel bryde.

Da flagred hulde Freia ned
Til Isefiord og Bæltet;
Og danske Fyrsters Kiærlighed
Har hele Isen smeltet.

Da, Fredrik! dine Børn blev rørt,
Naturen snelt oplives;
Thi der, hvor Freias Karm har kiørt,
Kan Snee ei længe trives.

Da Frederik og Ferdinand
Sin Viv, sin Brud omfavned,
Igien sig Vaaren snelt indfandt,
Og rigt erstatted Savnet.

Nu atter, hulde Kongemø!
Vil du i Græsset finde
Den blaa Viol, ved klaren Sø
Den smilende Kiærminde.

Da du Kiærminden først forstaaer;
Snart vil du Rosen bryde.
Og vide, hvad i lyse Haar
Dens Fletninger betyde.

Alfader hist din Glæde seer,
Han smiler i det Høie;
Thi ingen Blomst han elsker meer,
End dit og Fredriks Øie.

Kiærminden i sin Sommerbo
Vel blaa forskiønner Herthe;
Men den er ikke nær saa tro,
Thi den har intet Hierte.

O, hvilke Roser uden Tiørn!
O, Fredrik og Marie!
I skilles ei fra eders Børn;
Thi Frigga skal dem vie.

Vor Hylding, Dronning! imodtag,
Du Fædrelandets Smykke!
Din og din Datters Fødselsdag
Er een, som eders Lykke.

Alfader! sign et dobbelt Par,
Et dobbelt Held du give;
Og stor, som Folkets Glæde var,
Lad stedse Glæden blive.
</body>
</poem>

<poem id="oehlenschlaeger2019021680">
<head>
    <title>Til mine svenske Venner</title>
    <toctitle>Til mine svenske Venner. Juni 1829</toctitle>
    <subtitle>Juni 1829.</subtitle>
    <firstline>Som lille Gut fra, Fredriksberg! din Bakke</firstline>
    <source pages="153-155"/>
    <quality>korrektur1,kilde,side</quality>
    <keywords>christian4,juel,tordenskjold,rantzau</keywords>
</head>
<body>
Som lille Gut fra, Fredriksberg! din Bakke,
  Jeg daglig saae den svenske Strand,
  Med hviden Seil den Smakke,
  Som drog til fierne Land.

Naar Nattergalen høit sin Foraarstone
  I Træet hæved, reen og klar,
  Da Malmø med Landskrone
  Jeg saae i slebne Glar.

Min Faders gamle Ven! du var fra Skaane;
  Tidt har du om dit Hiem fortalt,
  Naar Glands af køle Maane
  Hen giennem Bøgen faldt.

Og længe før som Svend jeg Saga kiendte
  Med Asa-Thor og Hakon Jarl,
  Mit unge Hierte brændte
  For Gustav og for Carl.

Som fierde Christian vare de mig kiære,
  Som Rantzau, Juel og Tordenskiold;
  Thi de var Nordens Ære,
  Og Hver en Helt saa bold.

Til Politiken lidet da jeg kiendte,
  Jeg kiender endnn lidt til den;
  Men steds mit Hierte brændte
  For Nordens store Mænd.

Ved Krig de vilde Slægter først sig nærme,
  Der ellers ei blev sammenbragt;
  Og Landet de beskierme
  Med ufrivillig Agt.

De agte Fiendens Kiækhed, Heltemodet,
  Imens de vrede følge Thor.
  Hvor Jorden suger Blodet,
  En ædel Spire groer.

Humanitetens Lilie der sin Stængel
  Har hævet af en blodig Grund,
  Og Freden som en Engel
  Staaer over Øresund.

Nu længer ei med dundrende Kartover
  Staaer Christian ved sin høie Mast;<note>Cf. Ewalds <xref poem="ewlad1999022205"/>.</note>
  Ei bære frosne Vover
  Carl Gustavs Kæmpelast.

I Damp opløste sig den vilde Harme.
  End ile vi ved Røg og Damp,
  Men kun i Broderarme,
  Thi der er ingen Kamp.

Og Svensk og Dansk af samme Heltestamme,
  Men af den lange Feide kied,
  Forbinder Baldurs Flamme
  Til Broder-Enighed.

Nu Kiøbenhavn og Malmø Venskab stifter.
  Mens Baaden er i flittig Brug,
  Og Sveaqvinden vifter
  Farvel med hviden Dug.

Men jeg - o, alt for stor var denne Hæder!
  I yndte Danerskialdens Sang;
  Til Tak, for hvad han qvæder,
  Jert Høimod føler Trang.

Som svenske Vøggur for Hrolf Krake smeltet
  Stod, da han fik den gyldne Ring,
  Staaer jeg fra Danerbæltet
  Paa svenske Folkething.

Men hør mig, Hertha! du, vor fælles Moder!
  Hør, Axel! hvor din Kirke staaer:
  <w>Jeg elsker dem som Broder,</w>
  <w>Saalænge Hiertet staaer.</w>
</body>
</poem>

<poem id="oehlenschlaeger2019021681">
<head>
    <title>Hilsen til vore svenske Venner</title>
    <toctitle>Hilsen til vore svenske Venner. Juni 1829</toctitle>
    <subtitle>Den 28de Juni 1829.</subtitle>
    <firstline>Velkommen, Venner! til Danmarks Skov</firstline>
    <source pages="155-156"/>
    <dates>
        <event>1829-06-28</event>
    </dates>
    <quality>korrektur1,kilde,side</quality>
</head>
<body>
Velkommen, Venner! til Danmarks Skov,
Hvor Bøgen svaler med breden Skygge;
Hvor under Skjoldungens Fader-Lov
Vi dyrke Kunster og Landet bygge.
  Fra Stadens Mure
  Til grønne Bure,
  Bekrandst af Agerens gyldne Fure,
  Velkommen Hver!

I viste venligt os Giestfrihed
I skaanske Byer med de gamle Kirker.
Velkommen atter til Danmark ned,
Hvor Frigga Vaaren sit Terppe virker
  Med røde Blommer,
  Som friske kommer
  Med dobbelt Skiønhed igien hver Sommer.
  Velkommen Hver!

Her risler daglig med lystig Iil,
Med Siv og Græsset til begge Sider,
Den rige Kilde, som Kirsten Piil
Engang opdaged i fierne Tider.
  Men Vandet drikke
  I Dag vi ikke;
  Det vilde slet sig blandt Venner stikke.
  Som skienkte Viin.

I skienkte Viin, og I skienkte meer:
I skienkte Venskab, uskrømtetvarme.
Saa gierne derfor igien vi seer
Den skaanske Flok i vort Siølunds Arme.
  Ei Dansken svigter
  De giestfri Pligter.
  Thi Skaal for eder og eders Digter!
  Den Ædles Skaal!
</body>
</poem>

<poem id="oehlenschlaeger2019021682">
<head>
    <title>Caroline Amalia</title>
    <toctitle>Caroline Amalia. Juni 1829</toctitle>
    <linktitle>Caroline Amalia. Juni 1829</linktitle>
    <indextitle>Caroline Amalia. Juni 1829</indextitle>
    <subtitle>Den 28de Juni 1829.</subtitle>
    <firstline>Camoenen kommer i din Skov, Fyrstinde!</firstline>
    <source pages="157"/>
    <dates>
        <event>1829-06-28</event>
    </dates>
    <keywords>sonnet</keywords>
    <quality>korrektur1,kilde,side</quality>
</head>
<body>
Camoenen kommer i din Skov, Fyrstinde!
At see den Fest. hvortil din Høitid byder.
Rubinen liig, din Morgensol frembryder,
Og Rosen vugger sig i Vestenvinde.

Langt mere skiøn end Rosen dog vi finde,
Indtagende! din Ynde, dine Dyder.
Naar med et venligt Smiil du Folket fryder,
Er Himlen blaa, og Skyerne forsvinde.

Alt ofte lød paa dine Fødselsdage
Min svage Sang - o, lad mig atter qvæde,
Amalia! du Christians, Folkets Glæde!

Lad en Sonet, en Blomst, dig ei mishage,
Indsluttet af <w>dit Navn.</w> Dit Navn den smykke!
Alfader skienke dig sin bedste Lykke!
</body>
</poem>

<poem id="oehlenschlaeger2019021683">
<head>
    <title>Cantate</title>
    <toctitle>Cantate i Anledning af Prinds Ferdinands og Kronprindsesse Carolinas Ægteforening. Aug. 1829</toctitle>
    <linktitle>Cantate i Anledning af Prinds Ferdinands og Kronprindsesse Carolinas Ægteforening. Aug. 1829</linktitle>
    <indextitle>Cantate i Anledning af Prinds Ferdinands og Kronprindsesse Carolinas Ægteforening. Aug. 1829</indextitle>
    <subtitle>
        <line>i Anledning af</line>
        <line>Prinds Frederik Ferdinands og Kronprindsesse Carolinas Ægteforening.</line>
        <line>Opført ved Kiøbenhavns Universitets Fest den 8de August 1829.</line>
    </subtitle>
    <firstline>Festlige Tone gienlyder atter</firstline>
    <source pages="157-160"/>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
      Festlige Tone
      Gienlyder atter.
      gioserne krone
      Frederiks Datter.
      Nys Vilhelmine
      Smiled i Glandsen;
      Nu Caroline
      Flette vi Krandsen,
      Krandsen af Egen,
      Frodig og prud.
      Hil dig, vor Ferdinand!
      Værdig din Brud!

<nonum><center><w>Recitativ.</w></center></nonum>
Vor Dagmar er hun, og, som Dronning Dagmar,
Danfolket kiær. Natur og Venlighed
Udstraaler af det kongelige Øie.
Man glemme maa Fyrstinden, naar hun taler;
Men hvis en Hyrdepige talte saa,
Hun vilde synes kongelig. Thi Adel,
Naturens, Siælens Adel, Caroline!
Staaer paa din Pande, smiler i dit Blik.
Hil dig, vor Dagmar! Alle danske Hierter
Lykønske dig, du vene Kongemø!

<nonum><center><w>Aria.</w></center></nonum>
  Vi frygted at miste
  Den yndige Mø Caroline;
  Men Blændværk ei friste
  Kan Følelser, rene som dine.
  Nei, aldrig os Glade
  Du kunde forlade.
  Da bandt dig til Danmark et stærkere Baand:
  Du rakte din Ferdinand Haand.

<nonum><center><w>Chor.</w></center></nonum>
  Caroline! Ferdinand!
  Fredrik! Vilhelmine!
  Himlen Rosenbaandet bandt,
  Froe vi hilsed Hine;
  Nu med Jubel, Dannemænd!
  Siunger høit med Fryd igien:
  Gud velsigne Ferdinand
  Med sin Caroline!

---

<nonum><center><w>Efter Talen.</w></center></nonum>

<nonum><center><w>Chor.</w></center></nonum>
    Vor Ferdinand! dit Øie
    Er, som den Huldes, blidt.
    Velsigne dig den Høie!
    Dit Hierte valgte frit.
    Den modne Manddom lærte
    Dig kiende først din Brud;
    Det Venskab, Tiden nærte,
    Da slog til Flammer ud.

    Naar Kiærlighed med Tiden
    Til Venskab overgaaer,
    Det tykkes os, at Striden
    Et heldigt Udfald faaer;
    Thi Lidenskaber true
    Den svage Støvets Barm,
    Og slukke tidt den Lue,
    Som brændte stærk og varm.

    Men naar til Kiærligheden
    Sig Venskab hæve kan,
    Da vinkes til et Eden
    Lyksalig Viv og Mand.
    Da straaler Aftenrøden,
    Som Morgenrøden, smukt;
    Og, Elskte! først i Døden
    Blier eders Flamme slukt.

<nonum><center><w>Slutningschor.</w></center></nonum>
Nys bandt vi Violer til dig, Vilhelmine!
Med blomstrende Brudgom, i tidlige Vaar.
Liig Sommerens Engel nu du, Caroline!
Med Roser og Myrter i Lokkerne staaer.
O, herlige Sommer! livsalige Vaar!

Velsigne jer Gud i den dobbelte Kiæde,
Og nære den Ild, som opflammer jert Bryst,
Til Danemarks Glæde, til Frederiks Glæde,
Til Fryd for Maria, til Fremtidens Trøst,
Til vordende Slægters Beundring og Lyst!
</body>
</poem>

<poem id="oehlenschlaeger2019021684">
<head>
    <title>Christian Frederik</title>
    <toctitle>Christian Frederik. Sept. 1829</toctitle>
    <linktitle>Christian Frederik. Sept. 1829</linktitle>
    <indextitle>Christian Frederik. Sept. 1829</indextitle>
    <subtitle>Den 18de September 1829.</subtitle>
    <firstline>Christian! fra Bragis og Eivinds Oldtid</firstline>
    <source pages="160-162"/>
    <dates>
        <event>1829-09-18</event>
    </dates>
    <quality>korrektur1,kilde,side</quality>
</head>
<body>
Christian! fra Bragis og Eivinds Oldtid
Til den Festens Dag, da din Søn for Freia
Knæled, lytted froe Skioldunger i Hal til
Skjaldenes Drapa.

Frederik Qvaden lønnede tidt med Fader-
Smiil; Maria kom med de vene Døttre,
Naar Guldharpen toned, og Festens Krandse
Møerne fletted.

Kunstens Ven! Amalia glad dig fulgte
Did til Romas Dal, hvor med Tidens Flugt, guul,
Gamle Tiber skynder sig sorgfuld langs ad
Siunkne Ruiner.

Men ei sørged du; thi som Sommerfuglen
Larven bryder, vidste du, Psyche folder
Ud af Sarcophagernes brustne Steenlaag
Evige Vinger.

Men du tog af classiske Grund de Præg, som
Clio Malmet gav, og det skiønne Billed,
Som Karfunklen giemte, medtog du; Graven
Skienkte dig Urner.

Men du levede varm for Naturens Skiønhed.
Sydens muntre Genius med sin Cithar,
Med sin sødt-indsmigrende velske Stemme
Rørte dit Hierte.

Alpen hæved mægtig din Siæl. Din Hammer
Kløved sindrigt stærken Granit og Porphyr,
Hvor med Stenen glimter yndigt Metallets
Ægteforening.

Videnskab og Kunsten var steds dig hellig;
Og som Daphues Troe, som Apollos Laurbær
Vandt sig om Dørstolpen i Cæsars Forgaard,
Vandt den om <w>din</w> sig.

Dog - for fremmed Kunst du ei Nordens glemte,
Er for Syd-Naturen du glemte Danmark.
Derfor hylder Kunst og Natur din Festdag,
Venlige Skioldung!

Høsten hilser dig fro: den klare Stierne
Funkler fra Blaahvælvingen ned til Jordens
Astre; duftende sig i Pragten blander
Yndig Reseda.
</body>
</poem>

<poem id="oehlenschlaeger2019021685">
<head>
    <title>Cantate</title>
    <toctitle>Cantate i Anledning af den polytechniske Lære-Anstalts Indvielse. Nov. 1829</toctitle>
    <linktitle>Cantate i Anledning af den polytechniske Lære-Anstalts Indvielse. Nov. 1829</linktitle>
    <indextitle>Cantate i Anledning af den polytechniske Lære-Anstalts Indvielse. Nov. 1829</indextitle>
    <subtitle>
        <line>opført i Anledning af</line>
        <line>den polytechniske Lære-Anstalts Indvielse, ved Kongens høie Nærværellse,</line>
        <line>den 5te November 1829.</line>
    </subtitle>
    <firstline>Natur! du af din Fylde skienker</firstline>
    <source pages="162-165"/>
    <dates>
        <event>1829-11-05</event>
    </dates>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
Natur! du af din Fylde skienker
Velsignelser til Jordens Søn;
Den stærke Forsker, dybe Tanker
Beriger du med værdig Løn.
Den, som med Videnskabens Fakkel
Nedstiger i dit mørke Hiem,
Ham lønner du med dit Mirakel,
Og Aander kan han mane frem.

<nonum><center><w>Recitativ.</w></center></nonum>
Ei længer Lynet slaaer i Hytten ned,
Den kloge Franklin tvang det med sit Staal,
Og Tordendampen, som før i Kartoven
Befordred Heltes Død i Tusindviis,
Nu slutter ind sig i et venligt Rum,
Og fører frem den fredelige Snekke,
Der aves ei af lunefulde Vind.
Ei Trælledaad nedbøier Bondens Ryg,
Den stærke Biælke virker for hans Arm,
Og Hiulet røres for de trætte Sener.
En bedre Ploug nu furer bedre Jord,
Hvor klogen Haand har nedlagt bedre Sæd.
Det snevre Rum benyttes; dobbelt Kraft
Fremvirker dobbelt Gavn for mindre Guld,
Og Elementerne, der fordum rased
Som vilde Jetter, tvinges nu i Lænker,
Vulcan! og smedde lydigt i din Esse.

<nonum><center><w>Sang.</w></center></nonum>
  Og Kunsternes hulde Gudinder
  Nu Arbeidet see med Behag;
  Hver glæder sig høit, naar hun finder,
  At Nytten forenes med Smag.

  Som fordum i kraftige <w>Hanse</w>,
  Forædles nu Borgerens Værk.
  Om Issen faae Mestrene Krandse;
  Ei <w>Haanden</w> blot længer er stærk.

  Nu tænker den kraftige Pande,
  Ei kløttrer kun flittige Haand,
  Og Huusgeraad, Bygninger stande.
  Som vidner om Skiønhed og Aand.

<nonum><center><w>Chor.</w></center></nonum>
Thi siunger den venlige Muse
Til Ære for sindrige Sands,
Og sætter paa Borgernes Huse
Sin høie, sin duftende Krands.

<nonum><center><w>Efter Talen.</w></center></nonum>

<nonum><center><w>Sang.</w></center></nonum>
    Slaa, Hammer! paa dit stærke Jern
    Til Ære for vor Konge.
    Drag, Snekke! hen ad Bølgen fiern
    Til Ære for vor Konge.
    Drei, Mølle! dig med snelle Hiul
    Til Ære for vor Konge.
    Bølg, Ager! med din Hvede guul
    Til Ære for vor Konge.

    Han ændser Alt, han ynder Hver,
    Som virker, og som nytter;
    Thi Dygtigheden er ham kiær,
    Han Fliden understøtter.
    Fortienester, ei Flitterbram
    Bemærker Fredriks Øie;
    Thi om Velsignelser til ham
    Vi bede fra den Høie.

<nonum><center><w>Chor.</w></center></nonum>
    Som fierde Christian han staaer
    Og støtter sig til Sværdet,
    Og om den danske Urtegaard
    Er hellig Troskab Gierdet.

    Alt trives i en kraftig Sol;
    Thi lyder Harpens Tone.
    Taknemlighedens blaa Viol
    Sig slynger i hans Krone.
</body>
</poem>

<poem id="oehlenschlaeger2019021686">
<head>
    <title>Til de danske Studenter,</title>
    <toctitle>Til de danske Studenter. Nov. 1829</toctitle>
    <linktitle>Til de danske Studenter. Nov. 1829</linktitle>
    <indextitle>Til de danske Studenter. Nov. 1829</indextitle>
    <subtitle>som Natten mellem den 14de og 15de November 1829 hædrede mig med et Vivat.</subtitle>
    <firstline>Den, som Apol til Skiald har kaaret</firstline>
    <source pages="165-166"/>
    <quality>korrektur1,kilde,side</quality>
</head>
<body>
Den, som Apol til Skiald har kaaret,
Den nærer han med Vaarens Kost;
Og selv i sildig Vinterfrost
Snoe Roser sig om Sølverhaaret.

Den raske Ungdom er hans Folk:
Den kiække Kraft, det Ynderige,
Den flinke Knøs, den skiønne Pige,
Dem tiener daglig han til Tolk;

Den unge Moder med sit Noer,
Den muntre Faer med sine Sønner.
Et Haandtryk og et Smiil ham lønner.
I Skiønhed er Naturen stor.

Men hærdes Hiertet, smaat og koldt,
Og vender Verden tidt ham Ryggen,
Da sidder rolig han i Skyggen,
Og harmes ei; thi han er stolt.

Naar kun sin egen Kraftløshed
En lunken Sværm ham forekaster.
Og ham for egne Mangler laster,
Fordi den savner - Kiærlighed:

Da trøster snart han sig igien,
Paa ny den stemte Harpe klinger;
Den unge Mø ham Blomster bringer,
Og moden Frugt den unge Ven.

Men hvilken freidig Ynglingshob
Med største Hæder Skialden lønner?
Minerva! Moder! dine Sønner
Ham hilsed med et Natteraab.

Han spandt dem Hør af Frcias Rok,
Han sang, hvad deres Hierter ane,
Han bar som Yngling deres Fane,
Han har en Søn i deres Flok.

Velsign, Apollo! deres Færd,
Og lad dem dine Laurbær bære
Til Fredriks og til Danmarks Ære,
Og giør mig deres Venskab værd.
</body>
</poem>

<poem id="oehlenschlaeger2019021687">
<head>
    <title>Mallings Død</title>
    <toctitle>Mallings Død. Jan. 1830</toctitle>
    <subtitle>Kantate ved Universitetets Sørgehøitid den 23de Januar 1830.</subtitle>
    <firstline>Stemmer i med sagte Sørgetoner</firstline>
    <source pages="167-169"/>
    <dates>
        <event>1830-01-23</event>
    </dates>
    <keywords>ewald,thaarup</keywords>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
  Stemmer i med sagte Sørgetoner,
  Huld Erindring følge Strængens Klang!
  Som en Luftning i Cypressens Kroners
  Venligt lyde du, vor Sang!
  Vi har tabt en Fader; men vi græde
  Bittert ei: han lød Naturens Krav,
  Oldingen gik til sin Herres Glæde.
  Fletter Krandse til hans Grav!

<nonum><center><w>Recitativ.</w></center></nonum>
Sees Døden, svovlblaa som et Lyn,
At slaae sin Lee dybt i den Unges Hierte,
Hvad heller dræber den med langsom Smerte,
Da gyse vi ved dette Syn.
Men kommer Døden
Som Aftenrøden,
Et Purpurglimt igiennem Skyens Bryn,
Og vinker Frugten moden fra sin Stængel -
Da skrækker os ei Evighedens Engel.

<nonum><center><w>Sang.</w></center></nonum>
    Ædle Gubbe! vi dig flette
    Mangen Krands, saa frisk og grøn.
    Laurbærkrandsen først vi satte
    Paa din Urne, Clios Søn!

    Helten med sit Sværd, sin Landse
    Priste du med sindrig Sands;
    Derfor Herthas Egekrandse
    Vinde sig i Daphnes Krands.

    Dannemøer og Danneqvinder
    Føle dybt, som vi, dit Savn;
    Derfor Lilier og Kiærminder
    Vikles om dit elskte Navn.

    Borgerven! med kraftig Tone
    Fredens Værk sin Roes du gav;
    Derfor skal en muret Krone
    Hvælve sig om Mallings Grav.

<nonum><center><w>Chor.</w></center></nonum>
    Danmark! du hans Værd paaskiønner.
    Haand i Haand, med Taareglands,
    Fletter, Fædrelandets Sønner!
    Om hans Grav en Broderkrands.

---

<nonum><center><w>Efter Talen.</w></center></nonum>

<nonum><center><w>Recitativ.</w></center></nonum>
Hvad seer jeg hist?
En Lysning giennem Skyens Mørke bryder.
En Sværm af Aander
Gaaer Oldingen i Møde,
Hvem did Udødeligheds Engel bringer;
Forsvundne Seklers store Siæle,
Om hvem han talte Sandhedsord.
See Adelstein med Gulethingets Lov,
Og Axel Erkebiskop med sin Krumstav,
Niels Lembak med sin Ploug, Juel med sit Flag,
Med brudte Stavnsbaand vinker fierde Fredrik,
Anna Colbiørnsen smiler, Tordenskjold
Paa Skyen tumler fro, som for paa Bølge.
Hvo nævner dem, de Myldrende, som stimle
Nysgierrigt did, at hilse deres Talsmand?
Men tys! To ædle Skialde møde ham,
Der er Johannes Ewald, Thomas Thaarup -
De trykke ham saa broderligt til Hiertet.

<nonum><center><w>Sang.</w></center></nonum>
Du var din gode Konge kiær,
For Fredrik, Malling! høit dit Hierte brændte.
Du elsket, du beundret var af Hver,
Som i fortrolig Kreds dig kiendte.
Du Olding skiøn med Manddoms Aand!
Dit Øie funkled tidt med Ynglingslue;
Og - med det blaa, det hvide Baand -
Var du en Borger i din Stue.

<nonum><center><w>Chor.</w></center></nonum>
  Fædrelandet sørger ikke;
  Skiønt og langt og kraftigt var dit Liv.
  O, men paa din Grav med Veemodsblikke
  Stirre Sønner, Døttre, Venneviv.
  Stor var dine Venners Skare;
  Mangen Søn en Fader mistet har.
  Hiertet evig skal bevare
  Din Erindring dyrebar.
</body>
</poem>

<poem id="oehlenschlaeger2019021688">
<head>
    <title>Sangens Musa</title>
    <subtitle>Digtet til en Melodie af Schall</subtitle>
    <firstline>Du hulde Sang, min Ven i Livet!</firstline>
    <source pages="170"/>
    <quality>korrektur1,kilde,side</quality>
</head>
<body>
Du hulde Sang, min Ven i Livet!
Kom, skienk mig din Fortrolighed.
Du blev til Trøst vor Længsel givet,
Thi du bønhører Kiærlighed.
Du saarer ei med stolte Kulde
Den Barm, som ømt du smeltet har;
Erato! Musa! Bennehulde!
Thi vær mig evig dyrebar.

I Manddoms Aar, som modne Siælen,
Du skienker Fred og Harmonie;
Ei følesløs, og ei for kiælen,
Ei alt for streng, og ei for fri.
Den Samklangs Fryd, som Viisdom savner,
Det Baand, som holder Livets Krands,
Det finde vi, naar du os favner,
Opløst er hver en Dissonans.

Da hyler meer ei Sorgens Ugle,
Med Blomster dækt hver Tidsel staaer;
Thi dine Roser, dine Fugle
Forvandle Vinteren til Vaar.
Usynligt er dit skiønne Rige
I Luften blaa, dit Ætherhav.
Opsving mig ad din Himmelstige,
Naar du har tonet ved min Grav!
</body>
</poem>

<poem id="oehlenschlaeger2019021689">
<head>
    <title>Sang</title>
    <toctitle>Sang i Anledning af Kongens Fødselsfest. Febr. 1830</toctitle>
    <linktitle>Sang i Anledning af Kongens Fødselsfest. Febr. 1830</linktitle>
    <indextitle>Sang i Anledning af Kongens Fødselsfest. Febr. 1830</indextitle>
    <subtitle>
        <line>i Anledning af</line>
        <line>Kongens Fødselsfest</line>
        <line>Afsungen i Skydeselskabet den 4de Februar 1830.</line>
    </subtitle>
    <firstline>Blomstrer den varme, den kraftige Sommer</firstline>
    <source pages="171"/>
    <dates>
        <event>1830-02-04</event>
    </dates>
    <quality>korrektur1,kilde,side</quality>
</head>
<body>
Blomstrer den varme, den kraftige Sommer,
Naar den med Frugt og med Roserne kommer,
Samles vi Skytter, som Skytter i Skov.
Fuglen derude paa Stangen os vinker,
Sølverne Kar til Belønning os blinker,
Lystelig dundrer den stærke Kartov.

Kommer den strenge, den sneehvide Vinter,
Sattes i Krogen de træffende Flinter,
Dog vi forenes ved jublende Brag.
Kort efter Julens og Nytaarets Fester
Samles i Hallen de sønlige Giester,
Feire ved Bægret den kiæreste Dag.

Festlige Maaned, du Fyrste for Aaret!
Du til vort Held har vor Konge frembaarer,
Nordiske Vinter den nordiske Drot.
Blaat som din Himmel jo smiler hans Øie,
Lyse som Sneen sig Lokkerne bøie,
Kraftig som Stiernen han staaer paa sit Slot.

Ofte vi saae ham vort Samfund at hædre,
Gierne han hørte, som venlige Fædre,
Sønnerne siunge til Bægerets Lyd.
Elskede Fredrik! gid længe du være
Danemarks Lykke, som Danemarks Ære!
Intet fordunkle, vor Fader! din Fryd.
</body>
</poem>

<poem id="oehlenschlaeger2019021690">
<head>
    <title>Frederik Münter</title>
    <toctitle>Frederik Münter. Apr. og Juni 1830</toctitle>
    <subtitle>April 1830.</subtitle>
    <firstline>Atter Sørgeharpen klinger</firstline>
    <source pages="172-174"/>
    <quality>korrektur1,kilde,side</quality>
    <keywords>ewald</keywords>
</head>
<body>
Atter Sørgeharpen klinger,
Hyllet i det sorte Flor.
Dødens Engel! paa de kolde Vinger
Hyppigt søger du vor Jord.
Mangen Blomst har du os røvet,
Mangen ædel Vinterblomst;
Taareblændet og bedrøvet
Skue vi din Atterkomst.

Hvorfor søger du Minervas Tempel,
Grumme Død! med igientaget Lyst?
Har ei Evigheden sat sit Stempel
Paa den Ædles Pande, paa hans Bryst?
Ak, men Støvet kun tilhører Jorden -
Vel, saa lad ham vorde Skov,
Men først længe glæde Norden
Med sin Hæderskrones friske Løv!

Intet smelte kan den Grumme,
Ogsaa Munter faldt for Leens Klang.
Men ei Harpen skal forstumme,
Sorgen trøster sig i Sang.
Ewalds Ven! du saae ham Øiet lukke,
Tidt var du ham Fryd og Trøst!
Ewalds Broder! ved din Askekrukke
Takker dig en Skialderøst.

Aldrig koldt og hierteløst du dyrked
Videnskaben, som den golde Mark.
Livet dig, Naturen, Kunsten styrked,
Ei din Lærdom var en vissen Bark;
Som et Træ med Marv, i skiønne Bugter
Skød den mangen løvfuld Green,
Og nedsænkte sine Frugter
Over Oldtid s Bautasteen.

Syden vinkte - du betragted
Gamle Tegn med Kundskab og Forstand,
Og en Borgia dig agted,
Som han aated Winckelmann.
I den svundne Tid du stirred,
Saae i gamle Kirkerifter ind.
Ei dit skarpe Blik forvirred
Midnatsmaanens blege Skin.

Mangt et Billed du os hented,
Tørte Støvet af med varsom Haand,
Hvad ei Nu tid havde ventet:
Mærket af en svunden Aand.
Kirkefædrene nu hist dig skue,
Glade, Münter! nævne de dit Navn,
Bringe dig ved Morgenrødens Lue
Til din Jesus i Apostelfavn.

Ak, men ingen Høitidsfester
See dig meer blandt os med fromme Sind;
Ingen Herrens Tiener meer du giester,
Som du selv har viet ind.
Paaskemorgens Klokke lyder,
Kalder dig til Kirken ei paa ny - -
Men den gyldne Sol frembryder
Giennem sin kulsorte Sky.

Ja, livsalig er din Morgenrøde,
Sødt Langfredags Minde svandt;
Du paa den med Jesus døde,
Og med hans din Paaskesol oprandt.
Signet være da dit Minde!
Evighedens Blomst din Grav har dækt.
Veemodstaaren kun skal rinde
For din Ven og for din ædle Slægt.

---

<nonum><center><small>Juni 1830.</small></center></nonum>
Ja i Morgenrødens Purpur, see, til Himlen Skyen svæver,
Som din Aand, forklaret herlig, til Jehovas Throne hæver.
Hør Basunens Toner lyde, som med Saligheders Klang
Sprænger Graven, og dig bringer til din Gud med Englesang.

Engle kappes dig at skue. Luther dig til Thronen bringer,
Hvor paa dine Skuldre sattes Evighedens hvide Vinger.
Absalon dig gaaer i Møde, svundne Tiders store Mand;
Thi, som han, en Herrens Tiener var du for dit Fædreland.

Kiærligheden, Troen, Haabet hilse dig i Himlens Eden.
Troen skienkte dig sit Anker, og sin Rose Kiærligheden.
Rosen sig i Ankret slynger, du har naaet en sikker Havn,
Og fra Himlen du nedsmiler salig i din Jesu Favn.
</body>
</poem>

<poem id="oehlenschlaeger2019021691">
<head>
    <title>Ved Fru Maria Hornemanns Jordefærd</title>
    <toctitle>Ved Fru Maria Hornemanns Jordefærd. Mai 1830</toctitle>
    <subtitle>Den 19de Mai 1830.</subtitle>
    <firstline>Med hellig Andagts stærke Mod</firstline>
    <source pages="175"/>
    <dates>
        <event>1830-05-19</event>
    </dates>
    <quality>korrektur1,kilde,side</quality>
</head>
<body>
Med hellig Andagts stærke Mod
Du Jorden og dens Qval forlod.
De klare Børn i ængstlig Klynge
Dig maatte Trøst i Dødens Time synge;
Nu lyder atter ved dit Liig,
Hulde! den Sang, som kaldte dig.

Maria! smiil en salig Trøst
Fra Himlen i din Elsktes Bryst.
De brudte Blomster paa din Baare
Bedugged han med Sorgens stille Taare.
Ak, hvi forlodst du Børn og Ven?
Signe dig Gud! - Vi sees igien!
</body>
</poem>

<poem id="oehlenschlaeger2019021692">
<head>
    <title>Sange ved Høitideligheden i Skydeselskabet</title>
    <toctitle>Sange for Skydeselskabet. Mai 1830</toctitle>
    <linktitle>Sange for Skydeselskabet. Mai 1830</linktitle>
    <indextitle>Sange for Skydeselskabet. Mai 1830</indextitle>
    <subtitle>den 25de Mai 1830.</subtitle>
    <firstline>Naar atter Vaarens grønne Vinge</firstline>
    <source pages="175-178"/>
    <dates>
        <event>1830-05-25</event>
    </dates>
    <quality>korrektur1,kilde,side</quality>
</head>
<body>
<nonum><center><w>Kongen og Dronningen.</w></center></nonum>

Naar atter Vaarens grønne Vinge
Bedækker Vang og Mark og Skov;
Naar tusind Fuglefløiter klinge
Til Skiønheds og Naturens Lov,
Da folder ogsaa Venskab ud
Yndig sin Blomst, som Vaarens Brud!

Den springer af sin faste Larve,
Af Axels gode, gamle Stad,
Og slynger med forskellig Farve
I Haugen her sin Bunterad.
Og Blomster store, Blomster smaae
Broderligt nær i Krandsen staae.

Som Vaaren selv sin Kongelilie
Forener med den bly Viol,
Saa satte Fredriks Fadervillie
I Borgerkreds sin Kongestol:
Vor Fredrik, vor Maria kiær
Modtog en Plads iblandt os her.

O, takker Himlen, glade Brødre!
Mens sønligvarmt hvert Hierte staaer;
Hun staaer som Mønster os for Mødre,
Han Mønster os for Fædre staaer.
O, takker Gud, hver Danmarks Ven!
Han gav dem deres Barn igien.

Den første Skaal, som Flora krandser.
Nu for det høie Par bereed,
Som føler: Kongens bedste Pandser
Er Undersaattens Kiærlighed!
Hvor Glæden er de Danskes Giest,
Er Fredriks og Maria s Fest.

---

<nonum><center><w>Prinds Christian Frederik og Prindsesse Caroline Amalia.</w></center></nonum>

Vor Christian drog til Odins Ø
    Med ædle Viv;
Men Gefion, Siølunds Gudemø,
    Har vakt hans Liv:
Du gav ham Hjerters Sympathie,
    O Fødestavn!
Han aldrig glemmer Sorgenfri
    Og Kiøbenhavn.
Der smiled de blomstrende Dage.

For Videnskab og Kunsten slaaer
    Skioldungens Bryst;
Men Borgerværket ogsaa naaer
    Til Siælens Lyst.
Vindskibeligheds stille Fryd
    Er Christian huld;
Meer er ham kraftig Borgerdyd,
    End Rang og Guld,
Og tidt har han skimlet den Krandse.

Hans Aand er her blandt os i Dag;
    Hvor ofte fad
Han venligt i vort Broderlag,
    I Borgerrad!
Veltalende fra Læben lød
    Da Christians Ord,
Mens Suttungs Drik i Bægret flød,
    Til Held for Nord;
Og Skjoldungens Ord os besiæled.

Amalia! Fyrstinde skiøn!
    Du Danneviv!
Dig skienkte Gud til værdigst Løn
    For Christians Liv.
Dig hilse kiærligt Sorgenfri
    Og Axelstad.
Slyng længe dine Roser i
    Hans Egeblad!
Vor Christian, Amalia leve!
</body>
</poem>

<poem id="oehlenschlaeger2019021693">
<head>
    <title>Rahbeks Minde</title>
    <toctitle>Rahbeks Minde. Juni 1830</toctitle>
    <subtitle>
        <line>Cantate,</line>
        <line>Opført i Studenter-Foreningen den 16de Juni 1830.</line>
    </subtitle>
    <firstline>Et venligt Billed til os seer</firstline>
    <source pages="178-179"/>
    <keywords>rahbek</keywords>
    <quality>korrektur1,kilde,side</quality>
</head>
<body>
<nonum><center><w>Qvartet.</w></center></nonum>

Et venligt Billed til os seer,
Fra Vuggen hist det smiler;
Men gamle Rahbek ikke meer
Nu til vort Samqvem iler.
Ak, dybt i Graven hviler
Vor Vens afsiælte Leer!


<nonum><center><w>Chor.</w></center></nonum>

Men med kiærlige Krandse vi pryde
Faderens, Vennens, Broderens Træk;
Og vore sønlige Sange skal lyde.
Harpe! kling, som veemodige Bæk,
Over den Bølge, med venlige Klage,
Ak - som aldrig vender tilbage;
Mens med kiærlige Krandse vi pryde
Faderens, Vennens, Broderens Træk.


<nonum><center><w>Recitativ.</w></center></nonum>

Vi høre ham ei meer fra Lærerstolen;
Han fører os fra Skyggen ei i Solen,
Hvor Kunstens skiønne Blomster staae,
Der aldrig visnede forgaae.
Den vise Gartner ikke længer
Giør os opmærksom paa det fine Blad.
Nu Sorgens Lilie skiller Kalken ad,
Og paa hans lille Grav med Stilken hænger.


<nonum><center><w>Sang.</w></center></nonum>

Men aldrig skal en Sang vi synge
Til Vinens Priis i Broderklynge,
Og mindes, Rahbek! ei din Sang.
De friske Blomster af dit Lune
Skal ingen høstlig Kulde brune,
De spire skal ved Bægerklang.

De skal med friske Farver dufte
I mangen Ynglings Foraarslufte,
Og stemme Siælen glad og mild;
Med Lastens fine Gift ublandet.
For Kongen og for Fædrelandet
Opflamme Kærlighedens Ild.


<nonum><center><w>Efter Talen.</w></center></nonum>

<nonum><center><w>Sang.</w></center></nonum>

Naar Fanen os til Marken vinker,
I Solen Bajonetten blinker,
Dit Minde, Rahbek! for os staaer.
Det Sværd, som rustent paa din Kiste
Din Kiærlighed til Standen viste,
Bar du i treti Hædersaar.

Skiøndt ikke du var vaabenøvet,
Din Aand dog var i Faren prøvet,
Begeistret var du for din Stand.
Og gierne havde strax du Livet,
Hvis Pligten kræved det, hengivet
For Konning og for Fædreland.


<nonum><center><w>Duet.</w></center></nonum>

Videnskaberne vare dig kiære,
I din Kundskab du satte din Ære,
Sad i den lille, skygfulde Krog,
Glad ved den Vises sindrige Bog.
Ak, nu stande de herlige Skatte
Støved', forladte,
Savne den vittige, tænksomme Ven,
Spredes vel snart, som Avnerne, hen!


<nonum><center><w>Chor.</w></center></nonum>

<w>Han var en brav Student</w>,
Det er hans Monument,
Og derfor skal Studenten høit ham prise
Med hæderlige Vise
Til sildig Alder, velfortient.

Han Musers Ild i mangen Barm har tændt.
Og stod det ei paa Prent,
Vi vidste det dog alle;
Vi hørte ham i Axelhalle.
Vor elskte Lærer var en brav Student,
Taknemligt mindes vi ham alle.
</body>
</poem>

<poem id="oehlenschlaeger2019021694">
<head>
    <title>Sange for Skydeselskabet</title>
    <toctitle>Sange for Skydeselskabet. Juli 1830</toctitle>
    <linktitle>Sange for Skydeselskabet. Juli 1830</linktitle>
    <indextitle>Sange for Skydeselskabet. Juli 1830</indextitle>
    <subtitle>Den 29de Juli 1830</subtitle>
    <firstline>Vor Konge drog i Landet om</firstline>
    <source pages="181-183"/>
    <dates>
        <event>1830-07-29</event>
    </dates>
    <quality>korrektur1,kilde,side</quality>
</head>
<body>
<nonum><center><w>Til Kongen.</w></center></nonum>

Vor Konge drog i Landet om,
Og hvor han kom,
Der smiled Egnen, stolt og mild,
Med Æreport og Festensild;
Fra Liimfiord ned til Eiders Bred,
Var Glæden med.
Og fro var mangen lille By,
Og takked Himlen høit i Sky,
Fordi dem signed huldt paa ny
Dit Blik,
Vor Frederik!

Og mangt et Sted, som før ei saae
Dit Øie blaa,
Vist aldrig glemme vil den Dag,
Da Kongen sad i Borgerlag,
Og drak ved Bacchi Purpurvæld
Sin Kiøbsteds Held.
Og Fremtids Slægt vil skue glad
Den Stol, hvor siette Fredrik sad,
Og krandse den med Rosenblad.
Hver Egn
Et Hæderstegn!

Men, Axelsønner! vi, som faaer
Den Fryd hvert Aar,
Hvor lykkelige, stolte maae
Ei vore danske Hierter slaae
Ved - Rose! Somrens Kongeblomst
Din Atterkomst!
Du bringer Fredrik i vor Hal,
Han lyder Faderhiertets Kald.
Velsign nu ved Kartovers Skrald,
Vor Fest!
<w>Din høie Giest.</w>

---

<nonum><center><w>Til Dronningen.</w></center></nonum>

Vor Dronning kiær!
Vi kan dig ikke skue nu
Iblandt os her,
Dog er tilstede du.
Hvor Fredrik hædrer Folkets Fest,
Der er din Aand,
Der steds dit Hierte Glæden fandt;
Usynligt Baand,
Men stærkt som Diamant!

Du sidder hist
Nu paa det kiære Kongeslot
Bag Lindens Qvist;
Men Knaldet lyder godt:
Kartonen dig fortæller høit,
Ved fulde Maal,
Maria! paa det gamle Sted
Vi drak din Skaal,
Og Frederik drak med.

Dit Lysthuus leer
Fra Bakken under Løvets Hang,
Dets Vindve seer
Hen mod vor Fuglestang.
Maaskee du venligt lytted der;
En Taare stod
For Danmark i dit Glædesblik,
Vor Dannebod!
Og for din Frederik.
</body>
</poem>

<poem id="oehlenschlaeger2019021695">
<head>
    <title>Til Humaniteten</title>
    <subtitle>Skrevet efter Julirevolutionen 1830.</subtitle>
    <firstline>De vilde gierne myrde dig herneden</firstline>
    <source pages="183-185"/>
    <quality>korrektur1,kilde,side</quality>
</head>
<body>
De vilde gierne myrde dig herneden,
Huldsalige Engel! træde paa din Hals;
Men Kiærlighed og Freden
Er ei for Biord tilfals.

En billig Frihed kan os kun betrygge
For Barbariets Ravnenat;
,,Med Lov man Land skal bygge'',
Har paa sit Domhuns delv en Konge sat.

For treti Aar et Folk, nedtrykt i Støvet
Af slappe Hovmods Overmod,
Al Borgerret berøvet,
Sig styrted i sit eget Blod.

Men arme Folk, henlokt i Frækheds Snare,
Snart misted hver en ærlig Mand;
En nedrig Pøbelskare
Blev atter dets Tyran.

Tyran og Pøbel - hiin en Boaslange,
Som sluger levende sit Rov;
En Hydra denne: Hovederne mange;
Men begge uden Lov!

Gud frie fra begge! Oprør Krigen vakte;
Bedrifterne da vexlcd snelt,
Og Giærningen frembragte
En stor og sielden Helt.

Han døde Robinson. Men Adelskaren,
Som gik med Kræmmerkurven nys,
Kom hiem, da endt var Faren,
Og gav sig Broderkys.

Den gamle Fordom hæved Nakken atter,
Retfærdig Frihed blev forhaant,
Og Himlens ædle Datter
For intet Skieldsord skaant.

Man svor til Loven, men man brød den gierne,
Da man Kartoven fik i Bold;
Og bort man vilde fierne
Humanitetens Old.

Bastillen og Richelieu tilbage,
Det Kirken var, det var den Helgen stærk,
Som Ultra skulde tage
Til Mønster for sit Værk.

En indisk Kaste skulde nu fortrænge,
Som før, Fortjeneste, Talent,
Begeistring skulde bort sin Harpe hænge,
Og Løgn kun staae paa Prent.

,,Skyd dem kun ned! I har jo dets Kanoner,
Skyd Folket ned, saa tier Folkets Ret!''
Saa lød de frække Toner
I Hovmods sidste Spræt.

Kartoven skød - dens Lyd blev til en Torden,
Hvorved Tyrannen selv forsvandt;
Og Enighed og Orden
Igien et Fristed fandt.

Uskyldige, som sank for Morderhænder!
I Overmodets Glavind brød;
Humaniteten tænder
Sin Fakkel ved jer Død.
</body>
</poem>

<poem id="oehlenschlaeger2019021696">
<head>
    <title>Til Studenter-Foreningen i Kiøbenhavn</title>
    <toctitle>Til Studenter-Foreningen. Med Trillingbrødrene fra Damask</toctitle>
    <linktitle>Til Studenter-Foreningen. Med Trillingbrødrene fra Damask</linktitle>
    <indextitle>Til Studenter-Foreningen. Med Trillingbrødrene fra Damask</indextitle>
    <subtitle>Med Lystspillet Trillingbrødrene fra Damask, 1830.</subtitle>
    <firstline>Halvhundred Aar alt af sin Livets Bane</firstline>
    <source pages="186-187"/>
    <quality>korrektur1,kilde,side</quality>
</head>
<body>
Halvhundred Aar alt af sin Livets Bane
Den danske Digter saae tilbagelagt;
Dog kunde han ei glemme gamle Vane,
End randt ei Blodet i hans Aarer svagt,
Med Ungdomsmod det blussed paa hans Kinder,
Og end han Harpen som en Yngling slog.
Hans varme Følelse sig ei bedrog,
I Andres Barm den vakte kiære Minder,

En Ynglingsflok af Landets ædle Sønner
Et Vivat bragte ham hans Fødselsnat;
Ved deres Ild for ham, ved deres Bønner
Han følte sig hen i sin Ungdom sat.
Ei agted han i Natten Sneens Kampe
Med Stormen, og den kolde Vinter-Iis;
Han stod i Østens Morgen-Paradiis,
Aladdin kom, og vinkte med sin Lampe.

Det var ved Juletide just, den søde,
Minervas Sønner samlede sig hist,
For i det vittigmuntre Svendemøde
At glæde sig ved Mummespil, som sidst.
Alt ofte havde denne Spøg ham gottet,
Hvor Kløgten sig med Skielmeri forbandt.
Et gammelt Eventyr i Hu ham randt,
Fortalt ham af hans Moder hist paa Slottet.

Og neppe med sit Mørke var forsvundet
Den hvide Januar med Stormens Gang,
Saa havde han alt Vei til Bagdad fundet,
Og stod igien ved Leire med en Sang.
Med Masken for sit Ansigt venligt smiilte
Den brogede, den lette Phantasie;
Og mangen Blomst paa kiendte Barndomssti
Fandt han igien ved Palmen, hvor han hviilte.

Og <w>eder, Brødre!</w> denne Krands tilhører,
Thi til min Digtning mig besiæled I.
Bag muntre Fabel sig kun Sandhed slører,
Den dækkes ei af mild Allegorie:
Stærkt ligne Mennesker paa denne Klode
Hinanden jo, med Ansigt, Hænder paa;
Men nogle Siæle store, nogle smaae,
Og mange Hierter slette, mange gode.

Gid altid ædelt I hinanden ligne.
Som Ibad, Syahuk hinanden værd;
Da vil den store Fyrste jer velsigne,
Som svinger over hele Jorden Sværd.
Gid ingen gnidsk Babekan eder saare,
Og vise jer ud af sit Broderhuus;
Gid Lykken følge jer med fyldte Kruus,
Og gid I kun maae fælde Glædestaare!
</body>
</poem>

<poem id="oehlenschlaeger2019021697">
<head>
    <title>Skaal for de svenske Venner</title>
    <toctitle>Skaal for de svenske Venner. Sept. 1830</toctitle>
    <subtitle>Studenter-Foreningen den 30te September 1830.</subtitle>
    <firstline>Videnskab og ædel Kunst formaae</firstline>
    <source pages="188-189"/>
    <dates>
        <event>1830-09-30</event>
    </dates>
    <quality>korrektur1,kilde,side</quality>
</head>
<body>
Videnskab og ædel Kunst formaae
At flytte Bierge, hvad vel Umagen lønner;
De kan Broen over Havet slaae,
Og Brødre føle sig Minervas Sønner.
    Ei den Vises Tanke
    Meer i snevre Skranke
    Ringe Kreds kun glæder;
    Men til fierne Steder
Videnskab og ædel Kunst formaae
At flytte Bierge, hvad vel Umagen lønner;
De kan Broen over Havet slaae.
Og Brødre føle sig Minervas Sønner.

Syden seer ei længer med Foragt
Dig, ædle Nord! nu, som Kæmpen i en Lænke;
Du har atter vundet Verdens Agt,
Thi du har viist, at du kan <w>føle</w>, <w>tænke</w>.
    Cimbrer og Teutoner
    Ei fra Odins Zoner
    Storme meer med Torden;
    Nu er Fred i Norden.
Videnskab og ædel Kunst formaae
At flytte Bierge, hvad vel Umagen lønner;
De kan Broen over Havet slaae,
Og Brødre føle sig Minervas Sønner.

Smaalig, kummerlig Eensidighed
Et oplyst Folk med sit Blus ei meer kan blænde;
Kun een Forskiel vi at giøre veed,
Imellem <w>Mennesker</w> og <w>Dyr paa Tvende</w>.
    ,,Alle Hannibaler
    Ere Cannibaler.
    Hvilken grusom Ære!
    Jeg blier ved min Lære:''
Lidenskab og ædel Kunst formaae
At flytte Bierge, hvad vel Umagen lønner;
De kan Broen over Havet slaae,
Og Brødre føle sig Minervas Sønner.

Fylder Bægret nu i festlig Stund
Med trofast Bryst, og med Ild i glade Blikke!
<w>Mimers Børn fra Upsal og fra Lund!</w>
Jer Skaal vil Axelstad-Studenten drikke.
    Venligt Øresundet
    Har os nær forbundet.
    Aldrig det os skille,
    Mens dets Bølger trille!
Videnskab og ædel Kunst formaae
At flytte Bierge, hvad vel Umagen lønner;
De kan Broen over Havet slaae,
Og Brødre føle sig Minervas Sønner.
</body>
</poem>

<poem id="oehlenschlaeger2019021698">
<head>
    <title>Til Charlotte Oehlenschläger</title>
    <firstline>Mit elskte Barn! jeg fandt mig taaligt i</firstline>
    <source pages="189-190"/>
    <quality>korrektur1,kilde,side</quality>
</head>
<body>
Mit elskte Barn! jeg fandt mig taaligt i,
At du for nogen Tid forlod de Kiære.
Ei spærre vilde jeg din Blomstersti;
Hvi skulde jeg din Fredsforstyrrer være?

Du borte var. Saa venligt Solen leer
I Hiørnestuen - dog forsvandt ei Sorgen;
Dit Sytøi laae i Vindvet ikke meer,
Du kom ei ind at hilse mig Godmorgen.

Dog blev jeg rolig. Ak, men da jeg saae
<w>Pianofortet</w>, da jeg det berørte,
Da randt min Taare, og jeg tænkte paa,
Hvor tidt jeg her din skiønne Stemme hørte.

Det staaer forladt. Nu du min Digteraand
Ei med det søde Trylleri forlyster;
Nu paa Tangenterne med uvant Haand
Kun spiller mig en Sang din lille Søster.

Reis lykkelig! Favn mig til næste Vaar,
Saa vil jeg Savnet og min Længsel glemme.
Naar Nattergal igien i Bøgen staaer,
Da lyder kiærligt mig Charlottes Stemme.

---

Hun kom igien. Da klang den hulde Røst
Mig atter yndigt - men kun nogle Dage;
Da drog hun til den ubekiendte Kyst,
Hvorfra man aldrig kommer meer tilbage.
</body>
</poem>

<poem id="oehlenschlaeger2019021699">
<head>
    <title>Sang</title>
    <toctitle>Sang ved det Dram.-Litt. Selskabs 50 Aars Fest. Nov. 1830</toctitle>
    <linktitle>Sang ved det Dram.-Litt. Selskabs 50 Aars Fest. Nov. 1830</linktitle>
    <indextitle>Sang ved det Dram.-Litt. Selskabs 50 Aars Fest. Nov. 1830</indextitle>
    <subtitle>
        <line>for det Dramatisk-Litteraire Selskab</line>
        <line>til dets Halvhundredeaars-Fest.</line>
        <line>Den 24de November 1830</line>
    </subtitle>
    <firstline>Halvhundred Aar som Drømmen svandt</firstline>
    <source pages="191-192"/>
    <quality>korrektur1,kilde,side</quality>
</head>
<body>
Halvhundred Aar som Drømmen svandt
    Med Tidens Flugt;
Men man kan ogsaa drømme sandt.
    Og drømme smukt.
Her Venskab, skyldfri Munterhed
    Var ingen Drøm,
Og derfor see vi freidigt ned
    Ad Tidens Strøm,
Der fierned de flygtige Dage.

Af tynde Skierme blot bestod
    Vort Selskabs Borg,
Og Phantasiens lette Flod
    Gav Glæde, Sorg;
Dog disse Skierme, bygt i Hast,
    Stod trygt i Dan,
Mens mangen Vold og Fæstning brast
    I fremmed Land.
Der rysted de stærke Coulisser.

Skiøndt Politiken kiender lidt
    Til Poesie,
Var den i sine Digte tidt
    Langt mere fri:
I hver en Scene vexlet blev,
    Ei Noget stod;
Og Mars Tragedierne skrev
    Med Borgerblod.
Men rolig stod Hallen i Siølund.

Gid den igien halvhundred Aar
    Urokket staae,
See mange blonde, sorte Haar
    Som sølvergraae!
Som vore <w>Ældste</w> glædtes her,
    Vi glædes vil.
I Livets virkelige Færd,
    I Skuespil
Foreen os, o Danmark! som Brødre.
</body>
</poem>

<poem id="oehlenschlaeger20190216100">
<head>
    <title>Den gode Smag</title>
    <firstline>Den gode Smag - det er en herlig Sag;</firstline>
    <source pages="192-194"/>
    <quality>korrektur1,kilde,side</quality>
</head>
<body>
Den gode Smag - det er en herlig Sag;
Men sieldent finder uran den gode Smag.
Hvoraf det kommer, vil jeg eder siunge:
Fordi ei træffe sammen just saa let
En saftig nærende, vellavet Ret,
Og saa en sund, en ufordærvet Tunge.

Som det gaaer Legemet, det gaaer vor Aand;
Vi sammenholdes ved et Tryllebaand,
Som Væsener af Idealers Rige.
En Gienstand Kraften først maa virke paa;
Og kun forstaaes af den, som kan forstaae.
Her hedder Lige det, som steds, for Lige.
Ved Phantasie, ved Følelse, Forstand,
Bed Vid, ved Ild en Digter virke kan;
Men disse Evner skal af Evner fattes.
Det kolde Bryst koldt byder Ilden Trods,
Forstanden aldrig agtes af en Klods,
Og uden Phantasie hvert Billed mattes.

Luk Vindvesskodder i en Malersal!
Og til den bedste Kunstners store Qval
Forsvinde brat i Mulm de skiønne Farver.
Det Store da blier lige med det Smaa;
I Mørke synes alle Katte graae,
Man leger Blindebuk med tomme Larver.

Man tidt har klaget over slette Kunst,
At den forfængelig blev idel Dunst -
Vel sandt! Men de, som over Smagen vaage,
Hvor ofte klaged de med falske Mund!
Critikens Bygning stod paa fugtig Grund,
Og der udklækkedes den værste Taage.

Forfænglighed! Fordom! Pedanterie!
Jeg vilde gierne bede jer: o ti!
Hvis det jer muligt var, at holde Munden;
Den slette Kunst I komme vel tilpas.
En broget Harlekin, en kaad Bajas -
O! begge skade saare lidt i Grunden.

Beundre taabeligt et aandløst Værk -
Den Daad er slem, men den er ikke stærk,
Og Skrøbeligheds Synd bør man tilgive.
Men med sin Hovmod gaae for fulde Seil,
Og dadle sund Naturlighed som Feil,
Det kan den bedste Frugtbarhed fordrive.

Spidsfindighed selv vrager gode Kost -
Ondskab, Misundelse som Nattefrost
Paa Træet falder, dræber spæde Knopper.
Saa kommer Lummer-Heden - gode Gud!
Gråshopper, Orme klækker Somren ud -
Og snart paa Marken staae de nøgne Stubber.

Det let opdage kan et skærpet Blik:
Slet Kunst fordærver mere slet Critik,
Som blind, forvoxen, giør sig selv til Dommer.
Den svage Kunst kun famler som et Barn,
Den sig forvikler i sit eget Garn,
Og Rimen smelter snart, naar Solen kommer.

Men Oprør i de skiønne Musers Land
Af en vantreven, kaad og skiæv Forstand,
Som daarer Mængden med sin Kiendermine,
Som fræk bedømmer Alting - Rub og Stub,
Letsindig i sin Jacobinerklub,
Og slæber Uskyld til sin Guillotine -

Det skader meer. I Musers Tempel gaae
Da Ingen uden Bryllupsklæder paa,
Det rene Hiertes ædle Bryllupsklæder!
Hvis ei, forvises han fra Lyset brat,
At skære Tænder i sin egen Nat,
Men ei med egen Sod at plette Hæder.
</body>
</poem>

<poem id="oehlenschlaeger2005050701">
<head>
    <title>Niebuhr</title>
    <toctitle>Niebuhr. Jan. 1831</toctitle>
    <subtitle>Januar 1831.</subtitle>
    <firstline>Europas Himmel graaner Aar for Aar</firstline>
    <notes>
        <note>Barthold Georg Niebuhr (1776-1831), tysk statsmand og historiker. Søn af Carsten Niebuhr (1733-1815), tysk landmåler og eneste overlevende af den videnskabelige ekspedition (1761-1767) udsendt af <a person="frederik5">Frederik V</a> til Yemen og den nære Orient.</note>
    </notes>
    <source pages="195-196"/>
    <quality>korrektur1,kilde,side</quality>
</head>
<body>
Europas Himmel graaner Aar for Aar,
Og Aandens Lys hendøer i skumle Sky;
See Videnskabens Sol for Natten flye!
Hvor nys var Aftenrøde, Taage staar.
Geniets Carlsvogn i den mørke Nat
Snart ruller længer ei paa skiønne Hiul;
Og Orion, i Flammerustning guul,
Ei klaarer Mulmet - som en Tanke brat.

Men længe smerted Muser ei et Tab,
Som Niebuhrs Død. Han var et Kæmpelys.
Skiøndt ofte Sygdom trued ham med Gys,
Han brændte mægtig for hver Videnskab.
Opfødt ved Daddelfrugt i Morgenland,
Han drak af Kilden, hvor Ferdusi<note>Ferdosi (født omkr. 940), persisk digter.</note> drak;
Han i sin Vandringstaske Blomsten stak,
Og tog den gierne med til Tiberstrand.

Og Agt han nu med Flid paa Runen gav,
Som ruged over Romerheltens Been.
Han læste sindrigt paa den brustne Steen
Og paa hvert grønsværdækket Architrav.
Nys Sandhed han i Eventyret saae,
Nu blev Historien ham Eventyr;
Og mangt et Træk skarpsynet han fornyer,
Som selv en Livius<note>Titus Livius (59 f.Kr. - 17), romersk historiker.</note> ei tænkte paa.

Hvo troer, at han, som Smag i Digtning fandt,
Som lytted barnligrørt til Bækkens Fald,
En Mester ogsaa var i brudne Tal,
Og regned trods den koldeste Pedant?
Dog var det saa. Thi Alt, hvad mægtigt ind
I Livets Samfund greb til Vinding, Tab,
Det rørte Niebuhrs Aand til Mesterskab,
Det vakte Verdensvennens Tankesind.

Man brugte ham. Og snildt han sig forstod
Paa Sølvet - paa den Vind, der ei slaaer fejl,
Der høit opsvulmer Handelsskibets Seil -
Det borgerlige Legems Kiød og Blod.
Med sikker Daad han virked, hvor han kom;
Men Videnskaben atter Seier vandt,
Sin Cicerio i Asken han gienfandt,
Og moderligt ham vinkte gamle Rom.

Ei meer Politiker, Beregner klog -
Høilærer han i Skolen atter stod;
Misundelig ham Døden ei tillod
At ende sin udødelige Bog.
Han var en Danske, født i Kiøbenhavn,
Og gamle Danmark var ham altid kiær;
Og derfor lyder Danersangen her,
Og Mnemosyne glemmer ei sit Savn.
</body>
</poem>

<poem id="oehlenschlaeger20190216102">
<head>
    <title>Schimmelmann</title>
    <toctitle>Schimmelmann. Febr. 1831</toctitle>
    <subtitle>Februar 1831</subtitle>
    <firstline>Sølyst! yndigt over Vandet</firstline>
    <keywords>stolberg,klopstock</keywords>
    <source pages="196-199"/>
    <notes>
        <note>Ernst Heinrich lensgreve von Schimmelmann (1747-1831), dansk-tysk greve og politiker.</note>
    </notes>
    <pictures>
        <picture ref="jensenca/schimmelmann-1827"/>
    </pictures>
    <quality>korrektur1,kilde,side</quality>
</head>
<body>
Sølyst! yndigt over Vandet
Grøn du smiler høit fra Landet;
Mange Danske tidligt, silde
Dreied snelt forbi din Kilde,
For i Vaarens lyse Leire
Herthas Atterkomst at feire.
Yndige blandt danske Steder!
Kildenymphens Øie græder
I din Løvsal, Taarer rinde
Ved et kiærligt Ungdomsminde.
Men i Fald du meer vil græde,
Hamadryas! græd af Glæde:
Schimmelmann har Palmen vundet,
Hisset har han atter fundet
Sin Emilie<note>Se Prams <xref poem="pram2018071803"/>.</note>, Charlotte
Langt fra denne dunkle Grotte.

  Da Emilies unge Hierte
Brast i Kampens sidste Smerte,
Vilde hun en Blomst ham række;
Men da skiulte Dødens Dække
Hendes Blik - og uden Klage
Sank den Yndige tilbage.

  Som en Olding, kort for Døden,
Drømte han: i Morgenrøden
Stod Emilie; hun rakte
Blomsten atter. Dagen vakte
Drømmeren, just da han tænkte
Vist at gribe, hvad hun skienkte.

  Hulde Varsel! Himlens Engel
Vinkte med sin Liliestængel.
Lilien er en Rose vorden,
Skiøn som ingen Blomst paa Jorden.

  Kiære Sølyst! saa alene
Staaer du nu bag dine Grene.
Brat dit Trylleri forsvinder.
Siig, hvor jeg dig atter finder?

Og hvad er da vel at tale
Meget om slig Sommersvale?
Gives der ei tusind Steder,
Hvor man til en Stormand træder,
Som ret venlig i sit Eden
Deler Overflødigheden,
Festens Glæder, Livets Fylde
Med de Skarer, som ham hylde?

Stille, Dadler! stille, stille!
Længe vel vi vente ville,
For igien, til Ædles Gammen,
Slige Stierner funkle sammen.

  Statsminister, Digter, Tænker,
Fri for alle Fordomslænker,
Sund, dog øm for Andres Smerte,
Munter, med et Englehierte,
Følsom, som en Mø i Vaaren,
Øiet skarpt, men mildt af Taaren,
Tankefuld, i Viisdom kyndig,
Lille, bleg, og dog saa yndig -
Saadan ind til os han traadte,
Og et Vennesmiil forraadte
Al den Godhed, Hiertet giemte,
om til Glæde Flokken stemte.

  Saadan staaer han for mit Øie
Hist paa Siølunds Blomsterhøie.
Blikket med Begeistring brænder;
Videnskabens, Kunstens Kiender!
Videnskabens, Kunstens Dyrker!
Mangen Ynglings Mod du styrker.

  Ogsaa <w>mit</w> du styrked, hæved;
Da min Knop i Stormen bæved,
Vanded du dens Rod, og satte
Huldt i Sol den fast Forladte.

  Derfor aldrig nogen Sommer
Paa sin grønne Vinge kommer,
Hvor jeg ei med Mindets Glæde
Vandrer til dit øde Sæde,
Tænker henrykt der i Lunden
Paa den Fryd - som er forsvunden.

  Naar en Vind i Krattet hvisler,
Naar dernede Kilden risler,
Naar en Sky hen over Søen
Nærmer sig saa langsomt Øen -
Troer jeg, Schimmelmann! at skue
Dig i Aftenrødens Lue.
Stolberg dig og Klopstock bringer
Smilende paa Englevinger.
</body>
</poem>

<poem id="oehlenschlaeger20190216103">
<head>
    <title>Recitation og Sang</title>
    <toctitle>Recitation og Sang i Anledning af Prinds Christian Frederiks Fødselsdag. Sept. 1831</toctitle>
    <linktitle>Recitation og Sang i Anledning af Prinds Christian Frederiks Fødselsdag. Sept. 1831</linktitle>
    <indextitle>Recitation og Sang i Anledning af Prinds Christian Frederiks Fødselsdag. Sept. 1831</indextitle>
    <subtitle>
        <line>i Anledning af</line>
        <line>Prinds Christian Frederiks Fødselsdag,</line>
        <line>fremsagt og sinnget paa Sorgenfri Slot, ved Festen den 18de September 1831, af Musikconservatoriets Elever.</line>
    </subtitle>
    <firstline>Tør en Ungdomsflok vel vove</firstline>
    <source pages="200-202"/>
    <dates>
        <event>1831-09-18</event>
    </dates>
    <quality>korrektur1,kilde,side</quality>
</head>
<body>
<nonum><center><w>En Yngling.</w></center></nonum>
Tør en Ungdomsflok vel vove,
Neppe traadt af Barndomsaar,
Sig at nærme Herthas Skove,
Hvor Skioldungens Lysthuus staaer?
Mon vel Christian fornemmer
Vore Toners svage Klang?
Tør vi blande vore Stemmer
Med en kraftig Folkesang?

<nonum><center><w>En Pige.</w></center></nonum>
Christian vil Stemmen høre,
Han vil Sangen ei forsmaae;
Thi han laaner venligt Øre,
Som til Store, saa til Smaae.
Krandsen om hans Fyrstetinding
Ei bestaaer af Laurbær blot,
Hvert et Blad i Blomstervinding
Klæder ham om Lokken godt.

<nonum><center><w>Ynglingen.</w></center></nonum>
Nei, jeg vover ei at tale
Til den store Kunstens Ven,
Som fra fierne Field og Dale
Drog til Danemark igien.
Ved Apollos Alterflamme
Luttred han sin sieldne Smag;
Nei - jeg vover ei at stamme
Toner paa hans Fødselsdag.

<nonum><center><w>Pigen.</w></center></nonum>
Nu velan! saa vil jeg finde
Veien til hans Hierte da.
See den venlige Fyrstinde
Caroline Amalia!
Hvis hun naadigt laaner Øre
Til et velmeent Hierteqvad,
O! saa vil os Christian høre;
Ei han negter, hvad hun bad.

<nonum><center><w>Ynglingen.</w></center></nonum>
Ønsket, som i Solens Lue
Ofte frygtsomt mangler Ord,
Til dit Lys paa Himlens Bue,
Hulde Maane! sig betroer.
Tal da for vs, Caroline!
Tør vi feire Christians Fest?

<nonum><center><w>Pigen.</w></center></nonum>
Venligt smiler Begges Mine!
Syng nu hver, som hver kan bedst!

---

<nonum><center><w>Chorsang.</w></center></nonum>
Christian, som elsker de yndige Muser!
Muserne dale kiærligt paa Sky.
Om end paa Sletten Boreas bruser,
Vil han for Høitidsharperne flye.
Kunsternes Himmel sielden kun regner,
Solpurpur sees i Gry og i Qvæld;
Saarende Tidsler, dækkende Bregner
Voxe, Castale! slet ved dit Væld.

Kunstens Beskytter! elskede Fader!
Christian! vi signe glade din Fest.
Der hvor ei Magten Skiønhed forlader,
Der er Apollo Glædernes Giest.
Christian! din Høitid rørte vi feire,
Feiret jo blev den steds, hvor du kom;
Ønsket, som stiger høit nu fra Leire,
Høit over Alpen lyder fra Rom.

Oldenborgs Stamme! Egen i Dalen!
Kunsternes Ranke Bullen omsnoer.
Lunden har Blomster, Billeder Salen,
Harpen har Toner, Skialden har Ord:
Alt sig til Christians Hæder forene,
Ældgamle Slægters værdige Søn!
Dan! ved din Gravhøis mosgroede Stene
Breder sig Lauren frodig og grøn.
</body>
</poem>

<poem id="oehlenschlaeger20190216104">
<head>
    <title>Nicoline Reinhardt, født Harnmeleff</title>
    <toctitle>Nicoline Reinhardt. Dec. 1831</toctitle>
    <subtitle>December 1831.</subtitle>
    <firstline>En Due blid, med Smaae, med elskte Mage</firstline>
    <source pages="202-204"/>
    <quality>korrektur1,kilde,side</quality>
</head>
<body>
En Due blid, med Smaae, med elskte Mage,
Ved yndig Nøisomhed du Glæden fandt;
Da flagred du mod Himlen og forsvandt,
Og lod dem trøstesløse her tilbage.
Ei trøstesløse - selv i Dødens Strid
En Due blid!

En Qvinde bold - ak, nu den Kreds berøvet,
Med hvilken Livets skiønne Blomst du brød;
Hvem, Elskte! første Gang du ved din Død
Har viist Koldsindighed og giort bedrøvet!
Før fandt hver Ven, som græmmed sig,
Sin Trøst hos dig.

Dit Liv svandt hen, som Bækken, naar den rinder
Med Demant-Klarhed over hviden Grund:
Lidt efter lidt udtørredes dens Bund,
Men himmelblaa staaer Randen med Kiærminder.
Selv hver en Blomst du plantet har,
Os dyrebar.

Du ædle Husbond, bolde Normand, græder,
Forladt - ak, i din Børnerad!
Thi tom er Stolen, hvor hun sad;
Men hellige dig vorde disse Steder:
Reliquier, i elsket Egn
Et Mindetegn!

Og, kiære Smaae! Bedrøvede! jer trøster:
Hun har jer ikke plat forladt;
I Moders Sted hun har indsat
Sit Livs Veninde - hende værd - sin Søster.
Hun leder jer i Nicolines Aand
Med Moderhaand.

Men, Brødre! vi, som skatted hendes Dyder
I Hallen her, hvor mangt et vittigt Ord
Fra yndig Læbe lod ved Vennebord -
Ved hendes Kiste nu vor Taare flyder;
Men bittert ei - den rinder sød
Ved salig Død.

O du, som yndte Skialdens Hiertetale,
Og naar hver Pligt var opfyldt først,
Dig gierne lædsked Siælens Trøst
Med rene Draaber af Castale!
Dig planter jeg paa Dødens Vei
En Glemmigei.
</body>
</poem>

<poem id="oehlenschlaeger20190216105">
<head>
    <title>Den korteste Dag i Aaret</title>
    <subtitle>Til Anders Sandøe Ørsted paa hans Fødselsdag</subtitle>
    <firstline>Min Anders! det dig tidt fortrød</firstline>
    <source pages="204-205"/>
    <quality>korrektur1,kilde,side</quality>
</head>
<body>
Min Anders! det dig tidt fortrød,
At jeg dig intet Carmen bød
Paa Dagen, da du først fik Patte;
For altsaa ei at ærgre dig.
Vil jeg i Dag anstrenge mig,
Og dig paa Timen et forfatte.

Vel Fødselsdagen giør dig Tort,
Du veed, den kom med dig tilkort,
Saa kort en Dag har Ingen levet.
Hvi hyller den sig mørk i Løn?
Mon den sig skammer for sin Søn?
Det er dog alt for overdrevet.

Du døbtes jo dog til en Christ,
Endskiøndt du siden blev Jurist,
Og monne Præstekiolen vrage.
Men trøst dig, Anders! viid, min Ven!
Du fødtes kun i Dæmringen,
For Mørket kraftigt at forjage.

I gamle Dage gik man op
Hiin korte Dag paa Fjeldets Top,
Og saae, hvor Solen af var vorden.
I Mørket blev man angst og bleg;
Man slagted Mennesker og Qvæg,
For at forsone den med Norden.

Tak Gud, du dengang er blev fød!
Da var du nu alt længe død,
Da drak vi ei din Skaal i Vinter;
Thi den Tid man sig ei forstod
Paa Rettergang og Mandebod.
Dog - du frabe'er dig alle Finter!

Og derfor vil jeg slutte nu
Med Bøn til Himmelen, at du
Maa leve <w>mange korte Dage</w>,
Og som Jurist fra Sogn til Sogn
End mangen Sommer i din Vogn
Paa Roser og Kriærminder age.
</body>
</poem>

<poem id="oehlenschlaeger20190216106">
<head>
    <title>Til Kongen</title>
    <toctitle>Til Kongen. Sang for Skydeselskabet. Juli 1832</toctitle>
    <subtitle>
        <line>Sang for Skydeselskabet</line>
        <line>den 26de Juli 1832.</line>
    </subtitle>
    <firstline>Vort gamle Gilde feirer</firstline>
    <source pages="206-207"/>
    <dates>
        <event>1832-07-26</event>
    </dates>
    <keywords>frederik6</keywords>
    <quality>korrektur1,kilde,side</quality>
</head>
<body>
Vort gamle Gilde feirer
Sin Fest igien i Aar.
Rask Tiden det beseirer
Med sine sølvgraae Haar.
Men Sølvet kan ei skade,
Thi Gubben staaer som Mand;
Med Blomster og med Blade
Sin Tinding krandser han.

Hvor gammel er den Gamle?
Det ret ei selv han veed;
Men Sønnerne sig samle
Hos ham med Kiærlighed.
Gienfødt paa glade Fester
Sig føler Gubber stor;
Thi Danerkongen giester
Ham ved hans eget Bord.

Omreiser alle Riger,
Gaaer om fra Slot til Slot,
Seer Fyrsten der, og siger:
Om end I fandt en Drot,
Der Pragt og Hovmod hader,
Ved Borgergaden glad,
Liig Frederik, vor Fader,
I sine Sønners Rad.

Hvert Aar, naar Danerskoven
Staaer smykt til Freias Lyst,
Han ,,bygger Land med Loven''
Og giester fierne Kyst;
Og Borgerne sig samle
Rundtom til Madens Fest.
Men Axelstad, den gamle,
Har det blandt Stæder bedst.

Thi her er ,,Fredriks Rede'',
Hans elskte Viv, hans Børn;
Derfor paa Vinger brede,
Liig fierne Kongeørn,
Han vender snart tilbage
Til, Absalon! din By,
Og Festens Toner brage
For Frederik i Sky.

Nu siunger høit, I Skialde!
For Gildets høie Giest.
Gid vore Bøsser knalde
Kun til hans Glædesfest!
Som Vin' i Glasset flyde,
Vort Blod vi offre froe;
Men Himlen det forbyde,
Og skienke Fredrik Ro!
</body>
</poem>

<poem id="oehlenschlaeger20190216107">
<head>
    <title>Anders Sandøe Ørsted</title>
    <toctitle>Anders Sandøe Ørsted. Dec. 1832</toctitle>
    <linktitle>Anders Sandøe Ørsted. Dec. 1832</linktitle>
    <indextitle>Anders Sandøe Ørsted. Dec. 1832</indextitle>
    <subtitle>Den 21de December 1832.</subtitle>
    <firstline>I Vennesamfund mellem ædle Mænd</firstline>
    <source pages="208-209"/>
    <quality>korrektur1,kilde,side</quality>
</head>
<body>
I Vennesamfund mellem ædle Mænd
Til Dagens Fest sig hæver Skjaldens Stemme.
Den Fødselsdag oprunden er igien,
Som aldrig gamle Danemark vil glemme.
Et Lys oprandt i mørkest Vinterstund,
Et Fyrtaarn liigt, for Faren at bortfierne;
Og Solen skiulte sig paa Himlen kun,
For mere Glands at skienke til sin Stierne.

Vi samles paa vor Ørsteds Fødselsfest -
At synge for ham pleie vi just ikke,
Men høit begejstret, hierteligt hver Giest
Hans Sundhed vil af fyldte Berger drikke.
Men klinger Glasset, svulmer Vennens Aand,
Da føler Læben tidt sig som i Lænke -
Vel! Skjalden skaaren er for Tungebaand,
Saa lad ham rime, hvad I andre tænke.

Vi elske ham, hans Godhed er det værd;
Men Godhed blot Beundringen ei skienker.
Vi agte ham, thi han er klog og lærd,
Og meer - han, Themis! er din bedste Tænker.
Men ei blot god, og ei blot lærd og klog -
En kraftig Viisdom har han selv sig givet;
Hans eget Levnet er den bedste Bog,
En Kongelov for Hjertet og for Livet.

Hvad han for Danmark er, det veed Enhver;
Mens os kun skienket blev den skiønne Lykke,
At see ham som en Broder ofte her,
Og inderligt til Barmen ham at trykke.
Som for sit Land, han føler for sin Ven;
Her saae vi Skyen fra hans Pande vige,
Her saae vi ham at vorde Barn igien -
Han tog os med til Himmeriges Rige.

Skiøndt ikke Fader selv - hvor fandt en Slægt
En bedre Patriarch og kiærlig Fader?
Alfader! tag ham i din Varetægt,
At silde først han sine Børn forlader.
Sit Fædreland med Viisdomskraft og Aand
Han længe vederqvæge, længe glæde!
Som Baldur længe være han det Baand,
Der sammenknytter denne Vennekiæde!
</body>
</poem>

<poem id="oehlenschlaeger20030308009">
<head>
    <title>Peblingesøen</title>
    <subtitle>Ballade.</subtitle>
    <firstline>Jeg gik mig ud over Byens Bro</firstline>
    <source pages="209-213"/>
    <notes>
        <note type="credits">Bidrag fra Svend Olav Andersen.</note>
    </notes>
    <quality>korrektur1,kilde,side</quality>
</head>
<body>
Jeg gik mig ud over Byens Bro,
En tidlig Aftengang;
Stormvinden sig havde lagt til Ro,
Men Dagen var end ei lang;
Snart Solen skulde til Hvile gaae,
Snart Glandsen var forbi,
Jeg iled ud i min Kappe blaa
Til Kiærlighedens Sti.

Den er ei meer, som i Sommer, grøn;
Ei Løvet i Træet staaer.
Men, som Naturen, Menneskets Søn
Faaer ogsaa hvide Haar.
Erindringen er dog frisk endnu;
Afsted kun! Uforsagt!
Men Aften! ei hvor skiøn est du
I nøgne Vinterdragt.

En Aftenrøde saa skiær at see,
Som i en Sommerqvæld;
De lange Straaler i Skyen lee,
Op Skyen taarner Field;
Nu grønne Farve, nu lyseguul,
Og nu violne Brand;
Og Solen vender sit Purpurhjul
Mod Jordens sorte Rand.

Og Møllen rører Vingen let,
Og Broen stander saa skraa,
Som i et Billed - en Marionet,
Med trillende Vogne paa.
Og unge Møer i Zobel og Maar,
Og Mænd og Qvinder til.
Men hvi mon alle til Søen gaaer?
Ha, hvilket Skuespil!

Paa Dammens Flade glindser en Blok
Af Iis, og den giør tryg.
Der sværmer en lystig Drengeflok,
Som Aftenrødens Myg.
Og Ynglinger med, - som Fuglen fast,
Snart nær, snart atter fiern; -
Og vove saamangt et kunstigt Kast,
Paa snelle Skøitejern.

Laan, gamle Maler af Nederland!
Din Pensel mig et Blund;
At jeg med Farver male kan
Den yndige Vinterstund.
Hvi skal den svinde saa snelt og brat?
Den qvæger alt for smukt!
Lær mig, fra Evighedens Nat,
At gienne Tidens Flugt!

Jeg gik den lystige Sværm forbi
Ad Frederiksberg til Giest,
Og kom igien paa Kiærlighedsti
Ved fulde Maanes Fest.
Det var en stille Midienat,
Men klar var Nattens Vei;
Den lange Sti var nu forladt,
Men Søen var det ei.

En Skare sværmed atter der;
Men langsomt glede de Smaae
I Maanens blege Dødningskiær -
Og med Liigskiorter paa.
Den falske Skorpe med dem brast;
De sank, men dukkede frem.
Iistapper hang i Haarene fast,
Og Vandet qvalte dem.

Sanct Jørgen kom fra Sørgens Sø;
Og Dragen, han fordum vog,
Saae jeg, som Sky, i Luften døe,
En lang, en spraglet Snog.
,,Jeg redded fordum Byens Møer
Fra Dragen'' var hans Ord;
,,Men den i disse ferske Søer,
Den er for lumsk og stor.''

Hver Vinter kræver den sin Fangst.
Hiin Drengeflok, der gaaer,
Den drukned her, med Skræk og Angst;
Sit Bytte fik hvert Aar.
Og Petri-, Frue-Kirke lang,
Som hist fra Volden dem see,
Gav til Farvel en Klokkeklang
Hen over Gravens Snee.''

Sanct Jørgen svandt - og Skaren svandt,
Og alting var forbi,
Og jeg mig atter ene fandt
Paa Kiærlighedens Sti.
Da lød en Røst: ,,Thor ynder vel
Hver Yngling varm og kiæk;
Men <w>den</w> nedsynke maa til Hel,
Som trodser kold og fræk.''

Men mildere lød en Alferøst;
,,Uskyldig, skiøndt ei klog,
Bortlokket fra sin Moders Bryst
Blev mangen herlig Pog.''
Da skued jeg mod Himlens Blaa,
Sa freidigt og saa trygt -
Og jeg en Engleskare saae,
Som var med Stierner smykt.
</body>
</poem>

<poem id="oehlenschlaeger20190216109">
<head>
    <title>Nytaarsvers</title>
    <firstline>Man siger: Ringen uden Ende</firstline>
    <source pages="213-216"/>
    <quality>korrektur1,kilde,side</quality>
</head>
<body>
<nonum><center><w>Erotiske.</w></center></nonum>

Man siger: Ringen uden Ende
Er evig Kiærligheds Forkyndelse;
Tillad mig, Elskte! denne dig at sende.
Sød var vor Kiærligheds Begyndelse;
Og det betyder her Smaakerterne,
Der sammensmelte Hjerterne.

---

Skal jeg et <w>Shawl</w> dig række, hulde Pige?
Jeg handler jo min Fordeel reent imod;
Jeg skiuler derved disse Ledemod,
Som ikke finde deres Lige.

---

Tag disse <w>Handsker!</w> Slangen i sin Bram
Er allerdeiligst, naar den skyder Ham.

---

O, lykkelige <w>Kam</w>, som af de hvide Hænder
Skal daglig tages fat, og bore Tænder
Ned i det bløde Guld, det lange Haar,
Som sig saa tykt i fulde Fletning slaaer!

---

En <w>Parasol</w> jeg skienker dig.
Brug den forsigtigt, Skiønne! thi man siger,
At Solen er misundelig,
Og derfor bruner den de blonde Piger.

---

Tag disse <w>Skoe!</w>
Man skulde troe,
Det var et Barn, som fik dem paa.
Den, som dem faaer,
Er atten Aar;
Dog er de sikkert ei for smaae.

---

Smaablomster hylle sig i Løvet, naar de fryse,
Derfor jeg sender dig en lille Kyse.

---

Tag den <w>Canarifugl!</w> Skiøndt mere fri,
Hvor jeg misunder den sit Slaveri!
Usynligt ogsaa mig du ind i Buret lukker;
Men - Stakkel - jeg faaer intet Sukker!

---

<nonum><center><w>Comiske.</w></center></nonum>

Maa jeg, min Broer! dig byde denne <w>Pibe?</w>
En Pibe røber altid stor Forstand;
Man i det mindste kommer ei i Knibe:
Naar ei man gider talt - saa smøger man.

---

Jeg vilde gierne Noget dig forære,
Men da jeg Intet har, er jeg saa fri
At lade reent det Andet være;
Din bedste Ret er jo dog <w>Poesie.</w>

---

Du gierne vide vil, hvad Folk bestiller,
Og derfor sender jeg dig et Par <w>Briller</w>.
Hvis Verden driller dig, og blier dig alt for gal,
Saa følger med et Futteral.

---

En lille <w>Tubus</w> jeg min Ven leverer,
Som - paa Comodien - Astronomie studerer.

---

Du, som til Giestfrihed saa gierne Haanden rækker!
Forsmaa ei denne Proppetrækker.

---

Ødip os løste Gaaden jo,
At først paa Fire, saa paa To,
Og endelig ved Stav paa Tre
Forsigtigt vi os lade see.
Skiøndt end ei Gubbe - tag den <w>Stok!</w>
Man aldrig er forsigtig nok.

---

Du, som Historien langt over Digtet priser!
Her sendes dig et gammelt Bundt <w>Aviser.</w>
Om end der findes Løgne nok deri -
Trøst dig, min Broer! det er ei Poesie.

---

Min gamle Ven! her sendes dig en <w>Lygte.</w>
Diogenes med slig gik ad den lyse Vei,
Og Menneskene søgte -
Men fandt dem ei.
Du seer nok heller ikke mange,
Naar du fra Gildet gaaer de sene Nattegange.

---

Næst Mad og Drikke, Ven! i denne Taageby
Hvad trænges mere til, end til en Parapluie?

---

Tag denne <w>Daase</w>, som Tobakken huser,
Og tænk derved imellem paa mig lidt,
Skiøndt ikke just, hvergang du snuser -
Det vilde være noget lidt.

--

En Bog <w>med hvide Blade</w> jeg dig giver.
Vent aldrig anden Bog fra mig!
Jeg veed, du læser helst, hvad selv du skriver,
Og tvivler ikke om, at den vil more dig.

---

<nonum><center><w>Til Læseren.</w></center></nonum>

Nu intet meer for dette Øieblik,
Endskiøndt du denne Gang ei heller Noget fik.
</body>
</poem>

<poem id="oehlenschlaeger20190216110">
<head>
    <title>Sange</title>
    <toctitle>Sange for Skydeselskabet. Febr. 1833</toctitle>
    <linktitle>Sange for Skydeselskabet. Febr. 1833</linktitle>
    <indextitle>Sange for Skydeselskabet. Febr. 1833</indextitle>
    <subtitle>
        <line>i Anledning af</line>
        <line>Kongens Fødselsfest,</line>
        <line>afjungne i Skydeselskabet den 7de Februar 1833.</line>
    </subtitle>
    <firstline>Mens Oprørsaanden fiernt og nær</firstline>
    <source pages="217-219"/>
    <dates>
        <event>1833-02-07</event>
    </dates>
    <keywords>frederik6</keywords>
    <quality>korrektur1,kilde,side</quality>
</head>
<body>
<nonum><center><w>Til Kongen.</w></center></nonum>

Mens Oprørsaanden fiernt og nær
Sin Fakkel svinger over Jorden,
Boer Fredens Genius i Norden,
Og reiser sine Templer der;
Og ei paa Sand de Templer bygges,
Thi ei ved Charter de betrygges,
Men ved vor Kongens Kiærlighed.

Her spørges ei om Parlament,
Thi Danmarks Drot er Danskens Fader,
Hvis Omsorg ei sit Folk forlader;
Hvis Blik paa Landets Held er vendt.
Han lindrer de Betrængtes Jammer,
Og raadspør i sit stille Kammer
Sin Gud og sin Samvittighed.

I fem og tyve lange Aar
Med frie Hænder holdt han Staven,
Og frodigt spirer trindt i Haven
Hvert Sædekorn, Kong Fredrik saaer.
At virke for sit Riges Hæder,
At skabe sine Sønner Glæder:
Det er hans Stolthed og hans Lyst.

Derfor, for sidste svage Spor
Af Danskes Stordaad er udslettet.
Og for hvert Minde er forgiettet,
Forglemmes Fredrik ei i Nord.
Til sildigst Slægt skal Saga tale
Om Fredegod - og Høie, Dale
Skal give Gienlyd af hans Roes.

---

<nonum><center><w>Til Dronningen.</w></center></nonum>

For Landets Fader nylig klang
Vort Høitidsraab;
For Landets Moder nu en Sang
Med frejdigt Haab!
Thi aandeligt hun er os nær,
Skiøndt ei vor Giest;
Hun har dog sine Sønner kiær
Og deres Fest.
Gud signe vor elskte Maria!

Fra Fredriksberg til fierne Vang
Tidt har hun smiilt
Til grønne Fugl paa høien Stang
Med Vingen spiilt;
Og naar for Skioldungstammen lød
Kartovens Skud,
Den gode Dagmars Taare flød
Med Bøn til Gud.
Thi from er vor elskte Maria.

Gid længe til din Sommerhal
I Herthas Fred
Kartoven tolke med sit Skrald
Vor Kiærlighed!
Steds bringe Somren dig sin Lyst
Med Atterkomst;
Og vær i Fredriks sene Høst
Hans bedste Blomst!
Gud signe vor elskte Maria!
</body>
</poem>

<poem id="oehlenschlaeger20190216111">
<head>
    <title>Til Charlotte Phister, født Oehlenschläger</title>
    <toctitle>Til Charlotte Phister. Febr. 1833</toctitle>
    <subtitle>Februar 1833.</subtitle>
    <firstline>Du valgte selv en steil, en farlig Vei</firstline>
    <source pages="219-220"/>
    <quality>korrektur1,kilde,side</quality>
</head>
<body>
Du valgte selv en steil, en farlig Vei,
Dog blomsterfuld og smuk, til Musalunden.
Strax med min Villie var det ei -
Jeg frygted Revner flinkt i Klippegrunden.

Dog - dristigt hopper du hen over tynde Bræt -
Det lader til, du kommer over,
At du begyndte Veien ret,
Og styrter ei i Fossens kolde Vover.

Saa gak da frem! En Fader giver dig
Velsignelsen dertil. Han er ei fremmed
I Lunden hist; nei, sandelig,
Du finder ham igien i Digterhiemmet.

Og det dig tiene til Undskyldning kan,
Det vil ei Billigheden dølge:
Du spiilte Vingen ud paa Redens Rand,
Og vilde mig i Flugten følge.

Jeg stod beklemt, da for et samlet Folk
Du ængstlig traadte frem, som bange Qvinde;
Dog var din Røst alt Hiertets Tolk,
Og mangen Taare saae jeg rinde.

Fat Mod! gak frem! Du vinder vist en Krands.
Min Frygt forsvandt, jeg baaber atter.
Dit Skridt var sieldent hertillands,
Men ogsaa sielden er en aandfuld Digterdatter.

Jeg agter høit den ædle Viv,
Som virker qvindligt i sin stille Hytte;
Men Gud gav os forskelligt Liv,
Det qvindlige Talent kan ogsaa nytte.

Den dumme Fordom ligger alt
I sidste Krampetræk med stolte Fagter.
Den bar saa mangen Spire qvalt.
Men dens Foragt jeg dybt foragter.

Vær god og ædel, dyrk din skiønne Kunst,
Viis Gubben - naar det vorder silde -
Apollos Himmel giennem Jordens Dunst,
Og ræk en Lædskedrik mig af min egen Kilde!
</body>
</poem>

<poem id="oehlenschlaeger20190216112">
<head>
    <title>Den musikelskende Landsby-Pige</title>
    <firstline>Jeg vandrer her alene</firstline>
    <source pages="220-223"/>
    <quality>korrektur1,kilde,side</quality>
</head>
<body>
Jeg vandrer her alene
Bag Skovens høie Træer;
Bag Bøgens tætte Grene
Mig <w>Harpen</w> dog er nær.
Det som i Kirken klinger,
Naar Gubben Strængen slaaer;
En Englehær med Vinger
Mig hilser i min Vaar.

  Min Siæl forstaaer
  Den Harpeklang, som bringer
  Mig Engle til min Vaar.

Jeg vandrer her alene
Bag Skovens høie Træer;
Bag Bøgens tætte Grene
Mig er <w>Oboen</w> kiær.
Hiin unge Knøs den spiller,
I den er Fryd og Trøst.
Hør! ligner ei dens Triller
En menneskelig Røst?

  O, Fryd! o, Lyst!
  Oboe! ja, dine Triller
  Har menneskelig Røst.

Jeg vandrer her alene,
Hvor Skyggen sval jeg fandt,
Og hører fiernt bag Grene
Saa mangen Musicant.
<w>Violoncellen</w> sværmer.
O, søde Phantasie!
Snart fiern, snart den sig nærmer
Med hulde Melodie.

  O, bi! o, bi!
  Forlad mig ei saa flygtig,
  Du søde Melodie!

Jeg sidde vil ved Grotten,
Hvor Kilden rinder klar.
Nu toner mig <w>Fagotten</w>,
Den er mig dyrebar.
Med Viisdom dybt den lyder;
I den jeg høre troer
De Raad, som Gud mig byder
Fromt i en Faders Ord.

  Ja ja! jeg troer.
  Fagot! i dine Toner
  At høre Faderord.

Hvor herligt leger Straalen
Med Skovens Bladekrands!
Nu spilles paa <w>Violen</w>,
Den kalder mig til Dands.
Naar skal jeg Harald favne?
O, muntre <w>Violin!</w>
For Alt, hvad jeg maa savne,
Kom, send mig Trøsten din.

  Ja din, ja din
  Er Munterheden, Glæden,
  Du flinke Violin!

Men ak - han er der ikke!
Veemod betager mig.
Nu hænge mine Blikke,
Forgietmigei! paa dig.
Men - klare <w>Valdhorn</w> klinger
Høit over Dal og Elv,
Og Haabet det mig bringer.
Nu synger Skoven selv.

  Ja selv, ja selv!
  Naar klare Valdhorn klinger,
  Da synger Skoven selv.

Men, Gud! - troer jeg mit Øre?
Den velbekiendte Sang
Mig Harald lader høre
Med fierne Fløiteklang.
Han kommen er tilbage,
En Fløitespiller stor -
Nu svinder al min Klage,
Nu savner Glæden Ord.

  Ei Ord, ei Ord,
  Kun Fløiteklang gientage.
  Hvad dybt i Hiertet boer!
</body>
</poem>

<poem id="oehlenschlaeger20190216113">
<head>
    <title>Min Kakkelovn</title>
    <firstline>Ak, min Trøst! min Elskerinde!</firstline>
    <source pages="223-224"/>
    <quality>korrektur1,kilde,side</quality>
</head>
<body>
Ak, min Trøst! min Elskerinde!
Hvor din Ynde lokker mig.
Altid her i Stuen inde
Ventende jeg finder dig.
Alderen paa dig ei tager,
Skiøndt din Ungdom ligger fiern;
Og dit Hierte mig behager,
Skiøndt det hamret er af Jern.

Kold du est vel af Naturen,
Men du let kan vorde heed;
Naar kun bruges Bøgecuren,
Strax du føler Kiærlighed.

Da mit mørke Vinterkammer
Livner du med munter Brand,
Og din Mund - med Heimdals Flammer
Viser mig sin Gyllentand.

Da med roligtstille Hierte
Stirrer hen jeg uden Ord.
Drømmer ved din Tryllekerte,
Til der kommer Lys paa Bord.

Hvert et Barndomsminde hitter,
Som en Alf, i Stuen ind,
Mens derude Maanen titter
Fra sin Sky med blege Kind.

Ingen Veemod, kolde Maane!
Det er Livet ei til Gavn;
Hist hvor dine Straaler blaane,
Drømmer Længsel kun og Savn.

Her ved Kakkelovnens Lue
Synes Verden lig saa smuk,
Og i dæmringslørte Stue
Leger Alfen Blindebuk.
</body>
</poem>

<poem id="oehlenschlaeger20190216114">
<head>
    <title>I H. C. Andersens Album</title>
    <toctitle>I H. C. Andersens Album. April 1833</toctitle>
    <linktitle>I H. C. Andersens Album. April 1833</linktitle>
    <indextitle>I H. C. Andersens Album. April 1833</indextitle>
    <subtitle>Den 19de April 1833.</subtitle>
    <firstline>Lad nu din Digterphantasie</firstline>
    <source pages="225"/>
    <dates>
        <written>1833-04-19</written>
    </dates>
    <quality>korrektur1,kilde,side</quality>
</head>
<body>
Lad nu din Digterphantasie
Omsvæve som en lystig Bi,
Og bringe dygtig Honning hiem;
Og midlertid os ikke glem!
</body>
</poem>

<poem id="oehlenschlaeger20190216115">
<head>
    <title>Til Vaaren</title>
    <firstline>Du kommer end saa frisk og ung</firstline>
    <source pages="225-227"/>
    <quality>korrektur1,kilde,side</quality>
</head>
<body>
Du kommer end saa frisk og ung,
Som for en fiirti Somre siden;
Jeg føler mig lidt mere tung,
Da var jeg smidig, let og liden.

Men med den samme Kiærlighed
Mit Øie seer paa dine Blade;
At jeg er ældre, vel jeg veed,
Dog kan det Følelsen ei skade.

Hvis den med Tanken lever meer,
End da som Barn jeg gik og drømte,
Deri jeg intet Uheld seer;
Ei Phantasien sig forsømte.

Jeg føler mig igien et Barn,
Naar roligt jeg din Vei betræder;
Ei Veemod længer i sit Garn
Bortfanger mine stille Glæder.

En Yngling troer: i Sympathie
Han lever med det friske Grønne;
Hvert Blad er ham Allegorie,
Hvori han henrykt seer den Skiønne.

Hver Kilde græder, hvert et Træ
Maa med sin Bladehvislen sukke;
Hver Nattergal - det lille Kræ -
Maa med en kiærlig Yngling klukke.

Nu - Gud skee Lov! - er Træet Træ,
Og Blomsten Blomst, og Fuglen Fuglen,
Og i det mørke Skyggelæ
Jeg sværmer ikke meer med Uglen.

Som Barn ved Alnaturens Bryst
Igien jeg freidig suer Die,
Og til den elskelige Lyst
Skal Aftenrøden mig indvie.

Vel lukket er nu mangen Dør,
Hvor før jeg fandt mig atter hiemme,
Og hvor en Ven mig hilste før,
Der lyder nu en fremmed Stemme.

Vel mangt et Bryst, som for mig slog,
Slaaer ikke meer - thi Vennen sover;
Og mangen Rose Tiden tog
Afsted paa sine kolde Vover.

Alt meer forsvandt den lille Sum,
Der samlet var fra mange Kanter;
Erindringens Herbarium
Dog giemmer mig de visne Planter.

Det Gamle svandt, da kom det Ny;
Hvis Himlen Spiren vil beskytte,
Da kan i svale Trioers Ly
Endnu jeg bygge mig en Hytte.
</body>
</poem>

<poem id="oehlenschlaeger20190216116">
<head>
    <title>Udødeligheden</title>
    <firstline>Intet Støv ophører jo paa Jorden</firstline>
    <source pages="227-228"/>
    <quality>korrektur1,kilde,side</quality>
</head>
<body>
Intet Støv ophører jo paa Jorden,
Alt forvandles i en evig Orden,
Liget giøder - lifligt Græsset groer.
Aanden var ei Støv, men Støvets Herre;
Skulde den da, underordnet, værre,
Virke kun stavnsbunden til sin Jord?

Nei, den hører til et bedre Rige,
Aanden stiger til det Aandelige,
Naar det Jordiske sank i sin Krog;
Hvordan Skaberen det har besluttet -
Denne Hemmelighed er indsluttet
I den store Fremtidsbog.

Bøgens Segl formaae vi ei at brække.
Men Mysteriet kan ei forskrække
Paa den skiønne, korte Livets Vei.
Hvortil Frygt, og hvortil Vaanderaabet?
See! Barmhiertigheden sendte Haabet,
Og dets Anker brister ei.

Hulde Veemod! naar vor Kraft vil daane,
See, da smiler klar du, som en Maane,
Vederqvæger, som en Sol, vor Aand.
Ønsket i vort Bryst er dog tilbage,
Mennesket er ikke skabt til Klage,
Herrens Billed af hans egen Haand.

Barnet Ting at danne kun begynder,
For dem strax igien at bryde sønder,
Men udødeligt er Kunstens Værk;
Og, vor Skaber! du med grusom Kulde
Selv dit Værk tilintetgiøre skulde?
Nei, dertil est du for viis og stærk.

Læg, min Aand! dig roligt til at sove.
I den lille Kirkegaards-Alkove
Følger du i Mulm ei Støvet ned.
Vaagnet - en fornyet Uugdomsmorgen -
Dig den Frvd, som nu dig er forborgen,
Overrasker med Guds Kiærlighed.
</body>
</poem>

<poem id="oehlenschlaeger20190216117">
<head>
    <title>Min Faders ældste Portrait</title>
    <firstline>Du hænger der igien, du gamle Billed</firstline>
    <source pages="228-229"/>
    <pictures>
        <picture src="oehlenschlaeger20190216117-p1.jpg" year="1785">Peder Faxøe: <i>Joachim C. Oehlenschläger</i>, 1785. Bakkehusmuseet.</picture>
    </pictures>
    <quality>korrektur1,kilde,side</quality>
</head>
<body>
Du hænger der igien, du gamle Billed:
Min Fader sidder munter, venlig, tryg;
Som smuk ung Mand jeg seer ham forestillet,
Graa Kiole, rødlig Vest og hvid Paryk.

Saaledes saae jeg Billedet paa Borgen,
I fiirti Aar paa Fredriksberg det hang,
Naar Glæden var der, naar os trykte Sorgen,
Ved Vinterstorm, ved Nattergalens Sang.

Som lille Dreng jeg skued dig saa gierne,
Som voxen Knøs, og som den yngre Mand;
Du forekom mig ofte som en Stierne,
Hvis Form og Stilling Intet rokke kan.

I mangt et Aar du saae den gamle Foged
Dig nær, ei meer saa smuk som i sin Vaar;
Han Rynker fik, og han blev stiv og kroget,
Men kraftig dog endnu, med eget Haar.

Nu pusler han ei hist i Trøien, Frakken,
Længst tog ham Døden i sin kolde Favn.
Du med den Gamle maatte ned af Bakken,
Han i sin Grav, og du til Kiøbenhavn.

Lidt efter lidt du seer hans Søn at graane -
Selv altid ung, med Haanden i din Vest.
Tidt, naar paa dig henstraaler Aftnens Maane,
Jeg drømmer mig hen i min Barndoms Fest.

Naar jeg er død, skal du min Æt tilhøre;
Og paa dens Børn du atter rolig seer.
Men dette lille Qvad vil Hiertet røre,
Naar du er der - og Skialden ikke meer.
</body>
</poem>

<poem id="oehlenschlaeger20190216118">
<head>
    <title>Lindetræet i Regentsgaarden</title>
    <subtitle>En Studentervise.</subtitle>
    <firstline>Naar Skoven grøn i festligt Løv sig klæder</firstline>
    <source pages="230-231"/>
    <keywords>ewald</keywords>
    <quality>korrektur1,kilde,side</quality>
</head>
<body>
Naar Skoven grøn i festligt Løv sig klæder,
Den vinker Sværmen i sin Favn;
Men sparsomt vi kun nyde Somrene Glæder,
Minerva boer i Kiøbenhavn,
Og sielden vexler med Natur
Regentsens gamle røde Muur.

Men ogsaa smuk er Videnskabens Have,
Og Oldtid skienker evig Mai,
Og Hellas yder os en Blomstergave,
Som selv i Vintren falmer ei.
Thi ynde vi den gamle Muur,
Hvor Kunsten bøder paa Natur.

Og reent er ei Naturen udelukket,
Og ei vor Ungdoms muntre Sind;
Hvor mangen Glædesskaal er her ei drukket?
Thi Skoven skienked os - <w>en Lind</w>,
Og under dette Kundskabstræ
Alt vore Fædre søgte Læ.

Vort Kundskabstræ er Livets Træ tillige.
Thi her forfører ingen Snog.
Her tænker Ungersvenden paa sin Pige,
Naar han er træt af gamle Bog;
Og i et trofast Broderlag
Glad Aften ender travle Dag.

Thi siunge Vi vor gamle Lind til Ære,
Den hørte mangen lystig Sang,
Og den skal endnu længe Løvet bære
Og vinke med sit Bladehang.
Som Ygdrasil den frodigt staae,
Naar langsomt vi som Gubber gaae!

Som Yduns Træ den Ild og Aand skal bringe
Studenten med sin Aftensang;
Og ofte Bragis Harpe her skal klinge,
Som alt i Ewalds Tid den klang.
Op, Brødre! drikker froe i Sind:
Skaal for Regentsens gamle Lind!
</body>
</poem>

<poem id="oehlenschlaeger20190216119">
<head>
    <title>I en Englænders Stambog</title>
    <firstline>En Angelsaxe var min Fader</firstline>
    <source pages="231"/>
    <quality>korrektur1,kilde,side</quality>
</head>
<body>
En Angelsaxe var min Fader,
Min Moder var fra Jyllands Kyst.
Ei Landet Dansken nu forlader
Til Eventyr og blodig Dyst;
Men hver en engelsk Saxe føler
Endnu sig Blod af danske Blod,
Og intet langt Aarhundred køler
Det lige Sind, det lige Mod.
Nei, Danmark fro sig kalder Søster,
Britannia! til din Blomsterstrand,
Mens Bølgen naaer fra jydske Kyster
Ostangeln og Northumberland.
</body>
</poem>

<section id="oehlenschlaeger20190216155" level="2">
<head>
    <title>Norgesrejsen</title>
    <toctitle>Norgesrejsen. En Digtekrands. Sommeren 1833</toctitle>
    <subtitle>
        <line>En Digtekrands</line>
        <line>Sommeren 1833</line>
    </subtitle>
    <source pages="232-301"/>
</head>
<content>

<poem id="oehlenschlaeger20190216120">
<head>
    <title>Afskeden</title>
    <firstline>Hvorfor flyder Veemodstaaren</firstline>
    <source pages="232-233"/>
    <quality>korrektur1,kilde,side</quality>
</head>
<body>
Hvorfor flyder Veemodstaaren
I hver Afskedsstund,
Som om bort svandt Blomstervaaren
Brat af Livets Lund?
Hvorfor synes korte Reise
Dig saa svarlig lang.
Som om Farens Seil vi heise
Til vor Undergang?

,,Kort er Tiden, som os skiller.
Stort det vide Rum;
Derfor Afskedstaaren triller,
Og giør Læben stum.
Mangen Fare skiult kan vente,
Selv paa Fredens Ø,
Værre svæver Farens Glente
Over Field og Sø.''

Kiære! Skiebnen ikke trænger
Til et Field, en Baad;
Over os jo Sværdet hænger
I den tynde Traad.
Mod maa styrke, Gud beskytte -
Her, som paa et Hav.
Nær ved hver en Livets Hytte
Staaer jo dog en Grav.

,,Men det er ei Reisen heller,
Som os rører nu.
Svundne Glæder Hiertet tæller,
Kommer dem ihu.
Hvergang atter Afskedstimen
Skiller Støvet kort,
Ane vi den sidste Kimen,
Da Enhver maa bort.''

Ja, hvi skulde vi det dølge?
Timen slaaer, min Ven!
Da den Reisende, vi følge,
Kommer ei igien.
Denne Følelse besiæler
Hvert et kiærligt Sind;
Derfor ned sig Taaren stiæler
Selv af Kiækkes Kind.

Lad os leve med hverandre,
Som i Morgen vi
Eensomt skulde Veien vandre
Ad den mørke Sti;
Lad hver Atterkomst os bringe
Thi vi mødes vist -
Vished paa sin Englevinge
Om et Møde hist!
</body>
</poem>

<poem id="oehlenschlaeger20190216121">
<head>
    <title>Dampskibsfarten</title>
    <firstline>Du stærke Damp, usynlig i din Vælde</firstline>
    <source pages="234-235"/>
    <quality>korrektur1,kilde,side</quality>
</head>
<body>
Du stærke Damp, usynlig i din Vælde,
Med Lynet i din Tordensky,
Som fordum monne Helteskaren fælde,
Naar ud du sendte mordersk Bly!

Kied af at dræbe nu, kied af at vække
Den grunnne Tvedragt, slumrer du;
Kun for at drage fredelige Snekke
Du fylder dine Lunger nu.

Ei over fierne Vove gaaer din Bane,
Som Skibets med det høie Bryst,
Der spiler sine Vinger, som en Svane,
Fra Verdenskyst til Verdenskyst.

Som Støtterøgen høit i Ørken over
Det Folk, der drog til Canaan,
Saa vinker du paa Østresaltets Vover
Fra Naboland til Naboland.

Og Freden følger dig, og Venskab følger
Fra fremmed Stad til fremmed Stad;
Og over Ægirs rolig kruste Bølger
Gaaer Qvinden med sin Husbond glad.

Du flinke Post med dine raske Heste!
Vi skyde dig dog snelt forbi.
Var dine Landeveje selv de bedste,
Vi følge her en anden Sti;

En Sti, hvor aldrig Broen sønderkiøres,
Endskiøndt den aabner sig med Brum;
Hvor der om Sand og Bakker Intet høres;
Hvor toldes ei til nogen Bom;

Hvor ingen Regn os drøvelig forfølger,
Til Dynd forvandler tykke Støv;
Kun Hiulet suser i de klare Bølger,
Og Seklet skygger som et Løv.
</body>
</poem>

<poem id="oehlenschlaeger20190216122">
<head>
    <title>Samlivet paa Dampskibet</title>
    <firstline>Hvor forunderlig snart paa det snelthenilende Dampskib</firstline>
    <source pages="235-236"/>
    <quality>korrektur1,kilde,side</quality>
</head>
<body>
Hvor forunderlig snart paa det snelthenilende Dampskib
Border den reisende Flok bekiendt, endskiøndt man tilforn ei
Kiendtes. Man deler den fælles Nød og de samtlige Glæder.
Een Familie fast er Sværmen. Der spises ved eet Bord
Frokost, Middags- og Aftensmad. Man klæder fortrolig
Sig i hinandens Nærværelse paa. Man morer hverandre
Tidt; Samtalen er lang, men Tiden er længer paa Reisen.
Naar den skulende Qvind, som fisker i oprørte Vande,
Naar Havfruen, den blegeste Hex, mens Bølgerne vugge
Skibet, sig sniger ombord - og rækker de beskere Skaaler,
Hielper den Ene den Anden, som tumler fra gyngende Skibsdæk
Ned i den lune Kahyt, til Køis. Men straaler igien Sol,
Boltrer sig Sølverbølgen, og hielpe de blide Favoner
Høit fra svulmende Seil Vulcan i det knærkende Værksted,
Hvor Jernhiulene gaae ved hans Damp - da glæde sig Alle;
Glasset da klinker i muntre Kahyt, og da drikker man Skaaler.
Næsten paa Skibet det gaaer, min Laster! som hisset paa Fastland.
Liigheden heller ei her fandt Sted: de betalende Classer
Skille sig ad efter Pladsen, de fik, og mødes paa Grændsen,
Som i et borgerligt Liv, heel tidt, og blande sig stundom.
Selsomme Liv! Man lever fortroligt, som hist i en Hytte
Fader og Moder med Frænder og Børn; dog kiender den Ene
Lidet den Anden, og neppe ved Navn, og hvorfor han reiser,
Hvordan hans Livs Omstændighed er - men hvad han for Tiden
Foretager, det veed man, som en særdeles Fortrolig.

Er ei Reisen et Billed af Livet, min Kiære! paa Jorden?
Kiende de Fleste hverandre vel meer? Og maa sig Enhver ei
Skaffe ved eget Erhverv de nødvendige Penge til Reisen?
Snelt man Bekiendtskab giør, et Stykke man vandrer tilsammen
Af eensformige Liv, saa stilles man ad, og forglemmer
Snart Kammeraten, som deelte vor Lod, som befordred von Morskab.
Eet Maal have vi alle - til <w>Lykken</w>. Og her paa vort Dampskib
Kalde vi Lykken, ret snart at see den deilige Fiordbugt,
Hvor i et fremmed forunderligt Land sig Staden os aabner.
</body>
</poem>

<poem id="oehlenschlaeger20190216123">
<head>
    <title>Kronborg</title>
    <firstline>Aftenen stunder til. Det var sludfuldt nylig og skyfuldt</firstline>
    <source pages="236-238"/>
    <keywords>shakespeare,luther,melanchton,saxo</keywords>
    <quality>korrektur1,kilde,side</quality>
</head>
<body>
Aftenen stunder til. Det var sludfuldt nylig og skyfuldt;
Nu opklarer sig Himmelen blaat, og i purpurne Skybrud
Skinner den dalende Sol over Kronborg, yndig ved Siden
Stander den af det kneisende Taarn. Blybølgerne vælte,
Bræmmet med Ilden i Aftnens Glød; de dandse som Havfru'r
Omkring Skibet, og nære med Billeder Digterens Tanker.

  Og saa seer jeg da, Slot! i din Muur ei vanlige Fæstning,
Sundets Behersker, men Borgen, hvor Hamlet skued med Shakespeare
Faderens Aand paa Volden, og gyste, da Spøgelset rysted
Under Hielmen den graanende Lok, og viste sit Ansigt,
Blegt som Ligets, men Øiet i Glands af den evige Straale.

  Snart, naar Solen er slunken i Hav, naar Maanen, som Dødning,
Spøger over den drømmende Jord, Giengangeren kommer,
Hamlet selv Gienganger med hiin. De gaae paa Terrassen,
Og forsvinde ved Egen, som fleer Aarhundreder bredte
Høit paa Volden sin uhyre Bul med den hvælvede Løvsal.

  ,,Du enfoldige Skiald! hvor kan slig latterlig Digtning
More dig her? Og veed du ei end, at Hamlet, i Fald han
Leved - da var det vel tusind Aar før Tiden, da Shakespeare
Ham uvidende satte som Prinds, Protestant og Student fra
Wittenberg, opdraget af Luther og Philip Melanchton?''

  Jo, min lærdeste Ven! jeg har ogsaa studeret min Saxo.
Shakespearcs Genius takker jeg dog, at den mægtig forvandled
Snedige Hedning og grumme Barbar til elskværdige Fyrste.
Ogsaa veed jeg, at Hamlet ei spøger hist paa Terrassen;
Men den Tanke mig rører, at mange begejstrede Briter
Søgte Reliquier der af den Helt, som blev dem ved Shakespeare
Kiær. Det ligger i Hjertets Natur, hver Levning at skatte,
Som den fortærende Tid os skaante fra skiønnere Dage.
Hvo har ei Religioner kiær af Fader og Moder,
Af den elskede Mø: en Bønnebog eller Bibel
Med sine rustne Spænder, en Lok, og visnede Blomster?

  Stat mig da, Kronborg! der som et Sted, hvor følsomme Hamlet
Spøger endnu i Maanskins-Glimt, og følger sin Faders
Aand. Jeg træder i Hamlets Sted; jeg elsker de gamle
Sagn med barnlig Hengivenheds Ild. Og de fordre mig op, som
Aanden i Shakespeares Digt, til Hevn, skiøndt ikke med Sværdslag,
Men ved at stille dem frem i det Lys, som dæmrer i Asken;
Men ved at ryste dem Støvet af blanke Rustning, og drage
Sværdet paa Kisten af Balgen, at Fremtids Børn maae beundre
Nordens ærværdige Kraft, hvis Glands ei Graven fordunkler.
</body>
</poem>

<poem id="oehlenschlaeger20190216124">
<head>
    <title>Kattegat</title>
    <firstline>Besynderlige Skifte!</firstline>
    <source pages="238-240"/>
    <quality>korrektur1,kilde,side</quality>
</head>
<body>
Besynderlige Skifte!
Sat i et Bølgebuur,
Skal jeg Bekendtskab stifte
Med fremmede Natur.
I Gaar - saa luunt paa Landet
Bag Bøgens grønne Green;
Her - kastet om paa Vandet,
Kun Vand og Kampesteen!

Ei mindste grønne Plante,
Slet intet Blomsterstraa!
Her kun sin Vintervante
Naturen trækker paa.
I Sommer, som i Vinter,
Den samme nøgne Blok
Med Revner og med Splinter
I en utallig Flok!

Her blomstrer Intet, uden
Det bittre, friske Skum
I Stormens vrede Tuden,
Ved Havets lumske Brum.
Her Intet kan forsone
Den letopbragte Sø.
Her staaer din Muskelthrone,
Hler-Ægir! paa din Ø.

Og Havets Dottre dandse
Utrættet, Aar for Aar,
Med Skummets hvide Krandse
Paa deres sorte Haar.
Og naar en Blomst vil smile
Paa Klippen, er det kort;
Blæsten med sine Pile
Den atter skyder bort.

Som disse Klipper stode
For Skipperen i Gaar -
Lidt Mus dem kun begroede -
Stod de for tusind Aar;
I Regn, i Solens Lue
Den samme stærke Vold,
For Olaf, Digre Bue,
For Peder Tordenskjold.

Og saadan skal de stande
Goldt uden Græs og Løv,
Naar længe denne Pande
Er atter vorden Støv.
Her præges intet Mærke,
Her knuses stolte Vand.
Men Ære for den Stærke,
Som trodser Tidens Tand!
</body>
</poem>

<poem id="oehlenschlaeger20190216125">
<head>
    <title>Søsygen</title>
    <firstline>Ei Nogen vil just gierne til</firstline>
    <source pages="240-241"/>
    <quality>korrektur1,kilde,side</quality>
</head>
<body>
Ei Nogen vil just gierne til
Forkyndelsen.
Enhver det gierne skiule vil
I Begyndelsen.
Han sætter sig, alvorlig, stum,
Som i Tanker;
Mens Bølgen staaer med vældige Skum
Paa Planker.
Men endelig bliver hans Hemmelighed
Opdaget.
Og det er Noget, som Alle veed
Af Faget.
Man leer, imedens han lider grumt
Og segner.
Han finder naturligt, det saare dumt,
Og blegner.
Han kaster Kappen, og klæder sig
I Trøien.
Men neppe ligger han magelig
I Køien,
For Svimmelheden i Hast forgaaer
Paa Pude.
Nu mærker han rolig, at Bølgen slaaer
Derude.
Nu høres han ei med ængstligt Sind
At sukke;
Som lille Noer han slumrer ind
I sin Vugge.
Det har en rolig, en stille Nat
I Følge
Midt paa det brusende Kattegat
Paa Bølge.
En Spaan ham hen over Dybet bar
I Taager.
En lykkelig Morgen fulgte klar.
Gud vaager!
Nu springer han rask, til Kraft og Lyst
Opvækket,
At hilse den herlige norske Kyst
Paa Dækket.
Og Morgensolen en Vei saa skiøn
Sig baner,
Og Fieldet nikker til Dalenes Søn
Med Graner.
</body>
</poem>

<poem id="oehlenschlaeger20190216126">
<head>
    <title>Christianiafiord</title>
    <firstline>Nu Kattegattets Bølger</firstline>
    <source pages="241-243"/>
    <quality>korrektur1,kilde,side</quality>
</head>
<body>
Nu Kattegattets Bølger
Med vrede Brusen os ei meer forfølger.
Nu ikke meer i Skokke
Mig trodse disse nøgne Klippeblokke.
Alt dybt i Fiorden inde,
Vi mødes kun af lune Sommervinde.
Og Granerne, som Telegrapher fierne.
Forkynde stolt og gierne
Fra deres gamle Borge:
,,Min Ven! du est i Norge.''

  Jeg er i Norge! ja, skiøndt end paa Vandet.
Jeg seiler dybt i Landet,
Og Øiet sig forlyster
Ved fremmed at betragte disse Kyster,
Som Fred, som Velstand klæder
Med muntre Byer, smukke Handelsstæder,
Der sig paa Kysten brede
Luunt under Klippen. Skiønne Fuglerede,
Hvis Maager Byttet hente
Ved Flid, Erhverv, men ei som Røverglente!

  <w>Prinds Carl</w> vi alt forlode
Ved Fredriksværn; og strax igien vi stode
Paa <w>Constitutionen</w>.
Tak, ædle Meier! for du tog Personen
I Vennearm, dengang han søsyg svingled,
Og i Kahytten dingled.

  Nu paa den anden Skude
Jeg træffer muntre Budde,
Fortrolig længst med Navnet;
Min Tordenskiold har alt en Budde savnet.

  Der kommer Dahl, den gode,
Fra Moss. Det kunde halvveis jeg formode.
Han ikke vilde vente,
Han vilde Digteren paa Vandet hente.

  Her Holmestrand vi naaede.
Og see! de sætter ud alt deres Baade,
For Skibet at bestige.
Der smiilte mig den første norske Pige!
Paa Norsk den hele Klynge
Trohjertigt hører jeg i Qvinten synge.
Den ubevante Klangen
Vi kalde begge vexelsidig Sangen.
Og Ret vi have begge
Forskielligt Tonen paa vort Sprog at lægge;
Endskiøndt jeg negter ikke, tidt jeg savner,
Min gode Kiøbenhavner!
Det Eftertryk hos dig i daglig Tale,
Som Følelsen skal male.

  Fra Drøbak atter kommer
En Baadesværm i solbestraalte Sommer.
Nu fyldes meer og meer det muntre Dække,
Og Teltens Fliger strække
Sig skyggefuldt. Nu vi til Middag spise.
Men - hvad er det? Slig Ære mig bevise?
Man hilser venligt ved Kanoners Torden
Den danske Skiald i Fiorden.
Jeg takker, og mig vender
Mod Kysten hen, mens Taaren Øiet blænder.
Nu hurtigt ud man springer.
Til Christiania mig Baaden bringer,
Hvor mig, mens Aftnen gløder,
Min salig Søsters Ven paa Stranden møder,
For mig min Haand at trykke
Og ønske med min Reise mig til Lykke.
</body>
</poem>

<poem id="oehlenschlaeger20190216127">
<head>
    <title>Modtagelsen i Christiania</title>
    <firstline>Du vil, jeg skal beskrive dig Klippen, Himlens Brud</firstline>
    <source pages="244-250"/>
    <quality>korrektur1,kilde,side</quality>
</head>
<body>
Du vil, jeg skal beskrive dig Klippen, Himlens Brud;
Hvordan det gamle Norge ret egenlig seer ud?
Det kan jeg strax ei, Kiære! Min Musa vane Tolk
Først for, hvad Hiertet fylder: Tak til et ædelt Folk.

Og mens Gud gav mig Livet, var Mennesket mig dog
Ypperst af Alt paa Jorden. Her, hvor mit eget Sprog
Paa fierne Bierge tales - o, hvilken salig Lyst
Sin Arnes Ord at høre, betont af fremmed Røst!

Ja, ædle Sprog! du hersker ei blot paa Sletten bred,
Men ogsaa der, hvor Elven fra Fieldet skyller ned.
Dig hører Nattergalen i Siællands Bøgelund,
Men ogsaa Klippens Ørne, fiernt fra vort Øresund.

Du est den bolde Normand kiær, som hans eget Liv.
Om dansk om norsk du kaldes - forfængelige Kiv!
Kiært Barn har mange Navne, den elskte Moder med.
Du est jo dog den Samme, kun paa forskielligt Sted.

De kom mig strax i Møde, som skilt ad først i Gaar,
Endskiøndt jeg havde levet vel tre og femti Aar
Useet paa Norges Kyster. Hvad siger det? Vort Baand
Var fast alt længe knyttet: de kiendte Skialdens Aand.

De kiendte dette Væsen, der elsker Fieldets Skræk
Saa høit, som Lundens Tryghed ved danske Blomsterbæk.
Min Haand de gierne trykte, mig stivt i Øine saae;
Skiøndt taus mig Barmen banked, de kunde den forstaae.

Jeg frygted ei vort Møde. Man siger ellers: tidt
Man finder ægte Liighed med Manden saare lidt
Og med hans skrevne Værker; men fra min Barndoms Stund
Jeg veed, jeg aldrig brugte to Tunger i min Mund.

Saa blev vi snarlig Venner i fierde Christians By.
Men heller ei de gamle mig svigted for de ny:
Jeg saae dem midt i Sværmen, mit Hierte var dem tro;
Erindring fældte Taarer, imedens Haabet loe.

Du gamle, stærke Tænker, saa rolig og tilfreds
Med to og fiirs paa Bagen, som var det to og treds!
Philemon med din Baucis! huldt har I mig belønt,
I drak min Skaal, og krandsed mit Billede med Grønt.

Og du, min Ven, hvis Tale sig stundom sniger seen,
Som Elvens hulde Bølge, der kæmper mod en Steen,
For mere smukt at skumme fra den i Dalen ned,
Den, med en yndig Susen - dit Ord med Vittighed!

Og du, min græske Broder med Smag, med Poesie,
Som ei dig har forstenet i tydsk Philosophie!
Og du, som rysted Polen, der før urokket stod,
Saa snild og klog paa Himlen, som her paa Jorden god!

Og du, som Jesu Lære udbreder i dit Nord,
Med et Apostelansigt, - i Daaden som i Ord!
Og du, hvis varme Hierte stærkt banker for en Ven,
Som for din gamle Saga, din Snorro Sturlesen!

Ei glemmer jeg de Timer, som jeg hos eder nød.
Mit Foraar kom tilbage, mig atter Blomster bød.
Jeg giemmer disse Blomster med deres tause Sprog
I min Erindrings Bibel, min Fremtids Psalmebog.

---

Den ædle Fyrste hædred mig med en Godhed stor,
Giest var jeg tvende Dage ved Oscars eget Bord.
Han bad mig med at fare did i sin gyldne Karm,
Hvor Hakon skulde løfte snart Gudrun paa sin Arm.

Jeg ei forstod ham ganske - dog Oscar taler skiønt.
At sidde ved hans Side, hvor fandt jeg mig belønt;
Men age med i Karmen? den Ære var for stor.
Dog hvordan dig beskriver min Studsen jeg med Ord -

Da jeg paa Gaden skued hans Hirdmænd nærme sig
Til Fods, for Plads i Vognen at overlade mig?
,,Hvordan?'' de alle raabte, ,,her see vi Skialden staae?
Og Fyrsten ham paa Borgen kun venter, for at gaae!''

Da blev jeg heel bestyrtet. Men see, en fremmed Ven,
En Helt af Oscars Følge tilbage gik igien,
For Fyrsten at berette, hvor slet jeg havde hørt.
Nu vared det ei længe, før Vognen did var kiørt.

Huldt Kongesønnen smiled, Undskyldningen forstod.
Hans Venlighed og Snildhed mig atter skienkte Mod.
Han glædtes ved min Hakon. Og for det norske Folk
Var Ryge, som i Danmark, den samme stærke Tolk.

Den ædle Collet skienkte mig med sin Hustru kier
Igien den Fryd at være den gode Oscar nær;
En Aftenstund i Hallen han mig et Sæde bød,
Hvor Fyrsten sad blandt Qvinder, hvor Strængelegen lød.

Farvel, du gode Fyrste! hav Tak i Skialdesang,
Som selv mig bød: i Stockholm at gieste dig engang.
Nu reiser du til Bergen; der est du selver Giest,
Og langs ad Klippens Kyster beredes dig en Fest,

---

Nu maa jeg dog fortælle, hvor jeg i Staden boer;
Og det er i et Herberg, som kaldes efter Nord.
Og Verten er mig ogsaa fra Kiøbenhavn bekiendt,
Han var Borupianer med Rahbek, og Student.

Mit smukke Kammer stæder nær til en prægtig Hal,
Hvor Byens største Selskab og bedste Vinterbal,
Jeg troer, man gierne holder. Og der blev jeg indført,
Dengang man holdt det Gilde, hvorom I vel har hørt.

Thi Sverdrup kom med Hersleb og Hansteen, i Person
Af det abstracte Væsen: en Deputation
Fra Universitetet, fra Storthingsmænd og By,
At hilse paa Poeten, saa gammel og saa ny.

Og æret ved et Maaltid - Trompet og Pauken lød -
Rørt af Taknemligheden min varme Taare flød.
Den ædle Collet førte mig selver ved sin Haand.
Motzfeld og Vogt og Sibbern! I hædred Skialdens Aand.

Og ved din Side sad jeg, du bolde Riddervold!
Storthingets snilde Formand! saa kraftig der og kold,
Som varm i Vennekredsen. Da Sverdrups Tale lød,
Som sikkert ikke Skialden forglemmer til sin Død.

En ung og venlig Digter med sielden Aand, Forstand,
Welhaven, en Bergenser, en ung og kraftig Mand,
Skrev mig den Hædersvise, som hele Kredsen sang,
Og her jeg den gientager, stivn i sin egen Klang.

Kald det Forfængligheden, Ærgierrighed det kald!
Den, som ei elsker Æren, det var en ussel Skiald.
Den Hæder, man mig viste, skal flygtigt ei forgaae;
Engang paa Skialdens Kiste den skal som Rune staae.

---

,,En herlig Stund er lys oprunden
Om Norrigs gamle Klippeslot,
Thi hæderkron't i Granelunden
Staaer Nordens ædle Sangerdrot.
Dit Høiqvad i vort Indre hviler
Med Mindet om vor bedste Lyst;
Og derfor Jubeltonen iler,
At hvirvle sig til Skialdens Bryst.

De blege Nordlys svagt sig brøde
I matte Skiær fra Sydens Dag;
Da steg i glandsfuld Morgenrøde
Din Engels høie Vingeslag.
Du vakte Nor af Sekters Dvale,
Og lærte ham ved Harpens Klang
At lytte til den dybe Tale
I Fossens Larm og Stormens Gang.

Alfaders Borg laae dybt begravet
I Ragnarokes skumle Damp,
Og Valas Qvad gik over Havet,
Og nynned sært om Jettekamp;
Da slog din Barm ved Guders Smerte,
Du trodsed Nastronds vrede Lyn,
Og Valhal steg af Skialdens Hierte,
Et underfuldt Morganasyn.

Og først blandt dine giæve Helte
Vort elskte Norrigs Kæmper gik,
Med Styrkens drabelige Bælte,
Og Fromhed i det lyse Blik.
Du bød dem frem af Høien stige
I Vaabendands med Skiold og Skaft,
At værne om det stolte Rige,
Og egge Dalens Søn til Kraft.

Og derfor favner gamle Norge
Sin elskte Sanger moderøm.
Og aabner dig de Klippeborge,
Du skued i din gyldne Drøm.
Gak ind, du høie Skialdekonning!
Og stem din blanke Strængeleg;
Der venter Saga dig, din Dronning,
Med Kronen fra den norske Eeg.''<note>Welhavens digt kendes også som <xref poem="welhaven2001060903"/> fra <i>Digte</i> (1838).</note>

---

Dybt smeltet af en Høimod, hvis stærke Gienlyd klang
Nifold med Raab i Hallen, jeg stolte paa min Sang.
At tale selv - umuligt! Det havde jeg betænkt.
I Morgenrøden Idun mig havde Hielpen skienkt.

Jeg maatte snart mig fatte, at svare var min Pligt,
Da tog jeg frem af Barmen det nyligstrevne Digt;
Men varmt og atter gienfødt det strømmed fra mit Bryst,
Da lytted man i Hasten til Skialdens høie Røst.
</body>
</poem>

<poem id="oehlenschlaeger20190216128">
<head>
    <title>Til Norges Sønner</title>
    <firstline>Fra Barnsbeen fik jeg Norge kiær</firstline>
    <source pages="250-253"/>
    <quality>korrektur1,kilde,side</quality>
</head>
<body>
Fra Barnsbeen fik jeg Norge kiær;
Derom var daglig Tale,
Det laae saa fiernt og dog saa nær
Ved Danmarks grønne Dale.

Selv paa et lidet Bierg saa lyst,
Paa Fredriksberg, det skiønne,
Jeg Havet saae, den svenske Kyst
Fra mine Bakker grønne.

Der Edvard Storm<note>Digteren <a poet="storm">Edvard Storm</a> (1749-94), norsk forfatter og pædagog.</note> mig traf som Pog
Paa Siællands lave Bakke;
Han tog og satte mig til Bog,
Ham skal jeg evig takke.

Han satte Seil mig til min Kiøl,
Han gav mig Fragt i Baaden.
Han var en ægte Guldbrandsdøl,
Han først mig løste Gaaden.

Han lædsked mig min Videtørst
Om Field, hvor Stormen tuder;
Han lærte Skialden allerførst
At kiende Nordens Guder.

Derpaa den ædle Dichman<note>C.F. Dichman (1763-1806), norsk sprogfilosof og lærer.</note> kom,
En Normand, ikke mindre;
Han viste mig i Verden om,
Hvor Tidens Stierner lindre.

Hvad Under, at jeg Normand blev,
Skiøndt altid ærlig Danske?
Mig Tanken hen til Fieldet drev,
Thor vinkte med sin Handske.

Paa Klippen høi, hvor Busk ei groer,
I Morgenrødens Flammer,
Der saae jeg ham, den stærke Thor,
Slaae Trolden med sin Hammer.

Og dybt i Norges Birkelund
Jeg skued Valborg græde;
Og Hagbarth foer til Øresund;
Stærkodder var tilstede.

Og henrykt i den danske Skov,
Ved Sang af Nattergale,
Qvad tidt mit Hierte Fieldets Lov,
Og elsked Dølens Tale.

Og som en Fiskergut jeg stod,
Ei Hottur lod sig haane,
Thi Biarke kom og gav ham Mod,
Og Vøggur kom fra Skaane.

Nu Tanken var mig kiær for Alt,
Til værdigt Eftermæle
At ene Field og Østresalt
I Nordens ædle Sialt.

Da vinkte Klippen med sit Slot,
Hvor mørke Graner stode,
Og Orlov tog jeg af min Drot,
Fredrik den Fredegode.

Og som fra Island tidt en Skiald
Før seiled ned til Norge,
Saa stod jeg snart i Vigens Hal
Imellem Fieldets Borge.

Nu først jeg saae med egne Blik,
Hvad jeg saalænge kiendte;
Men Alt i Norrig overgik
Selv hvad jeg monne vente.

Thi mere herligt Fieldet stod
Ved Aftenrødens Kerte;
Og Fyrstens, Folkets Ædelmod
Dybt smeltede mit Hierte.

Hvormed giengielder Danmarks Søn,
O Norge! denne Hæder?
Kun med en varm, oprigtig Bøn
Til ham, som skienker Glæder:

Gud signe Danmark, signe Nor!
Gid Venskab os forene,
Saalænge Bøg paa Sletten groer,
Og Fyrr paa Klippestene!

Gid aldrig Thor os skille maa.
Men Bragi sammensmelte!
Baldur hiin Godes Alter staae
Ved Nordhav og ved Bælte!
</body>
</poem>

<poem id="oehlenschlaeger20190216129">
<head>
    <title>Omegnen</title>
    <firstline>Deiligt ligger Hovedstaden, det maa Sandheden tilstaae</firstline>
    <source pages="253-255"/>
    <quality>korrektur1,kilde,side</quality>
</head>
<body>
Deiligt ligger Hovedstaden, det maa Sandheden tilstaae.
Agershuus, den gamle Fæstning, speiler sig i Fiorden blaa.
Rundtom bovne grønne Bakker, hvorfra daglig Øiet fik
Et forskielligt Panorama med et overrasket Blik.
Kommen did til fierne Forstad, mødte mig et helligt Navn:
<w>Opslo!</w> Men ei Gaden giemmer anden Levning i sin Favn.
Ikkun Navnet er tilbage, høit et Stykke Klostermuur;
Men den samme Fiord ved Bryggen, men den samme Biergnatur,
Som i fordums Dage skued vilde Kæmper, blodig Strid.
Nu mig der en ædel Biskop, Sørensen, en Olding blid,
Klosterkieldrens Hvælving viste, viste mig, hvor Kirken var
Revet ned, som fordum giemte Liget af Jorsalafar.

  Herligt løfter Egebierget sig, ei blot med Skifersteen,
Men med stærke Kampeblokke. Jeg paa Fieldet sad paa een,
Hvorfra grandt jeg overskued Dal og Bakker, Fiord og Stad.
Vognen holdt paa bratte Skraaning, mens i Lynget Skialden sad.
Herfra saae jeg flere Huse, spredt i Dalen, Byens Trøst,
Som de Norske kalde Lokker: Vaaninger for landlig Lyst.
Sligt et Huus har gamle Treschow, Sverdrup og min Skielderup.
Yndigt ligge de i Dalen, som en Blomst i grønne Knop.
Men hvad danske Skialden savner, qvægeligt og Byen nær,
Er en Park, en vældig Hauge, med en Gang af Lindetræer.
Her kan ikke gaaes i Skyggen. Veien løber op og ned,
Uden Gangsti, stærkt bestøvet, og i Sommerdagen heed.
Byen selv er slem at vandre; du til Hovedstaden maa,
Hvis du vil i stolte Norge finde Stene ganske smaae.
Ikke troer du, at du lever i et Land med Kæmpesteen,
Naar du her paa spidse Gnalling slider Saallen af dit Been.
Dog den Tid vil snarlig komme, da paa Fliser trædes der;
Og en Hauge, skiøn som <w>Tøien</w>, ligger Staden ganske nær.
Naar først Kongeborgen bygges paa den sløifetglatte Grund,
Vil ei heller Christiania savne meer sin Sommerlund.
Tøien, en botanisk Hauge, smiler som et Paradiis.
Egnen vidt man overskuer der fra Løvets grønne Riis.
Kirsebær, som her jeg smagte, viger ei den danske Frugt,
Mere kraftige mig tyktes Bærrene ved norske Bugt.
Jordbær ogsaa skienker Frigga, herlige, maa jeg tilstaae,
Aromatiske fra Fieldet, mørkerøde, ganske smaae.
Deiligt ligger <w>Thulstrups Hauge</w>. Did jeg seiled paa en Baad
Med en Venneflok, og Regnen giorde Farten lidet vaad.
Alt imellem skinte Solen, skiulte sig ei stedse mørk,
Viste mig paa Blomsterklippen: ,,Norges Land er ingen Ørk''.
Nei, tilvisse! - See, der kommer Qvæget paa en støvet Vei,
Ei saa stort som vort i Danmark, kraftigt dog, og magert ei.
Her Extremerne sig møde: golde Stene, rige Korn.
Snart er Koen ganske kullet, snart med Knap for Kæmpehorn.

  See, der stander Biælkehuset! Stedse jeg det mindes vil.
Der for Norges ædle Sønner læste jeg mit Sørgespil:
Der de hørte min <w>Margreta</w><note>Tragedien <i>Dronning Margretha</i> havde premiere på Det kongelige Teater den 4. december 1833.</note>; der dem Skialden første Gang
Tolked med sin egen Stemme blussende sin egen Sang.
Og i deres stærte Haandtryk og i deres milde Blik
Rigelige Tak jeg høsted, hæderlige Løn jeg fik.

  Men for ædle norske Qvinder læste jeg det ligerviis.
Og mig ikke mindre hædred Venlighedens hulde Priis.
<w>Thoras Søstre</w>, <w>Valborgs Søstre</w> fletted Krands - ei i mit Sværd -
Men en Krands om Skialdens Harpe viste: den var Æmnet værd.
</body>
</poem>

<poem id="oehlenschlaeger20190216130">
<head>
    <title>Den unge Digter</title>
    <firstline>Venligt besøgte mig nys en Digter, bragt af en Maler</firstline>
    <source pages="255"/>
    <keywords>storm,munch</keywords>
    <!-- TODO: Find digtet Andres Munch skrev til Oehlenschläger i Paris -->
    <quality>korrektur1,kilde,side</quality>
</head>
<body>
Venligt besøgte mig nys en Digter, bragt af en Maler,
(Trofaste Munk! i Paris malte du Skialden som ung).
Skiøn var Sangen, som Ynglingen skrev og rakte beskeden;
Kiær er mig Digterens Slægt, thi den nedstammer fra <w>Storm</w>.
Elskede Plejefader! ak, hvis du nu leved, og saae mig
I dit Fædreneland! Kommer du her i din Æt,
For at byde Velkommen den danske Skiald, hvem du næred
Først med din Digterild? Møder paa Bierget maaskee
Mig din Aand, som en Barde, med flagrende Kløder og Langspil?
Hilser du mig i din Sky? rækker du Harpen din Søn?
</body>
</poem>

<poem id="oehlenschlaeger20190216131">
<head>
    <title>Reisen op i Landet</title>
    <firstline>Nu har vi os leiet en liden Karjol</firstline>
    <source pages="255-258"/>
    <quality>korrektur1,kilde,side</quality>
</head>
<body>
Nu har vi os leiet en liden Karjol.
Ret mageligt vist er det bageste Sæde;
Men den, som skal sidde paa forreste Stol,
Hans Ryg vil just ikke paa Veien sig glæde.
Til Takke med Leilighed der maa han tage,
Han kan sig ei læne paa Sædet tilbage.

Men Reisekamraterne, Ynglinger to,
Vil skiftes, og denne Besværlighed dele.
Poeten er stivest, det mærke de jo;
Men sand Bagatel er for dem da det Hele.
I Solskin de smile, de smiler i Skyggen,
Med Noget i Ryggen, og Intet i Ryggen.

,,Poeten skal digte paa Bierget i Nord,
Saa maa han ei plages af Træthedens Jammer,
Maa sidde saa mageligt, som ved sit Bord
I Axelstad hist i det eenlige Kammer.
Men Hestene selv vi for Gutten vil kiøre,
Og Digteren snelt over Biergene føre.''

Saa kiøre vi altsaa. - ,,Men, Digter! hvorhen?
Saa magelig Fart, kan det kaldes en Reise?
Til Thelemarks Dal maa du ile, min Ven!
Hvor Raukfossen ryger, og Klipperne kneise.
Thi skuer du der ei de skyhøie Borge,
Mon sige du kan, du har været i Norge?

Til Throndhiem du ogsaa maa drage for sand,
Hvis kraftigt din Idun i Strængen skal virke.
Og der maa du skue ved Nidarosvand
Den prægtige, gamle, den hellige Kirke.
Skiøndt Choret kun stander fra Oldtidens Dage,
Dog Saga der sidder og stirrer tilbage.''

I kiæreste Venner! det blier mig for tungt;
Jeg klavrer kun slet, jeg kun daarligt kan ride.
Ei Kroppen er smidig, skiøndt Hiertet er ungt,
Og meget alt Skialden har seet, skal I vide:
Jeg Alpen jo kiender med Snee paa sin Isse;
Saa kan jeg dog vel forestille mig disse.

Og Veien til Kirken - den blier mig for lang.
Alt Aaret jo helder; det venligt betænker!
Og Regnen ved Skyernes ilende Gang
Jo daglig os truer, og daglig os stænker.
Og kom jeg nu did i en Slud uden Lige -
Hvad skulde da Skialden om Fjeldene sige?

Desuden - jeg Landskaber ikke forstaaer
At male saa egenligt, ærligt at tale.
Hvorledes mig Hiertet ved Synerne slaaer -
Ja, det kan jeg tolke, ja, det kan jeg male.
Den skiønne Natur mig i Nærheden kalder,
Hvor yndigt med Susen kun Skummet nedfalder.

De skiønneste Bierge skal høre min Priis,
Til Ringerik stander min Hu og min Villie.
Og faaer jeg, o Norrig! ei meer af din Iis,
End den, som hos Collets jeg nød med Vanille,
Saa maa jeg mig trøste. Nu lader mig såre
Til herlige Klipper, skiøndt ikke saa bare.

Og trænger du til en begeistrende Sang
Om Fjelde fra Skabelsens vildeste Dage,
Med dampende Fosse, med Stenenes Hang,
Hvis Afgrunde spotte den Styrtendes Klage -
Hornelen af Friman<note><a poet="frimannc">Claus Frimanns</a> prisdigt og literære gennembrud »Fieldet Horneelen i Norge« fra 1776.<!-- TODO: Tilføj Claus Frimanns digt. --></note>du her kan indkile;
Saa sparer du mig et halvt Hundrede Mile.

En anden Gang kommer den studsende Skiald,
At skue de vildene Syner derovre.
Men denne Gang seer han ei Raukfossens Fald,
Og ager ei over det mægtige Dovre.
Paa Søndenfield glad i Naturen han sværmer,
Og Bakken ved Bærum alt Vognen sig nærmer.
</body>
</poem>

<poem id="oehlenschlaeger20190216132">
<head>
    <title>Værum</title>
    <firstline>Hvor smiler det deiligt bag Fieldet!</firstline>
    <source pages="258-259"/>
    <quality>korrektur1,kilde,side</quality>
</head>
<body>
Hvor smiler det deiligt bag til Fieldet!
Af Træ'r og Udsigter er nok,
Og Elven nedskyller med Vældet
Fra Stenens romantiske Blok;
Og Boligen, simpel, men ædel,
Er yndig og rummelig stor.
Her Herman, den kraftige Wedel<note>Herman Wedel Jarlsberg (1779-1840), norsk greve og statsmand.</note>
Omfavnet af Biergene boer.

Men han er paa Reisen, ei hiemme.
Jeg kiendte ham i Kiøbenhavn;
Han lytted til Digterens Stemme
Alt tidlig, og var ham til Gavn.
Hvi kan jeg ham Haanden ei trykke,
Bekiendtskabet atter fornye,
Og glæde mig over hans Lykke?
Men han er med Fyrsten i By.

Hvad knittrer derhenne med Bragen?
Hvi brænder man Knuder og Blok?
Naar Verten fra Huset er dragen,
Behøver han Klokken og Kok?
Kom, Skiald! du vist falder i Staver,
Naar ret du om Alt veed Besked.
En Suppe man her dig tillaver;
Men blæs paa den først! den er heed.

Hvad? drømmer jeg, eller jeg vaager?
Ja, sandelig! Suppen er stærk.
Her Jernet man smelter og koger
I dette navnkundige Værk.
Der bringer os Karlen i Sleven
Alt Malmet, som flydende Vand.
I Formen det størknet er bleven,
Og Pladen alt staaer med sin Rand.

Forunderligt! Pladen jeg kiender,
Jeg selv har en slig i min Krog:
Naar Luen bag Pladerne brænder,
Jeg sidder saa tryg med min Bog.
Naar Stormen om Vinteren tuder,
Jeg sidder saa luunt i min Vraa;
Og pladsker mig Regnen paa Ruder,
Saa lader jeg rolig den slaae.

Som Milepæl Ovnen i Stuen
Med Minder om henfarne Tid;
Her - snel den udspringer af Luen,
Der tvinges, med Kunsten i Strid.
Hist - Fortidens tro Pyramide,
Her - fremmede Tegn af et Blund!
Ja, Liv! - dine Mærker henglide,
Alt smelter den seneste Stund.
</body>
</poem>

<poem id="oehlenschlaeger20190216133">
<head>
    <title>Krogkleven</title>
    <firstline>Du skiønne Kløft! og vil jeg dig</firstline>
    <source pages="260-262"/>
    <quality>korrektur1,kilde,side</quality>
</head>
<body>
Du skiønne Kløft! og vil jeg dig
Ved Harpen malerisk besynge?
Af Venner samler sig en Klynge,
Som lyttende tilsmiler mig.
Jeg kan det ei. Mon Ord sormaaer
At skildre denne stolte Scene?
At bygge disse Taarn' af Stene,
Hvor selv forstenet Tiden staaer?

Thi om jeg nu fortalte grandt,
At tvende bratte Fieldestykker,
Som Gran og Fyrr og Birken smykker,
I Oldtids Nat hinanden fandt.
Men standsed, sammensmelted ei;
Hvad heller, om i mørken Stævne
De spaltede den dybe Revne,
Der siden blev en yndig Vei -

Og om du hørte ligerviis,
At giennem faldne Stammers Grene
En Elv sig slynger giennem Stene,
Klar som Demant, og kold som Iis;
Nedstyrtet i Afgrundens Skiød,
Mens Hesten, dristigt og forsigtigt,
Som Alpens Mule, træder rigtigt,
Hvor Feiltrin blev den visse Død -

Og om du hørte, Ven! end meer,
Om jeg i Sang dig vilde sige,
At lyst det skiønne Ringerige
Man giennem denne Spalte seer,
Der danner, som en Ramme, Kant
Om Norges elskelige Billed,
Af Urnaturens Haand fremstillet,
Før Kunstens Haand en Pensel fandt -

Mon da du end Krogkleven saae?
Nei! beed din <w>Dahl</w><note>J.C. Dahl (1788-1857), norsk maler.</note>, og lad ham male,
Hvad mægter ingen Digters Tale,
Den kongelige Klippevraa.
Selv vil jeg under vaade Green
Mig plukke taus en blaa Kiærminde.
Hvor Olafs Kildetaarer rinde,
Og skrive Navn paa denne Steen.

Og saa med Ild i Skialdeblik
Jeg hurtigt ned i Dalen ager.
Hvor Halfdan Svarte, hvor Haarfager,
Hvor Tryggvason i Livet gik;
Hvor hellig Olaf døbtes; hvor
I Aftenrødens sidste Lue
Jeg Halfdan Svartes Grav som Tue
Seer midt paa fladen Agerjord.

Men end jeg Øiet kaste vil,
Du sieldne Kløft! paa dig tilbage;
Thi alle Livets Fremtidsdage
Jeg glemmer ei dit Skuespil.
Norsk er din Skiønhed, stolte Klev!
Først mørk og stolt; men den, som iler
I Møde dig, ham du tilsmiler,
Naar du med ham fortrolig blev.

Her sad i høie Fieldesal
Den stolte Thor paa Klippeblokken,
Mens Heimdal blæste Liv i Flokken,
Og mens de stred i dyben Dal.
Han svandt. Men Idun kommer end,
Gudinden ei sin Længsel dølger;
Naar Maanen kysser Kløftens Bølger,
Hun rækker Frugt til Sangens Ven.

Du Evighedens Billed, du!
Saadan skal ogsaa Graven briste,
Naar Livets Reise blier den sidste,
Naar svundet er det korte Nu.
Som Dalen hist til Skialdens Priis
Skiønt aabner sig bag Klippens Fure,
Skal Himlen sprænge Gravens Mure,
Og vinke ham til Paradiis.
</body>
</poem>

<poem id="oehlenschlaeger20190216134">
<head>
    <title>Maleren</title>
    <firstline>Stille! hvad finder jeg der? Der sidder i Sandhed en Maler</firstline>
    <source pages="262-263"/>
    <notes>
        <note>J.P. Møller (1783-1854), dansk landskabsmaler.</note>
    </notes>
    <quality>korrektur1,kilde,side</quality>
    <!-- TODO: Find tegningerne fra Krogleven, Thelemarks Bierg og Raukos -->
</head>
<body>
Stille! hvad finder jeg der? Der sidder i Sandhed en Maler
Ved Krogkleven, og har for sig en Griskel, et Bræt.
Er det Vennen fra Dresden, som nys i Sangen jeg kaldte?
Har jeg alt manet ham hid med et begeistrende Qvad?
Nei! det er ingen Norsk; han er dansk: den venlige Møller,
Som alt i Axelstad glæded vort Øie saa tidt,
Naar han den saftige Bøgeskov med sin saftige Pensel
Huldt fremtrylled; vi saae, Freia! din Blomsternatur.
Nu han til Elven og Floderne gik, og paa kunstige Blade
Tager han Norriges Land med; og det dristige Field
Med uhyreste Steen, som saa gierne jeg bragte min Landsmand,
Putter i Lommen han let, bringer det let over Sø
Paa Dampskibet - og maa dog ei meer betale for Vægten,
Skiøndt Krogkleven han heel putter i Kufferten ind.
Ja, blot ei den, men Thelemarks Bierg og den uhyre Rauksos
Ligger beskeden og glat med paa det tørre Papir.
Troldmand Kunstneren er, det kan ei negtes. - ,,Ak, Digter!
Gid du dog talede sandt; gid han var virkelig Trold.
Trylle skulde jeg da det Billed frem paa Papiret,
Som umuligt er dog nu i sit dristigste Syn.''
Hvorfor umuligt, min Ven? For Gud er Intet umuligt,
Og for Kunstneren ei, naar han besiæles af Gud.
,,Veien i Kløften derhenne gaaer <w>ned ad;</w> aldrig en Maler
Veien at male formaaer, naar den saa lige gaaer ned.''
Virkelig? Os Poeter det gaaer besynderlig modsat:
Lettere tegne vi den, som fra sin Bane nedsank.
Dantes Helved er meer poetisk, end Digterens Himmel,
I Tragødien gaaer Veien fortryllende ned. -
Saaledes sindrigt bøder den ene Kunst paa den anden;
Og hvad ei Digterens Ord, Malerens Pensel formaaer.
</body>
</poem>

<poem id="oehlenschlaeger20190216135">
<head>
    <title>Halfdan Svartes Grav</title>
    <firstline>Forunderlige Kiærlighed</firstline>
    <source pages="263-264"/>
    <quality>korrektur1,kilde,side</quality>
</head>
<body>
Forunderlige Kiærlighed
I en barbarisk Tid!
Her lagde man hans Hoved ned,
Om Legemet i Strid.
Hvert Land i Liv han Glæde gav,
Der sørged nu hvert Bryst;
Hver Dal vil være Kongens Grav,
Som fordum var hans Lyst.

I fire Parter deeltes han,
Som en Forbryder fast;
Og Hovedet til dette Land
Blev Folket sendt i Hast.
Knap fiirti Aar - paa Rykensvig
Hans Liv paa Isen endt;
Til Hedemark, til Raumerig,
Til Vestfold Kroppen sendt -

Men her hans Hoved! Dalen bred
Er stolt af denne Grav.
At det er Halfdans, Alle veed
Ved Ploug, med Vandringsstav.
Her mindes Bonden gamle Nord,
Og, kommen hiem igien,
Han læser ved sit Fyrrebord
Sin Snorro Sturlesen.

Paa Biælken hænger Øxen bruun
Ved tunge rustne Sværd.
Han fryder sig i Stuen luun
Ved drabelige Færd.
Han mærker end med Fædres Mod
Sit stolte Hierte slaae;
Han føler sig af Halfdans Blod
Med Bondekofte paa.
</body>
</poem>

<poem id="oehlenschlaeger20190216136">
<head>
    <title>Norderhougs Præstegaard</title>
    <firstline>I Norderhoug sig hæved en Gaard</firstline>
    <source pages="265-267"/>
    <quality>korrektur1,kilde,side</quality>
</head>
<body>
I Norderhoug sig hæved en Gaard,
        Som end den staaer;
Der boede Qvinden med Præsten.
Han frygtsom var i sin geistlige Stand;
        Men hun var Mand,
Og ægte Qvinde for Resten.

Da Svensken kom, han i Kieldren krøb;
        Men Blodet løb
Med Kraft i det qvindlige Hierte.
At spildt blev Bøndernes Eiendom,
        Naar Fienden kom,
Det skued Anna med Smerte.

Den svenske Oberst i Stuen treen.
        Hun var ei seen,
Men bragte, hvad Huset formaaede.
Med Pallask, Sporer og Knebelsbart,
        Paa Rytter-Art,
Saa barsk i Hallen han traadte.

Herr Pastor ængstlig i Kieldren gøs,
        Af Angst han frøs;
Men Anna lued af Kraften.
Hun spared ei Øl, hun spared et Miød,
        Saa stærk og sød;
Hun spared ei Druesaften.

Dræbt var hun nær af en svensk Soldat,
        En vild Krabat.
,,Og mon din Konning dig sendte,
At myrde Kiærringer her i Nord?''
        Var Annas Ord.
        Da Svensken Spydet bortvendte.

En Pige hun havde saa slu, som hun.
        ,,Tillad mig kun.
Herr Oberst! at sende min Terne
Et lidet Ærind.'' Han det tillod.
        Det kosted Blod,
Normændene var ei fierne.

Og førend Svensken fik tømt sit Maal,
        Til denne Skaal
Skød Riflerne giennem Ruden.
,,Herr Oberst! førend du Biørnen slog,
        Før du den vog,
Mig tykkes, du solgte Huden.''

Der blev en Myrden i Præstens Sal,
        Saa sommersval,
Og aaben ellers for Giesten.
Man giennem Vindvet paa Fienden skød;
        I Blod han flød,
Og svang sig ei tiere paa Hesten.

End staaer den ærværdige Præstehal
        Saa sommersval,
Saa giestfri, med sine Rifter.
Man viser Huller i Biælken der,
        Man har dem kiær;
Det vidner om Annas Bedrifter.

Her boer en blid, en ærværdig Præst.
        Jeg var hans Giest,
Hvor Kuglerne havde knaldet.
Hvor Sporet var i Biælken at see,
        Der drak jeg Thee,
Og tænkte paa Kæmpefaldet.

Stor er, o Norge! din Giestfrihed,
        Det Hvermand veed;
Men Overmod du ei taaler.
Den, som paa Døren dig banker stolt,
        Du byder Holdt!
Og skienker ham beskere Skaaler.
</body>
</poem>

<poem id="oehlenschlaeger20190216137">
<head>
    <title>Den dobbelte Skydsgut</title>
    <firstline>Vi fik en lille venlig Dreng</firstline>
    <source pages="267-268"/>
    <quality>korrektur1,kilde,side</quality>
</head>
<body>
Vi fik en lille venlig Dreng
Til Skydsgut paa Karjolen.
Han satte sig med raske Slæng
Hos Dahl paa Agestolen.
Han havde skiønne gule Haar
Og bare Skiorteærmer.
Med Pidsken han paa Hesten slaaer,
Den Nærmer og den Fiermer.

Og rask det gik. Normanden ei
Sig bryder om en Bakke;
Man ager op og ned ad Vei,
Som paa et Hav i Smakke.
Og Fieldet foer os snelt forbi,
Saa hurtigt vi mon age.
Nu, oppe paa en yndig Sti,
Vil jeg mig see tilbage.

Sanct Olaf! ha, hvo stander der?
Troer jeg mit eget Øie?
Skydsgutten er mig atter nær
I ærmeløse Trøie.
Han smilende som Tiener staaer.
Ei, hvilke sære Drømme!
Hvo er det da, som Hesten slaaer,
Og holder den i Tømme?

Hielp, Himmel! det er Kogleri
Bag Biergets Trylledække.
Men, stille! ber er Dalen fri -
Nu seer jeg dem jo - <w>begge</w>.
Ha, nu forstaaer jeg: I er To,
Som hver vil ha'e sin Skilling?
Du er en Tvillin g? ,,Herre, jo!
Og <w>han</w> er ogsaa Tvilling.''

Saa skilles I vel sielden ad?
,,Nei, vi er altid sammen.''
Som Birkeblad ved Birkeblad?
Nyd længe denne Gammen!
Gid intet Uheld, Døden ei
Jer fra hinanden føre;
Den skiønne Livets Landevei
Gid broderligt I kiøre!
</body>
</poem>

<poem id="oehlenschlaeger20190216138">
<head>
    <title>Elvene og Fossene</title>
    <firstline>Tydskland har Bierge, som Norge. Jeg finder</firstline>
    <source pages="269-271"/>
    <quality>korrektur1,kilde,side</quality>
</head>
<body>
Tydskland har Bierge, som Norge. Jeg finder
Høiere Fielde, hvor Alperne staae.
Ha, men en Elv, som saa yndigt henrinder,
Aldrig tilforn mellem Klipper jeg saae.
        Tidlig og silde,
        Klar som en Kilde,
Mile vidt bølger den deilige Flod,
Styrter, og frygter ei Vandet at spilde.
Arner har nok af det sundeste Blod.

Langt op mod Polen henstrakte sig Norge,
Lang Tid tilsteded ei Blokkene Vei;
Men mellem Granernes evige Borge
Aabned sig Elven den frugtbare Frei.
    Ikke den tøved,
    Stenene kløved.
Medens paa Stene den kløved sig selv.
Nu var ei Tilgangen Sletten berøvet;
Baaden blev bygget, og gled paa sin Elv.

Elven indskrænked sig siden, og danned
Om sine Bredder den yndigste Dal,
Mulden sig lagde paa Stenen og Sandet,
Freia sig bygged af Birker en Sal.
        Frugtbarheds Fyrste
        Sin Gullinbørste
Bragte; da reiste sig Markerne strax.
Hungre skal Bonden saa lidt nu, som tørste;
Bølger i Solen ei guldgyldent Ax?

Granen, som voxer saa mægtig paa Fieldet,
Luner ei der mod den stormende Vind;
Men naar den Øxen i Skoven har fældet,
Varmer i Hytten den isnende Kind.
        Hvad skal den føre.
        Hvo skal den kiøre
Ned til de Steder, som har den behov?
Dersom ei Guder vort Ønske vil høre,
Raadner den rigeste Skat i vor Skov.

,,Hug kun din Gran i den dæmrende Skygge,
Glide den lad i mit rislende Vand!
Snart skal man Huset af Biælkerne bygge;
Jeg skyller Stammen fra Strand og til Strand.''
        Saa sang en Huldre.
        Øxerne buldre,
Granerne falde paa skummende Flod.
Bølgerne bar dem paa mægtige Skuldre,
Handel og Søfart ved Fjorden opstod.

,,Skuespil har du ei, enlige Grande!''
Idun og Bragi for Fieldbonden sang;
,,Men af de skummende, styrtende Vande
Digte vi dem for den undrende Vang.
        Regnbuen vaager
        I vore Taager;
Det var et Lystspil, som mored dig alt.
Styrtende Fossen i Dybet nedkoger:
Saadan Jarl Hakon og Tryggvason faldt.''

Vaulundur kom, og med Snildhed i Øiet
Saae han det herlige, mægtige Spil.
,,Idun og Bragi har giort dig fornøiet,
Bonde! men rig jeg nu giøre dig vil.
        Hiulet skal drive,
        Fossen oplive,
Stampe skal Hamren og Sangene gaae.
Malmet skal fangent i Bierget ei blive,
Brugen og Nytten deraf skal du faae.''

Derpaa han bygged den mægtige Stolle,
Dybet i Fieldene boret nu blev.
Nidkiære larmed de natlige Trolde,
Modige Biergmænd dog ei de fordrev.
        Hamrene stampe.
        Mægtige Kampe!
Elven dem skyller nu Ertsen saa reen.
Og som, Aladdin! du gned paa din Lampe,
Normanden gnider den mægtige Steen.

Hold paa din Tømme, lad dvæle Karjolen,
Iil ei fra Stedet saa hurtig og strax;
Først lad mig skue Regnbuen i Solen,
See, hvor den springer, den kraftige Lax.
        Nu kan du kiøre!
        Fossen vi høre,
Medens sig Norbakken skynder sin Gang.
Ofte skal lyde, min Siæl! for dit Øre
Larmen af Elvens fortryllende Sang.
</body>
</poem>

<poem id="oehlenschlaeger20190216139">
<head>
    <title>Ringerige og Modum</title>
    <firstline>Hvordan skal jeg kraftigt dig beskrive</firstline>
    <source pages="271-275"/>
    <quality>korrektur1,kilde,side</quality>
</head>
<body>
Hvordan skal jeg kraftigt dig beskrive
        Og give
        Dig et Billed,
Hvori klart er forestillet
Reisen, som vi foretog?
I det skiønne brede Ringerige
        Byer vige;
        Krumt og lige
Veien gaaer, hvor Hesten jog.

Hesten, med sin kortafskaarne Manke,
        Ad Banke
        Dristigt iler.
Dalen under Bierget smiler.
Elven løber som en Stribe blaa.
Farten sig en Vei ad Bierget baner
        Blandt Graner.
        Ingen Daner
Sligt ved Østresaltet saae.

Fyrren med sin grønne Busk os fryder.
        Afbryder
        Granehoben.
Her sig Klippen viser aaben,
Truer med den dybe Grav.
Skytsgud jeg min lille Skydsgut kalder.
        Han knalder,
        Barn af Alder;
Trøien har han kastet af.

Nei, nu har jeg aldrig mine Dage
        Seet Mage:
        Her en Pige
Skal som Kudsk paa Vognen stige;
Pidsk hun har i Haand, og Solhat paa.
Ilde vist vi er med hende faren.
        ,,Lille Karen.
        Eller Maren!
Du os ikke vælte maa.''

Det har ingen Nød; hun kiører mandigt.
        Forstandigt,
        Og smiler.
Mens hun hen ad Fieldet iler,
Som den allerbedste Kudsk.
Ak, hvor deiligt hist af Biælker bygget,
        Beskygget
        Og for Nordenvind betrygget.
Ligger Hytten ved sin Birkebusk!

Ha. I sultne Muus! forslugne Rotter!
        Jer gotter
        Fadeburet
Ikke her. Høit kneiser Skuret,
Sat paa Pæle. Her I ikke tør
Op ad steile Trappe jer umage,
        Og tage
        Havrekage.
Skille Bonden ved sin Melk, sit Smør.

Biælkehusene de brune male.
        Fra Dale
        I det Grønne
Kan man dem alt langtfra skiønne.
Men der finder jeg en prægtig By.
Som en yndig lille Fuglerede
        Dernede,
        Tulipan i Blomsterbede,
Staaer den under Fieldets Ly.

Ak, hvis Regnen kun vil borte blive!
        Nu drive
        Tykke Skyer,
Som hver Time sig fornyer.
Over Himlen, hemme Solens Glands.
Skiønne Skygger de i Dalen kaste,
        Og haste
        Over hine Bierge faste,
Tabe sig bag Skovens Krands.

Men hvad suser der? O, lad os standse
        Her dandse
        Elvens Piger
Paa de bratte Trappestiger,
Med de hvide Hatte paa.
Nøkken her sin gamle Vise brummer.
        Forstummer!
        Han trommer,
Nu vil han sin Harpe slaae.

O, den vilde Dands i Hønefossen!
        Med Klodsen
        Styrter Vandet,
Altid eet og altid andet.
Nøkken slaaer dog Hovdet ei til Blods.
Hist, forvandlet til en sølvblaa Vove,
        Bag Skove
        Iler han, sin Fart at love,
Som en velerfaren Lods.

Bi dog lidt endnu, saa kommer straxen
        Jo Laxen.
        Som en Ræv i Rævesaxen
Fanges han i Kurven, der er hængt
Høit paa Klippestykker over Strømmen.
        I Drammen
        Iler han med dristig Svømmen.
See! der har han sig i Kurven slængt.

Trætte træde vi nu ind i Stuen.
        Med Gruen
        Skialdens Miner
Mørknes, naar han bag Gardiner
Finder Sengedynen alt for blød.
,,Lille Moer! den Dyne maa du tage
        Tilbage;
        Heden kan vi ei fordrage.''
See! der henter <w>Krog</w> vort eget Brod.

<w>Dahl</w> ei mindre dristig henter Skinken.
        Med Blinken
        Kniven snitter.
Derpaa Hver til Leiet hitter,
Strækker sig saa træt paa Halmen hen.
Næste Morgen vi vor Kaffe drikke.
        Solens Blikke
        Mangler ikke;
Den er os en trofast Ven.
</body>
</poem>

<poem id="oehlenschlaeger20190216140">
<head>
    <title>Bønderne</title>
    <firstline>Med norske Bonden en lille Sang</firstline>
    <source pages="276-277"/>
    <quality>korrektur1,kilde,side</quality>
</head>
<body>
Med norske Bonden en lille Sang,
Du vil, skal giøre dig fortrolig?
Ak, Skade var det, at denne Gang
Ei Fader <w>Moe</w> var i sin Bolig.
Det er en kæmpevoxen Bondemand
Fra Ringerigets det skiønne Land.
        Hans store Gaard
        I Dalen staaer;
Men Thinget holder ham ei rolig.

Og ved den omtalte Vennefest,
Da Norske Danske-Skialden æred,
Da var i Hallen han ogsaa Giest;
Fleer Bønder med der havde været.
Han ærligt rakte mig sin Kæmpehaand,
I Øiet lued gammel Helteaand;
        Han smiilte mild,
        Og Oldtids Ild
Hos ham endnu var ufortæret.

Men nu afsted paa vor Sommerflugt,
For hisset Skyen os indhenter.
Den sorte Hue, hvor den klæder smukt
De ranke, milde norske Gienter.
Med høie Runddeel den yndigt staaer,
Og hvælver over de skilte Haar.
        Hun iler glad
        Med Dug og Fad,
At Giesten ei for længe venter.

Selv med vi bringe vort Flaskefoer.
,,Kom, Ingeborg! vil du ei smage?''
,,,,Nei! skienk et Glas til vor gamle Moer!''''
,,Der! gid det styrke hendes Dage!''
Hun bragte Glasset i Kamret ind,
Men kom tilbage med Smiil paa Kind:
        ,,,,Hun drikker Vand;
        Det Stærke kan
I Hytten Ingen her fordrage.''''

,,Som Rosen Ingeborg drikker Vand,
Og selv hun som en Rose trives.
Farvel! Gud skienke dig snart en Mand,
Saa god som han i Bøigden gives!''
,,,,Jeg takker dig for dit Ønske nu!''''
,,Tak, Ingeborg! for dit kiære Du.''
        Vi sees ei meer;
        Men Skialden seer
End længe, hvad der fra ham rives.
</body>
</poem>

<poem id="oehlenschlaeger20190216141">
<head>
    <title>Sanct Olafs Jertegn</title>
    <firstline>En Skydsgut her jeg træffer, snild</firstline>
    <source pages="277-280"/>
    <quality>korrektur1,kilde,side</quality>
</head>
<body>
En Skydsgut her jeg træffer, snild,
Og klog paa gamle Sager;
Ham flittigt jeg udspørge vil,
Mens jeg paa Veien ager.

Og siig mig nu, min gode Hans!
Imedens hen vi fare -
Thi jeg er fremmed hertillands;
Du meget maa forklare.

Siig, hvad betyde disse Steen,
Der stande der saa sære,
Som om det Mænd med Arm og Been
Og Hoved kunde være?

,,De tykkes, hvad de virk'lig er.''
Stands, lad os lidet holde!
Saa har det været Mennesker?
,,Nei, det var grimme Trolde.

Dengang Sanct Olaf leved kiæk,
Og vilde christne Riget,
Da var han alle Troldes Skræk,
Og blev af dem bekriget.

Thi Kirkeklokkens høie Klang
Dem skurred salt i Øre.
I Bierget under Stenens Gang
De kunde selv den høre.

Og mon du ei ved Kleven saae,
Strax under Klippens Bue,
En slig forstenet Qvinde staae
Med Skiørter og med Hue?

Hun vovcd sig til Olaf ud
Af Fieldets bratte Side,
Da for at bede til sin Gud
Han mon til Kirken ride.

Sanct Olaf med det røde Skiæg!
(Hun qvad i Solens Straale),
Du reed for nær min Kieldervæg,
Det kan jeg ikke taale.

Men Olaf var ei længe seen,
Lidt Vand han monne tage:
Og stat du der i Stok og Steen,
Indtil jeg gaaer tilbage! -

Tilbage kom han aldrig der,
Nu Qvinden staaer og venter
Imellem Fyrr og Granetræer,
Imellem Ørn' og Glenter.

Og, kiære Herre! rundt omkring,
Hvor du dit Øie vender,
Hvor du opdager sieldne Ting,
Du Olafs Magt erkiender.

I hver en høi, særdannet Blok,
Du har paa Veien skuet,
Opdager du en Troldeflok,
Som Olaf har forkuet.

En Kirke bygged han af Steen,
Og Arbeidsfolket hasted;
En opbragt Trold sled af sit Been,
Og efter Taarnet kasted.

Men Gubben, starblind paa sin Høi,
Slog Benet, det uhyre,
Saa over Kirkens Taarn det fløi,
Og plumped i en Myre.

Og der end ligger Troldens Laar.
Og naar ei Stiernen blinker.
Og man for nær ved Sumpen gaaer,
Man mærker, at det stinker.

Nu klinge Christi Klokkers Klang
Saa herligt over Fieldet.
Paa Taget lyder Droslens Sang,
I Dalen Kildevældet.

Og hvert et Field, og hver en Dal,
Og alle grønne Bakker
Sanct Olaf nu i Himlens Sal
For sin Velgierning takker.''

Hav Tak, min Ven, som dette veed!
Jeg Priis paa Sagnet sætter.
Nu kiøre vi til Dalen ned
Fra de forsteente Jetter.
</body>
</poem>

<poem id="oehlenschlaeger20190216142">
<head>
    <title>De tydske Studenter i Vigersund</title>
    <firstline>Hvor man allermindst det venter</firstline>
    <source pages="280-281"/>
    <quality>korrektur1,kilde,side</quality>
</head>
<body>
Hvor man allermindst det venter,
Gaaer fra Tydstland ud Studenter;
Her ved Sundet, froe i Sind,
Traf vi fire, just ei unge,
Men dog alle lidet tunge,
Thi de hented Vognen ind.

Og jeg troer, selv To af Flokken,
Væbned' med Spadserestokken,
Vare ældre Skolemænd.
Uden Vogn og uden Frakke
Stege de paa Færgesmakke,
Vilde dybt i Landet hen.

Som den lette Stork, der bringer
Med kun sine sorte Vinger,
Ellers Intet, høist kun Lidt;
I den tynde Sommerkiole
Monne paa sin Styrke stole
Hver, og gik i Stormeskridt.

Godt for dem, det var ei lutter
Tydskere! To norske Gutter
Fulgte med, som Tolke nok.
Norske Bonden ei den Jydske
Ret førstaaer, og mindre Tydske,
Fiernt bag Fieldets Kæmpeblok.

Nu Guds Fred, I raske Knegte!
Ja, det kalder jeg en ægte
Reise, naar man selv kan gaae.
Femti Aar først lagt tilbage -
Nei, da vil man heller age
Med den lune Kappe paa.
</body>
</poem>

<poem id="oehlenschlaeger20190216143">
<head>
    <title>Kongsberg</title>
    <firstline>Nu mere mørkt sig Fieldet sammendrager</firstline>
    <source pages="281-286"/>
    <keywords>novalis</keywords>
    <quality>korrektur1,kilde,side</quality>
</head>
<body>
Nu mere mørkt sig Fieldet sammendrager,
  Udsigten stoppes af de snevre Klipper,
  Et andet Ansigt paa Naturen tager.

Den vidtudbredte Dal vort Øie slipper.
  Igiennem mørke Fyrreskov vi kiøre,
  For Blæsten Grenen gynger, Qvisten vipper.

Dernede kan man Lougens Vandfald høre.
  Nu nærme vi os Biergets dybe Grube,
  Min gamle Ven vil selv derind mig føre.

Her aabner altsaa du din sorte Strube,
  Udgarde-Lokes frygtelige Bolig?
  Her bygge travle Dverge deres Kube?

Skiøndt aldrig seet, er jeg med dig fortrolig.
  Jeg kiender dig; jeg fulgte Thor i Fieldet,
  Da han for Hel i Hallen traadte rolig.

Nu jeg forlader Himlen, Kildevældet,
  De muntre Bakker med de grønne Grene.
  Det er bestemt, og Dommen er alt fældet.

Her borer Gangen sig igiennem Stene,
  Vel halvt en Fierdingvei dybt under Jorden.
  Nu vandre vi fra Livet saa alene.

Her skiller ikke sig fra Syden Norden;
  Forfængligheden med sin Farve viger.
  Men fiernt jeg hører Skud, som af en Torden.

En Stemme dybt i Hvælvingen mig siger:
  ,,Velkommen, danske Digter! i mit Indre.
  Her Dagen og Forskielligheden viger;

Men Haabet ei. Det lokker ikke mindre.
  De sorte Biergmænd kun til Fliden spores
  Af Sølvets Aarer, som i Stenen tindre.

Stig i den Afgrund, som i Bierget bores!
  Og jeg skal vise dig den hvide Lilie,
  Som visner ei; og sikkert vil du mores.''

Jeg lyder, hemmelige Røst! din Villie.
  Nu øiner jeg den første smalle Stige,
  Og træder freidigt over tynde Tilie.

Jeg, som Aladdin, staaer i Biergets Rige.
  Noureddin! vil du, jeg skal Lampen hente?
  Du vil i Mørket dog ei fra mig vige?

Du vil dog, til jeg kommer op, mig vente?
  Min Hierne fylder sig med Phantasier,
  For alle gamle Billeder at hente.

Nu tykkes mig, at hele Larmen tier.
  De grimme Biergmænd med de sorte Masker
  Den hemmelige Ret med Blus indvier.

Som Svende, der med Døden overrasker.
  Bort, fæle Billeder! bort, vilde Tanker!
  De hente jo kun Sølv i deres Tasker.

Jeg stiger dristigt ned ad stærke Planker.
  Af syv og tredve Stiger Foden iler -
  Nu staaer jeg der, hvor Haabet kasted Anker.

I Qvartsen rigeligt Sølvmalmet smiler,
  En Rigdom er i norske Fieldet funden.
  Her Verdens Afgud i sin Vugge hviler.

Man henter ham som Noer fra Klippebunden;
  Men han behandles haardt: med Jern og Krudtet
  Udsprænges han, og bringes op i Lunden.

Der vorder han i Stampeværket sluttet,
  En Skole, som gaaer frem ei med det Gode,
  Thi under tunge Pæl han bliver puttet.

Dog føler han sig der ret vel til Mode.
  Han blinker meer, jo meer ham Biælken rammer,
  Og Elvens Bølger Dyndet af ham toede.

Nu altid mere stolt hans Øie flammer;
  Som han opdrages meer, han ogsaa føler
  Sin Adel - og forlader mørken Kammer.

Ham Ilden smelter, og ham Luften køler.
  Han præges, faaer sit kongelige Vaaben,
  Og Jordens Sværm et Hurra til ham brøler.

Den Hele Verden staaer nu for ham aaben.
  Dog maa han vogte sig, at ei han kommer
  Til den, som ivrigst var i Hurraraaben -

Jeg mener nemlig, i en Gierrigs Lommer;
  Thi da han vorder levende begravet,
  I Kisten sluttet uden Lov og Dommer.

Og hvis for Thee han sendes over Havet
  Til China, vil han dybt i Taarnet finde
  Sit Hvilested, som her i Klippen lavet.

Men, ak! hvad drømmer jeg dog denne Sinde?
  Jeg staaer i Biergets Dyb - og skal tilbage,
  Imens saa vide mine Tanker rinde.

En liden Stund vil jeg i Øie tage
  Dog denne Hule først. Saa dybt ei atter
  Jeg kommer sikkert mine Levedage -

Og ei i Graven selv; min Grav omfatter
  Den tynde lille Skorpe nær ved Lyset,
  Bedækket af de grønne Blomstermatter.

Men her betages jeg af Undergyset
  I Jordens Indvold, i granitne Hule.
  Dog har mig Dybden ei fra Bunden kyser.

Nu skal mig længer ei Afgrunden skiule,
  Jeg maa tilbage. Himmel! men jeg trættes.
  Hvorledes kommer man af denne Kule?

Kun ved at Foden over Foden sættes.
  Men alle disse Stiger? Knæet bæver;
  Ved ingen Hielp den lange Klavren lettes.

Dog alt som meer jeg mig af Dybet hæver,
  Tilbagekommer Styrken, kommer Modet.
  Nu staaer jeg fro igien i Stollen snever.

Men hedt i Arnerne mig koger Blodet.
  En Kaabe vil jeg hurtigt om mig kaste,
  Og Huen trykker jeg dybt ned paa Ho'det.

Nu giennem mørke Gang vi atter haste
  Til Lyset. Ak! der kommer det, det blaaner
  Igiennem Aabningen af Fielde faste.
  
Det tykkes mig, som flere klare Maaner
  Bestraalte Jorden; men det er kun Dagen,
  Hvis rene Glands det røde Blus forhaaner.

Nu trænges ikke meer til Fakkelskagen,
  Til under Hvælvingen sin Hals at bøie.
  Til slig en Reise giør jeg neppe Magen.

Men ofte skuer jeg med Siælens Øie,
  O Kongsberg! i dit frygtelige Giemme
  Fra grønne, solbestraalte Siællands Høie,

Og glæder mig - saa sikker og saa hiemme.
  Men, Novalis! skiøndt yndig var din Vise,
  Skiøndt ung min Røst jeg blandte med din Stemme,

Kan jeg dog meer ei Biergmands-Livet prise.
  ,,Wer ihre Tiefen mißt, ist Herr der Erde,''<note>Fra Novalis' <xref poem="novalis2005060502"/> som den yngre Oehlenschläger oversatte i <xref poem="oehlenschlaeger2001053003"/>.</note>
  Det skrev med flygtig Griffel du paa Flise.

Ei Dybet glæde kan, men kun forfærde.
  Afstumpes Mandens Hierte kan for Sorgen
  Ved vante Dont bag frygtelige Gierde;

Men frydes kan han kun hver Søndagmorgen,
  Naar Klokken ham fra Field til Kirken kalder,
  Naar Solen er ham længer ei forborgen -

Naar paa hans blege Kind en Straale falder.
</body>
</poem>

<poem id="oehlenschlaeger20190216144">
<head>
    <title>Faldet i Hougsund</title>
    <firstline>Hist syv og tredve Stiger ned</firstline>
    <source pages="287-288"/>
    <quality>korrektur1,kilde,side</quality>
</head>
<body>
Hist syv og tredve Stiger ned
I Biergets Dyb mig bare,
Og Foden ei det mindste gled,
Og ei den mindste Fare;
Et lille Flisetrin kun her
Fra Stuen ud i Gaarden -
Jeg styrter, og jeg havde nær
Ei reist mig meer fra Jorden.

,,Saa hurtigt er det med os giort.''
Den Sætning - den er rigtig.
,,Forsigtighed ei siger stort.''
Og var jeg da forsigtig?
I Fald jeg havde Hullet seet
I Stenen, der i Kanten,
Saa var vist ikke Faldet skeet,
Og jeg var heel, min Sandten!

Nu revned i usalig Stund
Først Klædet mig, saa Huden.
En Skrædder boer i Hougesund;
Hvo lever Slig foruden?
Han hele maa min første Hud;
Men Saaret her - det andet?
Det læges med en lille Klud,
Neddypt i Hovedvandet.

Og nu - det bør ei vorde glemt,
Da dog om Sligt er Talen;
Jeg føler mig alvorlig stemt,
Min Læser! hør Moralen:
,,Vi store Farer let undgaae,
I Nød de sielden bragte;
Men tidt vi styrte for de smaae,
Fordi vi dem foragte.''<!-- Citat? -->
</body>
</poem>

<poem id="oehlenschlaeger20190216145">
<head>
    <title>Farten i Maaneskin</title>
    <firstline>Saa har I ogsaa her en Maane?</firstline>
    <source pages="288-290"/>
    <keywords>storm</keywords>
    <quality>korrektur1,kilde,side</quality>
</head>
<body>
Saa har I ogsaa her en Maane?
,,Ja, kiære Digter! som du seer.
Det er den samme, som i Skaane
Og som i Siællands Dale leer.''
Mig tykkes næsten, at de græder,
Den straaler mig saa taareqvalt.
,,Hvo veed? Maaskee den Øine væder,
Fordi du ned af Trappen faldt.''

Lad være, Kurre! med den Pokker
Ufølsomhed, de Sidespring.
Ei Maanen er en Gedske Klokkers,
Som græder over Ingenting.
Vel ofte hendes Taarer rinde;
Og Edvard Storm, min Pleiefaer,
Den kaldte ,,Tydskernes Gudinde'',
Fordi han ei forelsket var.

Men naar engang din Time kommer,
Og træffer dig Cupidos Piil,
Da søger du i natlig Sommer
Den hulde Maane med sit Smiil.
Den, som ei elsker, ei den fatter;
Og den, som meer ei elske kan,
Han seer paa den saa rolig atter,
Som den sig selv i stille Vand.

Dog kunde tidt igien tilbage
Man ønske vel den bittre Lyst
Og denne søde Veemodsklage,
Som stærkt opliver Skialdens Bryst.
Til Bacchus tog sin Tilflugt Mangen;
Til ham staaer heller ei min Hu.
,,Hvad kan dig da begejstre?'' <w>Sangen!</w>
Min Valborg er en Musa nu.

Min Maane nu er Melpomene,
Hun straaler til den danske Skiald
Igiennem Bøgens, Birkens Grene,
Ved Kildevæld, ved Fossens Fald.
Min Glædes-Rose staaer i Solen,
Der har dm selv Apollo sat;
Men Maanen klækker ud Violen,
Som dufter giennem Tidens Nat.

Og see - et helligt Vennemøde
Jeg altid har i Maaneskin:
Jeg skuer mine kiære Døde
Tilsmile mig med blegen Kind.
Mig tykkes, at de venligt spørge:
Du har os dog end ei forglemt? -
,,Fy, Skiald! vil du alvorligt sørge?
Nys var du jo saa lystig stemt.''

Det Skialdens Ansigt gaaer, som Maanen:
Snart græder den, og snart den leer.
Klar i den lyse Himmelblaanen
Man den saa rolig munter seer;
Men naar i røde Dunst den svømmer,
Og farer den i Skyen vild.
Da, som en bleg, phantastisk Drømmer,
Den gyser for sin egen Ild.
</body>
</poem>

<poem id="oehlenschlaeger20190216146">
<head>
    <title>Drammen</title>
    <firstline>Nu da vi Drammen besøge? - Ja vist! og her du fra Fieldet</firstline>
    <source pages="290-291"/>
    <keywords>rahbekk</keywords>
    <quality>korrektur1,kilde,side</quality>
</head>
<body>
Nu da vi Drammen besøge? - ,,Ja vist! og her du fra Fieldet
Overskuer den grandt.'' - Hvilken besynderlig By!
Husene ligge jo alle, som Perler trukne paa Traaden,
Langs ad Fiorden. Hvor lang Gaden vel er? - ,,Ja jeg troer,
Sikkert en halv Miils Vei.'' - Det var som Pokker! Saa seile
Folk vel paa Baade kun her, naar de giør Venner Besøg? -
,,Nei! de kiøre, de gaae, de ride.'' - Men hisser jeg skuer
Flere Stæder. See, der kneiser jo atter en By
Smukt paa den modsatte Kyst. - ,,Ja, det er Bragernæs, Strømsø.
Tangen, en Ladeplads, seer du herhenne. Men Alt
Hører til Drammen.'' - Ei, den er stor og deilig for Øiet.
Sikkert til Handel den her ligger særdeles beqvem.
Nu til vor ædle Vert, den kraftige <w>Blom!</w> Han har venligt
Budt os til Giest i sit Huus. Vidste vi kun, hvor han boer.
,,Hør du, min Gut! siig, hvor boer Amtmand Blom?'' Men jeg først maa
Kiøbe mig Handsker. For sort skræmmer det Par, som jeg bær.
Dahl, fortræflige Ven! nu iler han hen i en Krambod -
Nei, jeg skammer mig fast. - Der er han atter igien.
Deilige gule Handsker! Ja, nu kan vi gieste vor Amtmand.
,,Han er ei kommen endnu fra Christiania selv;
Men hans Frue modtager os først, og venter i Hallen.''
Pynte lidt maa man sig dog, for man giør Damer Besøg.
,,Var det nu ei fortræfligt, at jeg fik Handskerne vasket
I en Hast?'' - Med et Smiil hilser den venlige Viv,
Som forkynder, at hun har Skialden kiær. Og mit Billed
Finder i Kammeret jeg hænge paa Væg ved min Seng.
Det er hængt derhen i Dag! Nei, sikkert i lang Tid
Havde det der sin Plads; tidligt alt stukket af Flint,
Ligner det dog endnu. Besynderligt! her skal vi mødes?
Ikke saasnart vel igien træffes her Adamer to.
Malt af en Huusveninde desuden Axel og Valborg
Fandt jeg paa Væggen. Jeg har Venner i Drammen da med?
Ja, tilvisse! Det saaes, da Blom mig bragte til <w>Thorne</w>,
Hvor den forsamlede Kreds hædrede Skialden paa ny;
Hvor den dygtige Mand, som Ægir og Freier velsigner.
Ogsaa til Digterens Tarv viste sig varm, som en Skiald.
Ak, men jeg føler, at jeg med Sligt dig trætter, min Læser!
Billigt misbilliger du, at jeg gientager min Roes.
Men Taknemmelighed mig byder at takke. Tillad mig
End, at den herlige Blom takke jeg maa som min Væt.
Venskab har jeg stiftet med ham. Men ogsaa for gammelt
Venskab aabned sig her Hiertet i fremmede Sta d:
Ærlige <w>Wulfsberg!</w> du mig bragte Mindet tilbage,
Bakkehuset igien jeg mellem Træerne saae
Ved din deilige Hauge. Du nævnte Camma med Rahbek -
Og ved din Velkomst-Qvad Veemodens Taare nedrandt.
</body>
</poem>

<poem id="oehlenschlaeger20190216147">
<head>
    <title>Kirken i Drammen</title>
    <firstline>Selsom rørt jeg blev til Mode</firstline>
    <source pages="292-293"/>
    <quality>korrektur1,kilde,side</quality>
</head>
<body>
Selsom rørt jeg blev til Mode,
Da jeg ind i Kirken kom.
Atter jeg mig træde troede
For min Barndoms Helligdom.
Jeg ved Norges fierne Bierg
Troede mig paa Fredriksberg.
Giennem Vindvet skinte Solen,
Mens jeg sad hos Blom i Stolen.

Mindet paa sin Englevinge
Da besøgte mig forvist.
Orgelet jeg hørte klinge.
Men saae ingen Organist.
Da, min salig Fader! du
Venligt stod for Skialdens Hu.
Følelsen mig overvælded,
Du var hos din Søn paa Fieldet.

Skibet, som nu ikke længer
Findes i min Kirke der.
End i Drammens Kirke hænger;
Ja, jeg saae det atter nær,
Som i Barndoms glade Dag,
Vaie med det danske Flag:
Hvide Kors - et venligt Møde -
Uforandret paa det Røde.

Sikkert aldrig jeg forglemmer
Sangen fra det norske Chor;
Disse klare Drengestemmer
Med den varme Kingos Ord
Til den skiønne Melodie,
Som giør Siælen hellig fri,
Gienklang af den Kraftens-Ode:
,,Nu vel an! vær frisk til Mode.''<note>Der sigtes formentligt til Kingos salme <xref poem="kingo2001071402"/>, som synges på netop denne melodi.</note>

Styrket Kirken jeg forlader
Ved den fromme Talers Kraft.
Nu Farvel, Aand af min Fader!
Hvis Besøg min Aand har havt.
Snart igien ved Vandringsstav
Daglig hilser jeg din Grav.
Hvis du leved, var tilstede -
Hvor min Fryd dig vilde glæde!
</body>
</poem>

<poem id="oehlenschlaeger20190216148">
<head>
    <title>Paradiisbakken</title>
    <firstline>Nu skal vi reise tilbage. Vi komme til Paradiisbakken</firstline>
    <source pages="293"/>
    <quality>korrektur1,kilde,side</quality>
</head>
<body>
Nu skal vi reise tilbage. Vi komme til Paradiisbakken,
Derfra det deiligste Syn har man paa Dalene trindt.
Men - hvor længe var Adam i Paradiset? Det regner;
Nidkiær taagede Dunst Skiønheden hyller i Slør.
</body>
</poem>

<poem id="oehlenschlaeger20190216149">
<head>
    <title>Farvel til Norge</title>
    <firstline>Farvel, du skiønne Norges Land!</firstline>
    <source pages="293-295"/>
    <quality>korrektur1,kilde,side</quality>
</head>
<body>
Farvel, du skiønne Norges Land!
Maaskee jeg meer dig aldrig skuer.
Nu vinke Bøgens, Egens Buer
Den danske Skiald til Fædrestrand.
Jeg længes efter vante Bo
Uagtet al den Gunst, jeg nyder;
Uagtet Bierg og Dal mig fryder,
Paa Sletten først jeg finder Ro.

Og finder jeg den selv ei der,
Saa maa jeg ile dog tilbage,
Hvor mine unge Levedage
Mig efterlod de gamle - Træer.
Skiøndt Mennesket paa hurtig Fod
Kan i Natur sig frit bevæge,
Det har han fælles dog med Ege,
At Sindet dybt nedslaaer sin Rod.

Fri er vor Tanke, fri vor Aand,
Ked hver en Kyst den finder Havnen;
Men Hjertet bundet er til Stavnen,
Og elsker dette Trællebaand.
Mit flade Land jeg her ei seer,
Jeg Horizonten ei kan skue;
Jeg trænger til den skiønne Bue,
Jeg kan den ei undvære meer.

Mig knuger Bierget i sin Favn.
Saa lad mig kiæk da Volden sprænge
Da vil jeg mindes varmt og længe
Det hulde Norge - som et Savn.
Ak, Mennesket er eengang saa:
Ham Lunet, Øieblikket frister;
Den store Glæde, som han mister -
Ja, den først ret han skiønner paa.

Og derfor vil jeg miste dig,
O Norge! for i Fremtids Dage
At faae dig fuldeligt tilbage,
Naar ungen Hiemvee plager mig.
Gienleve vil jeg da hver Stund;
Dit Field, din Elv, din Dal jeg mindes;
Og Vennen - han skal ogsaa findes
I Hiertet og i Bøgelund.

Dog hvorfor skulde Skialden ei
Engang da med fornyede Glæder
Giensee de kiære fierne Steder?
Snelt reises jo den lange Vei.
Nei, Brødre! mit Farvel i Dag
Ei gielder alle Livets Dage;
Jeg kommer vist engang tilbage -
Til Bergen og til Throndelag.
</body>
</poem>

<poem id="oehlenschlaeger20190216150">
<head>
    <title>Den sidste Morgenstund i Christiania</title>
    <firstline>I aarle Morgenstund, før Solen smukt</firstline>
    <source pages="295"/>
    <quality>korrektur1,kilde,side</quality>
</head>
<body>
I aarle Morgenstund, før Solen smukt
Fik farvet med sit Purpur Biergets Tinde,
Blev sendt mig til Farvel af en Veninde
En Kurv med skiønne Blomster og med Frugt.
Og flere Venner ved den norske Bugt
Med Skialden Afsked tog for denne Sinde.

  Nu fylder Seilet, lykkelige Vinde!
Den søde Saft, den Hulde Blomsterduft
Skal med den norske Klippe mig forbinde,
Til atter hist jeg staaer i Havnen inde.

  Og visner snart end Blomsten med sin Duft -
Det kiære Minde visner ingensinde.
</body>
</poem>

<poem id="oehlenschlaeger20190216151">
<head>
    <title>Gothenborg</title>
    <firstline>Da første Gang vi seiled forbi</firstline>
    <source pages="296-297"/>
    <quality>korrektur1,kilde,side</quality>
</head>
<body>
Da første Gang vi seiled forbi
Den fremmede Stad,
Ei dvæle kunde med Skibet vi
Ved Klippers Rad.

Men da tilbage vi atter kom
Paa Farten blid.
Da til i Staden at see sig om
Var nok af Tid.

Sin Vogn til Byen mig laante strax 
En fremmed Mand.
Den Forstad er af et eget Slags
Paa Svea-Strand;

Man kiører og kiører, og tænker: ,,Nu
Er endt den Vei!''
Men derfor i Gothenborg est du
End kommen ei.

Da endelig Staden jeg fik at see -
Ha, hvilken By!
Den staaer, som tryllet frem af en Fee,
Saa stor og ny.

Men mennesketom. Jeg frygted Meen
Ved Feens Had.
,,Men Folket forvandlet er til Steen
I fremmede Stad?''

Men snart jeg mærked, de var ei Steen.
En ædel Flok
Paa Skibet mig søgte, var ikke seen,
Men liflig nok.

Først lædskedes aandeligt min Tørst,
Jeg fro var Giest:
Sin Hustrues Digte mig bragte først
En venlig Præst.

Saa kom en Skare, som fordred Viin.
Min Skaal man drak,
Og gierne hørte den Klynge fiin 
Min varme Tak.

Hvo vare de Svende? Studenter vist?
Ei denne Gang!
En Garderskare fra Stockholm hist
Af Helterang.

Champagneren skummed, de drak min Skaal,
Og mig forlod.
Og snart jeg nær ved min Reises Maal
Paa Dækket stod.
</body>
</poem>

<poem id="oehlenschlaeger20190216152">
<head>
    <title>Hiemkomsten</title>
    <firstline>Nu aabner, Fædreland! du atter mig din Favn</firstline>
    <source pages="297-298"/>
    <quality>korrektur1,kilde,side</quality>
</head>
<body>
Nu aabner, Fædreland! du atter mig din Favn;
Men Skyen tung mod Havet segner.
Jeg seer ei Taarnene paa Kiøbenhavn -
Det regner.

Indhyllet er den skiønne Stad i Slud.
Ei Bøgeskoven os forlyster.
Der ellers seer saa deiligt ud
Fra vore Kyster.

Støvregnen falder. Stundom dog der gik
En Straale giennem Tæppet, Dunster virke.
Ak, see! der kasted Sol et venligt Blik
Paa Fruekirke.

Der boer jeg, og der venter mig min Slægt.
Gid glade jeg dem finde maatte!
Tog du dem, Himmel! i din Varetægt? -
O, min Charlotte!

Gud signe jer! Nu skynder eder, kom
Til Arnen; der jeg Intet vil fordølge.
Erindringen giør Reisen om,
Og I skal alle Fader følge.
</body>
</poem>

<poem id="oehlenschlaeger20190216153">
<head>
    <title>Tilbageblik</title>
    <firstline>Naar jeg fra min lave Dal</firstline>
    <source pages="298-300"/>
    <quality>korrektur1,kilde,side</quality>
</head>
<body>
Naar jeg fra min lave Dal
Og fra Bakken ved Slottet til Søen henskuer,
I den muntre Lindesal,
Under Grenenes hvælvede Buer -
Ha! da mindes jeg med Lyst
Hine Klipper, som stolte, som vældige stande,
Trodse Vind med blottet Bryst,
Hilse Solen med skaldede Pande.
Ja, da mindes jeg det Field,
Hvor jeg mig befandt saa vel;
Hvor jeg under Himlens Blaa
Stod paa Skrinten og Sletterne faae.

Naar jeg drikker af min Bæk,
Naar jeg smilende drømmer ved rislende Kilde,
Ved den fulde Rosenhæk -
O, da mindes jeg Fossene vilde,
Som med uophørligt Brum,
Medens Regnbuen hvælves i evige Taage,
Slaaer et steds fornyet Skum
Giennem Stenenes kløftede Kroge.
O, da mindes jeg den Flod,
Hvorved norske Bonden stod,
Hvor han glædte Skialdens Hu
Med det stolte, fortrolige Du.

Naar jeg sidder i min Kreds
Mellem Venner fra Ungdommens fagreste Dage,
Naar jeg skuer der tilfreds
Paa de bortfløine Timer tilbage -
O, da glemmer jeg vist ei,
For den Danske, den Norske, som venligt i Møde
Kom mig paa min Manddoms Vei,
Som en Yngling i Morgnen hiin røde.
Hvad jeg søgte, der jeg fandt,
Dølen Skialdens Hierte vandt.
Iduns Drik af Kampe-Field
Viger ikke, Castale! dit Væld.

Men skiøndt gierne jeg en Flugt
Giør imellem til Nors og Germaniens Lande,
Snart igien til Axelbugt
Længes Hiertet, hvor Bøgene stande.
Nei, for intet Field i Nord
Kan jeg siællandske Marker og Østresalt glemme,
Og den hulde Plet af Jord,
Hvor med Livet først tømte min Stemme.
Elskte Fredrik! ved din Sø
Vil jeg leve, vil jeg døe.
Danemark en Krands mig gav,
Som ei visner paa Digterens Grav.
</body>
</poem>

<poem id="oehlenschlaeger20190216154">
<head>
    <title>Armbaandene og Guldhornet</title>
    <firstline>En Reisende, som søgte sieldne Sager</firstline>
    <source pages="300-301"/>
    <quality>korrektur1,kilde,side</quality>
</head>
<body>
En Reisende, som søgte sieldne Sager,
Fandt, først i eet, saa andet Naboland,
To skiønne Smykker paa den fierne Strand,
Som skienkes ham, og som han med sig tager.
O, hvor Klenodiet ham høit behager,
I Hytten, langt fra Sværmens Larm og Støi,
I Nærhed af en gammel Kæmpehøi!

  En Morgen triner ham en Ven i Møde.
Da denne seer Armbaandene, som gløde
Paa Væggen hisset i den lille Hal,
Han siger til sin Ven, som var en Skiald:
,,Min Broder! see, du fryder dig med Rette,
Og skiønt det var, dig skienktes disse Baand;
Til fierne Brødre binde de din Aand.
Men kun endnu jeg vil tilføie dette:
Tidt søges i det Fierne - dyrebar
Den Skat, som alt man i sin Nærhed har.
Tag Spaden, grav i Høien ved din Hytte!
Lidt Jord maaskee behøver du at flytte,
Saa vil du see!''
                Han grov i Høiens Muld,
Og fandt - et herligt Offerhorn af Guld,
Hvorpaa der stod:
                ,,Lad Ringene dig smykke!
At du dem fandt, det var en sielden Lykke.
Men dette Guldhorn, som i Dag du fik,
Dig bringe med sin Skiønhed til at tænke:
<w>Det Bæger, som blier fyldt med Livets Drik,</w>
<w>Maa Fædrelandet skienke.''</w>
</body>
</poem>

</content>
</section>

</workbody>
</kalliopework>

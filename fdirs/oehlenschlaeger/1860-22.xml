<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1860-22" author="oehlenschlaeger" status="complete" type="poetry" parent="1857-1862">
<workhead>
    <title>Poetiske Skrifter</title>
    <subtitle>
        <line>To og Tyvende Bind. Digte, Fjerde Deel.</line>
    </subtitle>
    <linktitle>Samlede Skrifter, 22. Bind</linktitle>
    <toctitle><num>Bind 22.</num>Digte, Fjerde Deel</toctitle>
    <breadcrumbtitle>Bd. 22</breadcrumbtitle>
    <year>1860</year>
    <notes>
        <note>Teksten følger Adam Oehlenschläger: <i>Poetiske Skrifter</i>, F.L. Liebenberg (red.), Selskabet til Udgivelse af Oehlenschlägers Skrifter, Bd. 22, 1860.</note>
    </notes>
    <pictures>
        <picture src="1860-22-p1.jpg">Titelbladet til <i>Poetiske Skrifter</i> (1860) lyder ,,Oehlenschlägers Digte. // Udgivne / af / F. L. Liebenberg. // Fjerde Deel. // Kjøbenhavn. / Forlagt af Selskabet til Udgivelse af Oehlenschlägers Skrifter. // Hovedcommissionair: Th. Lind, Store Kjøbmagergade Nr. 6. / 1860.''</picture>
    </pictures>
    <source facsimile="115208057560_color" facsimile-pages-num="350" facsimile-pages-offset="18">Adam Oehlenschläger: <i>Poetiske Skrifter</i>, F.L. Liebenberg (red.), Selskabet til Udgivelse af Oehlenschlägers Skrifter, Bd. 22, 1860.</source>
</workhead>
<workbody>

<poem id="oehlenschlaeger2019021801">
<head>
    <title>Til Schleiermacher, da han besøgte os</title>
    <toctitle>Til Schleiermacher. Sept. 1833</toctitle>
    <subtitle>Den 27de September 1833.</subtitle>
    <firstline>Tidt sang vi her i Hiemmet</firstline>
    <source pages="1-2"/>
    <dates>
        <event>1833-09-27</event>
    </dates>
    <quality>korrektur1,korrektur2,kilde,side</quality>
</head>
<body>
Tidt sang vi her i Hiemmet
Til Roes for danske Mand;
Men hver en ædel Fremmed
Er fra vort Fædreland,
Thi Jorden er vor Moder,
Hun skienker fælles Løn,
Og den vi kalde Broder,
Som Snillet kalder Søn.

Os Videnskab forbinder,
Den Kiæde — den er stærk.
Forskelligheden svinder
For Tankens bedste Værk.
I Videnskabens Alder,
I Kunstens hulde Favn
Vi <w>den</w> vor Landsmand kalder,
Som virker Aandens Gavn.

Og, Brødre! hvo har dette
Vel meer, end denne Mand,
Hvem her vi Krandsen flette,
Som Giest paa Danerstrand?
At bryde Mørkets Lænker,
Var alt hans aarle Færd
Som Taler og som Tænker,
Som Lærer og som Lærd.

Han Østresalt forener
Med Archipeler-Hav.
Hvad Plato gav Hellener
Det han Germaner gav.
Apollo selv ham kaldte,
Han blev Minervas Tolk;
Hvad Socrates fortalte,
Meddeelte han sit Folk.

Da brat en hellig Lue
Ned paa hans Isse foer;
Hvad Øiet ei kan skue,
Forkyndte han med Ord.
Og fiernt fra Bierg og Dale
Saamangen Broder kom,
At lytte til hans Tale
I Kirkens Helligdom.

En festlig Skaal for Giesten,
Som Muserne har kiær,
For Tænkeren, for Præsten —
For Mennesket især!
Den, som i store Stævne
Stod viis — og blid — og bold
Den lærde Mand vi nævne
Melanchton for sin Old.
</body>
</poem>

<poem id="oehlenschlaeger2019021802">
<head>
    <title>Reqviem</title>
    <toctitle>Reqviem. Oversat</toctitle>
    <subtitle>Oversat.</subtitle>
    <firstline>Vredens Dag, som Hevnen skuer</firstline>
    <source pages="3-5"/>
    <quality>korrektur1,korrektur2,kilde,side</quality>
    <!-- TODO: Find originalen. En libretto? -->
</head>
<body>
Vredens Dag, som Hevnen skuer,
Løser Verden op i Luer.
David og Sibylle truer.

Rædsel Jorden skal betage;
Da vil Dommeren hiddrage,
Hver Misgierning at opdage.

Skingrende Basunen lyder,
Stærk den Graven giennembryder,
Siælen for Guds Throne byder.

Døden og Naturen bæver,
Naar fra Støv sig atter hæver
Skabningen, som Dommen kræver.

Da den store Bog udfoldes.
Hvori Alting indeholdes,
Hvorved Straffene forvoldes.

Dommeren da paa sit Sæde
Lasten skal af Larven klæde,
Tugte dem, som overtræde.

Vee, da raaber du, jeg Arme!
Ingen Magt sig vil forbarme.
Selv den Fromme frygter Harme.

Drot, forfærdelig, dog milde!
Du, som Støvet frelse vilde,
Frels mig ogsaa, Naadens Kilde!

Mindes vel, o Jesu søde!
At det var for mig, du døde;
Skaan mig, og tilgiv min Brøde.

For min Redning, Frelser kiære!
Maatte selv du Korset bære;
Sligt et Arbeid spildt ei være!

Dommer! du din Hevn forgiette,
Gak ei strengt med mig i Rette,
Du mit Regnebræt udslette!

Bleg at skrifte jeg begynder,
Brøden rødmende forkynder.
Gud! tilgiv mig arme Synder.

Naade du mod Svaghed øver.
Du, som selv tilgav en Røver,
Ei mit Hierte du bedrøver.

Svagt kun mine Bønner stamme;
Men, Algode! steds den Samme!
Red mig for en evig Flamme.

Du til Faarene mig stille,
Du fra Bukkene mig skille!
Ved din Høire staae vi ville.

Naar Forbandelsen da rammer
Lastens Træl i Helvedflammer,
Saliggiør mig i min Jammer!

Sønderknuset jeg nedsegner;
Streng du ikke med mig regner.
Red mig, Herre! naar jeg blegner.

Høist begrædelig er Dagen,
Naar, op fra sin Skiærsild dragen,
Synderen blier kaldt, den Arme!

Derfor, Gud! du dig forbarme. —
Fromme Jesu, vor Herre!
Giv dem en salig Hvile. Amen!
</body>
</poem>

<poem id="oehlenschlaeger2019021803">
<head>
    <title>Kierulffs Sølvbryllup</title>
    <toctitle>Kierulffs Sølvbryllup. Febr. 1834</toctitle>
    <subtitle>Den 1ste Februar 1834.</subtitle>
    <firstline>Vaarens Blomster ere skiønne</firstline>
    <source pages="5-6"/>
    <dates>
        <event>1834-02-01</event>
    </dates>
    <quality>korrektur1,korrektur2,kilde,side</quality>
</head>
<body>
Vaarens Blomster ere skiønne,
Yndigt staae de med det Grønne,
Men de visne snart;
Aandens Blomster længer vare,
Der for dem er ingen Fare,
Stærk er deres Art.

End et Slags af Blomster gives,
Som ved Hyttens Ame trives.
Det er Hiertets blaae.
Ei de spire blot i Daaren;
Knopper, midt i Vintren baaren,
Smukt paa Stilken staae.

Vaarens Blomster brat forsvunde,
Aandens end saa friske, sunde,
Pryde, Kierulff! dig.
Hiertets Blomster i din Hytte
Hulde Fylgier beskytte,
Her de vise sig.

De med brogetskiønne Flammer
Pryde dette kiære Kammer,
Troskabs Tempelhal,
Hvor du med en værdig Mage
Mange skiønne Fremtidsdage
Kiærligt dele skal.

Myrtekrandsen, som vi række,
Skulde Sølvet vel bedække,
Denne Bryllupsdag;
Men vi Guldet valgte heller,
Spaadom gyldne Glands fortæller,
Alle til Behag.

Det har sagt med Spaadomskræfter,
At den Fest, som følger efter,
Vorder endnu bedst.
Da vi atter os forsamle,
Hiertensunge, skiøndt saa gamle,
Til den kiære Fest.
</body>
</poem>

<poem id="oehlenschlaeger2019021804">
<head>
    <title>Sang</title>
    <toctitle>Sang i Anledning af Kongens Fødselsfest. Febr. 1834</toctitle>
    <linktitle>Sang i Anledning af Kongens Fødselsfest. Febr. 1834</linktitle>
    <indextitle>Sang i Anledning af Kongens Fødselsfest. Febr. 1834</indextitle>
    <subtitle>
        <line>i Anledning af</line>
        <line>Kongens Fødselsfest.</line>
        <line>Afsiungen i Skydeselskabet den 6te Februar 1834.</line>
    </subtitle>
    <firstline>Hvor gierne samler sig en Kreds</firstline>
    <source pages="7-8"/>
    <dates>
        <event>1834-02-06</event>
    </dates>
    <quality>korrektur1,korrektur2,kilde,side</quality>
</head>
<body>
Hvor gierne samler sig en Kreds,
For Glædens Priis at synge;
Hvor munter og hvor veltilfreds
Er da den hele Klynge!
Men naar paa hver en Kyst og Strand
Een Sang de alle qvæde,
Naar Kredsen er — et <w>Fædreland</w>,
Da blier det først en Glæde!

Hvor gierne samler sig en Slægt
Omkring en elsket Fader,
Og beder om Guds Varetægt,
Mens Taaren Øiet bader!
Men er det Landets høie Drot,
Hvem Tak de alle qvæde
Fra Hytten op til Kongeslot —
Da blier det først en Glæde!

Hvor ofte hyldtes Fyrsten ei
Med Ordet blot, med Munden,
Som havde paa sin stolte Vei
Ei Vei til Hiertet funden;
Men naar en Konge for sit Folk
Som Fader er tilstede,
Da vorder Tungen Hiertets Tolk,
Da blier det først en Glæde!

Den Fest, som giør hver Danske glad,
Vi ogsaa glade feire,
Hvor ofte Kongen blandt os sad,
Som Rolf i gamle Leire.
Saa længe som et Skib, en Baad
Gaaer giennem Bælt og Stræde,
Vil Saga mindes Fredriks Daad
Og alle Danskes Glæde.
</body>
</poem>

<poem id="oehlenschlaeger2019021805">
<head>
    <title>Sang</title>
    <toctitle>Sang i Anledning af A. Theils og Jfr. Wilstrups Bryllup. Marts 1834</toctitle>
    <linktitle>Sang i Anledning af A. Theils og Jfr. Wilstrups Bryllup. Marts 1834</linktitle>
    <indextitle>Sang i Anledning af A. Theils og Jfr. Wilstrups Bryllup. Marts 1834</indextitle>
    <subtitle>
        <line>i Anledning af</line>
        <line>Proprietair A. Theils og Jomfru E. D. Wilstrups Bryllup.</line>
        <line>Den 15de Marts 1834.</line>
    </subtitle>
    <firstline>Adam sad i Paradiis</firstline>
    <source pages="8-9"/>
    <dates>
        <event>1834-03-15</event>
    </dates>
    <quality>korrektur1,korrektur2,kilde,side</quality>
</head>
<body>
Adam sad i Paradiis,
Glædte sig ved Blomst og Frugter,
Mellem alskens Lov og Riis,
Og ved Euphrats køle Bugter;
Men først da han fandt Mandinden,
Ret i Paradiis han kom,
Da først følte han med Qvinden
Sig i Skiønheds Helligdom.

Siden har hver Adams-Søn,
Naar han fik en Edens Have,
Til Jehova giort en Bøn
Om den samme kiære Gave.
Og naar først han vandt en Pige,
Slog det heller aldrig feil;
Og det Samme kan man sige
Om vor gode, kiære Thejll.

See, han drog til Axelstad,
Da man allermindst det tænkte,
Om Dortheas Hierte bad,
Og hun gierne ham det skienkte.
Til sit Paradiis han iled
Atter med sin vene Mø,
Lykken dem i Møde smiled
Over Land og over Sø.

I hans Paradiis vi nu
Sidde her i Vennekiæde,
Ønske med oprigtig Hu
Dem en reen, en varig Glæde.
Paradiis er ingen Fabel,
Det er her, som før det var.
Ingen Kain — mangen Abel
Glæde dette Brudepar!
</body>
</poem>

<poem id="oehlenschlaeger2019021806">
<head>
    <title>Til Caroline Amalia</title>
    <toctitle>Til Caroline Amalia. Den 28de Juni</toctitle>
    <subtitle>Den 28de Juni.</subtitle>
    <firstline>Svarer mig, I Vaarens Døttre!</firstline>
    <source pages="9-11"/>
    <quality>korrektur1,korrektur2,kilde,side</quality>
</head>
<body>
Svarer mig, I Vaarens Døttre!
Pragt for Hulde Sommerdage!
Lærer mig den søde Trolddom,
Siger, hvordan I det mage;

At I kiækt i hver en Sommer
Stedse ny jer lade skue,
Som om aldrig forhen Øiet
Havde seet den skiønne Lue.

Thi naar, Rosenknop! dit Purpur
Du af fulde Bæger gyder,
Og naar, Lilie! din Ambra
Kraftigt af din Urne flyder;

Sødt henrykkes da i Skoven,
Naar hun plukker jer, Fyrstinden,
Selv med Lilier paa Barmen,
Og med Rosenblus paa Kinden.

Hvordan lære skal af Blomsten
Skialden til en Fest at digte,
Evigdyrebar hans Hierte,
Saa at ei hans Toner svigte?

Digteblomsten hurtig visner,
Naar den sig for tidt gientager;
Sommerblomsten tusind Gange
Skiøn, som første Gang, behager.

Som da første Gang ved Floden
Eva skued den i Lunden,
Fryder end den Evas Døttre
Hver en Vaar, den bliver funden.

Lær til Carolinas Fester
Mig at digte, Rose! Lilie!
Evnen, Magten er der ikke.
Hvad forslaaer den gode Villie?

,,Digter! lad dig ei forskrække;
Hvorfor har dig Frygten smertet?
Altid nyt, som Blomst i Vaaren,
Var det Ord, der kom fra Hiertet.

Og den venlige Fyrstinde
Lytte vil til Skialdesangen,
Om end her i Glædesvrimlens
Høie Raab sig taber Klangen.''

Freidig da i Rosenkrandsen
Fletter jeg Forglemmigeier.
Smilet fra den Høies Læber
Er, min Sang! din bedste Seier.
</body>
</poem>

<poem id="oehlenschlaeger2019021807">
<head>
    <title>Fuglekonge-Skaal</title>
    <toctitle>Fuglekonge-Skaal. Juli 1834</toctitle>
    <subtitle>Den 31te Juli 1834.</subtitle>
    <firstline>I Vinen er en sielden Kraft</firstline>
    <source pages="11-13"/>
    <dates>
        <event>1834-07-11</event>
    </dates>
    <quality>korrektur1,korrektur2,kilde,side</quality>
</head>
<body>
I Vinen er en sielden Kraft,
Thi Aanden i vor Druesaft
Vort Broderskab forbandt.
Forfænglighed vor Kreds forlod,
Saasnart kun Bacchi søde Blod
Sin Vei til Hiertet fandt.
Vi glemme Titel, glemme Rang
Ved Druesaft, ved Bægerklang,
Ved Tonekunstens Hexeri.
Ja, Bacchus! nu er Magten din:
Du skaber Mennesker af Viin
Ved Hielp af Poesie.

Vort Danmark er et lille Land,
Men Axelstad sig maale kan
Med hver en større By.
Hver Broder fra den kiære Stad
Her føler sig saa hierteglad,
Og lader Grillen flye.
Der fordres kun til dette Bord:
En Mand af Hierte, Mand af Ord,
Med Troskab for det elskte Nord:
Og saa en Ven af Munterhed,
Som hurtig sig at trøste veed,
Er Sorgen ei for stor.

Nu glæder eder, alle Mand!
Endskiøndt vi meer ei træffe kan
Vor Poppe paa sin Stang.
Godt er det, at man traf ham alt,
Thi ellers neppe ned han faldt
Ved Mødet denne Gang;
Thi skiøndt vi Alting dobbelt seer,
Kan vi dog ikke sigte meer,
(Som det gaaer mig, det gaaer vel Fleer?)
Ja, Bacchus har os alle skudt,
Skiøndt ganske fugtigt var hans Krudt.
See bare, hvor han leer!

Vort Gilde! kraftigt du bestaaer,
Endskiøndt du est sex hundred Aar,
Blier ei af Dage mæt.
Og leve nu hver Fugledrot,
Og Hver, som ellers sigter godt,
Og Hver, som sigter slet!
Men før vi Gildet har forladt,
Og før vor Glæde bliver mat,
Vi raabe: Leve Salicath!
Du var et Fuglekonge-Speil,
Din Munterhed slog aldrig feil,
Den gik for fulde Seil.

Hvad ingen Jordens Konge kan:
Glad drikke med sin Eftermand,
Det kan du saare godt.
Du lægger ned din Værdighed
Med lystige Beskedenhed,
Og er ei længer Drot.
Men <w>Broder</w> est du os, som før,
Og derfor Flasken — hør kun, hør!
Slaaer Proppen ud til din Honneur,
Og ærligt raaber alle Mænd:
,,Bliv Fuglekonge snart igien,
Og altid Broder, Ven!''
</body>
</poem>

<poem id="oehlenschlaeger2019021808">
<head>
    <title>Ved Peter Erasmus Müllers Jordefærd</title>
    <toctitle>Ved P. E. Müllers Jordefærd. Sept.  1834</toctitle>
    <subtitle>Den 8de September 1834.</subtitle>
    <firstline>En Ædling atter vi begræde</firstline>
    <source pages="13-14"/>
    <dates>
        <event>1834-09-08</event>
    </dates>
    <quality>korrektur1,korrektur2,kilde,side</quality>
</head>
<body>
<nonum><center><w>Før Talen.</w></center></nonum>

En Ædling atter vi begræde,
Dog ei med vilde Smerteskrig;
En Fader, Ven til Jord vi stede,
Og gaae bedrøvet med hans Liig.
Igiennem Kirkens skiønne Gang
Basunen lyder Himmelklang.

Apostlerne her fra hver Side
Saa mildt hen til din Kiste see;
Du var den Venligvise, Blide,
Og du Apostel var, som de.
Hist strækker Jesus ud sin Arm,
Og trykker dig til kiærlig Barm.

Forklarte Siæl! dig Engle møde,
Og hilse dig i bedre Chor;
Men, o! din Aand, som ikke døde,
Ei ganske har forladt vor Jord.
Endnu du lever, karsk og stærk,
Vor Ven! vor Lærer! i dit Værk.

Din Absalon igien du finder,
Han takker dig med Broderaand,
Fordi du Oldtids sande Minder
Af Støvet drog med varsom Haand;
Fordi du paa den danske Strand
En ædel Biskop var, som han.

Og ved dit skiønne Eftermæle
Din Navne Petrus glædes ret:
Du fanged Menneskenes Siæle,
Som han, i Kærlighedens Net.
Og derfor strøer paa Gravens Vei
Dit Danmark dig Forglemmigei.


<nonum><center><w>Efter Talen.</w></center></nonum>

Lover den Herre, den mægtige Konge, med Ære!
Lov ham, min Siæl! og lad det din Forlystelse være.
        Graven og Død,
        Ikke de Modet os brød.
    Jesus kun vinker de Kiære.

Hvo har en Aand, og ei føler Udødeligheden?
Hvo har et Ønske, som ganske blev opfyldt herneden?
        Salige! hist,
        Hist det opfyldes forvist;
    Himlen kun skienker dig Freden.

Skiælvende Hierter! saa frygter ei Graven, den sorte;
Den er kun Veien til Himmerigs straalende Porte.
        Buer de slaae,
        Herligt paa Himlen de staae
    Netop, naar Skyer er sorte.

Siælen har Vinger, som Smerter paa Jorden ei stække
Kraftigt i Døden de ud over Rummet sig strække.
        Kiærlighed bød, —
        Ængstlige Tid! af dit Skiød
    Høit de mod Himmelen række.
    
Ja! naar Basunen os kalder, forenes vi ville,
Hvor ingen Veemods, Bedrøvelses Taare skal trille.
        Der vi vor Ven
        Finde forklaret igien,
    Hvor os ei Tiden kan skille.
</body>
</poem>

<poem id="oehlenschlaeger2019021809">
<head>
    <title>Til Christian Frederik</title>
    <toctitle>Til Christian Frederik. Den 18de Sept. 1834</toctitle>
    <subtitle>Den 18de September 1834.</subtitle>
    <firstline>Landmanden pløier vel sin Jord, og saaer</firstline>
    <source pages="16-18"/>
    <dates>
        <event>1834-09-18</event>
    </dates>
    <quality>korrektur1,korrektur2,kilde,side</quality>
</head>
<body>
Landmanden pløier vel sin Jord, og saaer,
Og lystigt Harven over Sæden gaaer,
Men skal den trives, skal den spire strax,
Skal Straaet sætte gyldent, kornrigt Ax,
Da maa Gud Freier sende Solens Glands,
Thi Varmen fletter Slettens Axekrands;
Har Regnen skiænket Ageren sin Saft,
Ved Freiers Sol først vinder Kiærnen Kraft.

  Skioldunge! Skialden i et Qvad dig har
Kaldt Danmarks Freier, Hiertet dyrebar.
Ja, høit mod Norden, nær den kolde Pol,
Er Christian Kunstens, Videnskabens Sol,
Befrugtende den sender ud sin Ild,
Og nærer hver en Spire huld og mild,
Der har fortient, at Solen den besaae,
Og skuffer ikke med de tomme Straae.

  Du drog til Tiberen i Ungdomsaar,
Hvor der er længer Sommer, længer Vaar;
De sidste Rester fra de Gamles Dag,
Forsvunden længst, udviklede din Smag,
Ruinerne beundrende du saae,
Som med de store Mindesmærker staae.
Da Kunstens Adel, Christian! følte du,
Din Aand den fyldte, smeltede din Hu;
Din Kiærlighed du skienkte Hedenold,
Og i den sorte Jord, saa død og kold,
Du søgte Askekrukker til din Lyst,
Og hvert et Kunstens Præg var dig en Trøst
Paa gamle Mynt, i uforgænglig Steen,
Som viste Skiønhed moden, Smagen reen.

  Men ikke blot du elsked <w>svundne</w> Kunst;
Nei, du foragted denne Sværmerdunst,
Den Aand, som jager kun paa Oldtids Sti
Spor af den skiønne Daad — som er forbi,
Og sig kun henrykt i Ruinen seer,
Fordi Bygmesteren er ikke meer.

  Som Freir og Freia, Christian og hans Viv —
Som Sol og Maane — elske Jordens Liv.
Skioldungerne til Norden drog med Iil,
Husvaled vexelviis med Glands og Smiil,
Og — som Apol og Muser — blev dem her
Ved Mimers Brønd Ydun og Bragi kiær.

  Nu hænge Tavler hist i rige Tal,
Af Danske malet, Christian! i din Hal.
I Kunstens Tempel sidder du hvert Aar,
Og Lærlingen af dig Belønning faaer,
Og Hæderstegnet flammer op hans Bryst,
At dyrke skiønne Kunst med større Lyst.

  Og Skialdekunsten har du ogsaa kiær,
Og derfor er dig danske Skialde nær;
Og paa din Fødselsdag i Høitidshal
Af Sværmen træder atter frem en Skiald
Og synger uden Frygt, med dristigt Mod,
Fordi mod ham du altid var saa god.

  Alt, hvad han dig kan sige, veed han nok,
Er kun et Echo af den hele Flok,
Som her forsamlet frydes i din Glands,
Og rækker dig den velfortjente Krands.
</body>
</poem>

<poem id="oehlenschlaeger2019021810">
<head>
    <title>Til Kongehuset</title>
    <toctitle>Til Kongehuset. Sang for Skydeselskabet. Febr. 1835</toctitle>
    <linktitle>Til Kongehuset. Sang for Skydeselskabet. Febr. 1835</linktitle>
    <indextitle>Til Kongehuset. Sang for Skydeselskabet. Febr. 1835</indextitle>
    <subtitle>
        <line>Sang i Anledning af Kongens Fødselsfest.</line>
        <line>Afsungen i Skydeselskabet den 5te Februar 1835.</line>
    </subtitle>
    <firstline>Festlig en Sang i Hallen lyde</firstline>
    <source pages="18-19"/>
    <dates>
        <event>1835-02-05</event>
    </dates>
    <quality>korrektur1,korrektur2,kilde,side</quality>
</head>
<body>
Festlig en Sang i Hallen lyde
Høit for vor Kongeslægt i Nord!
Bægrene froe vi Fyrster byde,
Venlige Giester ved vort Bord.
Det vil dem sikkert ei fortryde,
At stemme med i Broderchor:
Glæden sin Troskabskrands i Hallen snoer!

Fra Rolfs, fra fierde Christians Dage
Skjoldungen steds var Folkets Ven;
Og ei vi skue langt tilbage —
Christian og Rolf er her igien!
Med Borgerbord til Takke tage
Vil altid Fyrsten, Danmarks Ven.
Velkommen, ædle Fyrster! her igien.

Og for huldsalige Fyrstinde
Lyde nu og vor glade Sang!
<w>Rosen</w> vi ei i Krandsen finde,
Hylde den dog ved Bægerklang.
Vor blide <w>Lilie!</w> vor <w>Kiærminde!</w>
Lang Tid I smykke Danavang!
Ei I forsmaaer en venlig Borgersang.

Lader nu høit Kartoven dundre,
Medens vi tømme fyldte Kruus!
Over vor Fryd sig Ingen undre,
Skaalen er din, vort Kongehuus!
Nu lader høit Kartoven dundre,
Og siunger froe ved tømte Kruus:
Leve vort elskte, gamle Kongehuus!
</body>
</poem>

<poem id="oehlenschlaeger2019021811">
<head>
    <title>Ved min Charlottes Grav</title>
    <toctitle>Ved min Charlottes Grav. Marts 1835</toctitle>
    <subtitle>Marts 1835.</subtitle>
    <firstline>I Herrens Navn!</firstline>
    <source pages="19-24"/>
    <quality>korrektur1,korrektur2,kilde,side</quality>
</head>
<body>
I Herrens Navn!
O, Gud! din Villie skee.
Lindre vil du mig mit tunge Savn
Og min dybe Hiertevee.
Snart forestaaer
En ung og deilig Vaar;
Men aldrig, aldrig meer
Mit elskte Barn jeg seer.
Ingen yndig Rose rød
Dufter for min Lotte sød;
Thi hun er i Gravens Skiød.

Veninders Flok
Bandt Hyacinther blaae;
I din Haand og ved din blonde Lok
Lagde man de Blomster smaae.
De fulgte med
Til sidste Hvilested;
Dem tidlig Aaret gav,
De sank i Ungdoms Grav.
Ak, men i den sorte Jord
Haabet ei med Blomsten foer;
Hisset er en evig Flor.

I Gravens Hiem
Sank ikke hver en Blomst:
Stiernelilien tindrer freidig frem,
Klar, ved Haabets Atterkomst.
Ja, hulde Siæl!
Dig bandt ei Kistens Fiæl;
Du svæver, salig blid,
En himmelsk Engel hvid.
Og naar Aftnen stunder til
Tidt du mig besøge vil,
Lytte til mit Strængespil.

Skiøn var din Aand,
Den havde Kunsten kiær.
Hist, hvor fængsler intet jordisk Baand -
Skiønnere nu er den der.
Der glemmer du
Vist ei Forældre nu.
Til elsket, sorgfuld Ven
Du smiler tro igien.
Brødre, Søster græmme sig,
Søster! thi de tabte dig.
Trøst dem fra dit Himmerig!

Nu kommer — o,
Den allerstørste Vee:
Lotte! dine søde Døttre to
Aldrig skal en Moder see.
De er saa smaae,
De kan det ei forstaae.
Den hele — bittre Trøst
For kiærlig Faders Bryst!
De skal ledes ved vor Haand,
Ligne dig, du Lilievaand!
Ligne dig i Siæl og Aand.

Vi ofte skal
Fortælle dem om dig
I den stille Sommer-Aftenhal,
Helst naar Maanen viser sig.
Da glemmer jeg
De søde Viser ei,
Din klare Stemme sang
Ved Strengelegens Klang.
Dine Børn dem siunge tidt
For mig, naar mit Haar blier hvidt -
Lokken glemmer jeg af dit.

Dit Liv var kort,
Saa snelt du os forlod.
Ak! den bratte Død dig kaldte bort,
Da du Livet først forstod:
Da Moder-Ro
Dig giorde Sindet fro;
Da huuslig stille Lyst
Husvalede dit Bryst.
Sidste Juul jeg til dig kom
I din Moder-Helligdom.
Nu staaer Stuen kold og tom.

En sielden Aand,
Som vifted i dit Siv,
Yndigt ledte dig ved Kunstens Haand
Giennem et uroligt Liv.
En herlig Sti
Dig aabned Poesie;
Og, Lotte! hvor du gik,
Der tonede Musik.
Selv Terpsichore til Dands
Laante dig sin lette Krands.
Yndig var din Ungdomsglands.

Til fierne Land,
Som Gubber tidt ei saae,
Reiste du saa ung fra Fædrestrand
Over Østersøen blaa.
I fremmed Stad
Du med din Fader glad
Begeistret, henrykt gik
Med videlystne Blik.
Kunsten aabned dig sin Skat.
Ak! nu har du Alt forladt
I den ravnemørke Nat.

Den Kunstens Hal,
Hvor ofte Valborg stod,
Med Castales Rislen, Bølgefald,
Kaldte dig paa letten Fod.
Et Øieblik
Du over Scenen gik;
Den var dig tidlig kiær,
Du gienfandt Hiemmet der.
Med din Fader, med din Mand
Nærmed du dig Kildens Rand,
Nipped af det søde Vand.

Men saare kort
Var ogsaa denne Fryd.
Atter Fuglen frygtsom flyede bort,
Skiøndt den borte Bifaldslyd.
Den blev saa sky,
Til Hytten monne tye;
Den fandt ei lune Læ
Bag Kunstnerskovens Træ. —
Lotte! men jeg glædte mig,
Da jeg atter skued dig
Ved din Vugge moderlig.

Nu Dødens Noer,
I Dødens Vugge lagt,
Hviler du i kolde, sorte Jord
I den sidste, hvide Dragt.
Jeg tidt skal staae
Ved Graven med de Smaae,
Og bede: Himmel! giv
De hulde Børn et Liv,
Fuldt af al den Lykke sød,
Som ei min Charlotte nød,
Ranet af en tidlig Død.
</body>
</poem>

<poem id="oehlenschlaeger2019021812">
<head>
    <title>Ved Frederike Brun-Münthers Grav</title>
    <toctitle>Ved Frederike Brun-Münthers Grav. Marts 1835</toctitle>
    <subtitle>Marts 1835.</subtitle>
    <firstline>Dig røved ei med Ungdomsvaar</firstline>
    <source pages="24-26"/>
    <keywords>ewald,rahbekk</keywords>
    <quality>korrektur1,korrektur2,kilde,side</quality>
</head>
<body>
Dig røved ei med Ungdomsvaar
En grusom, bitter Skiebne Livet;
Nei, venligt Gaven blev dig givet
Af mange glade Herrens Aar.
Vel var ei Dagen altid glad,
Vel var ei Skoven uden Mose;
Men Jorden eier ingen Rose,
Hvor ei en Orm paa Stilken sad.

Du nød dit Liv saa skiønt og smukt,
Ak! som Charlotte rigt begavet;
Men ei din Rigdom blev begravet,
Just som den skulde bære Frugt.
En yndig Daar, en Sommer, Høst
Lod Kunst dig og Naturen smage;
Først i de kolde Vinterdage,
Da isned Engelen dit Bryst.

Som Lotte yndig, tidligt alt
Du tro dig Kunstens Datter viste,
Og paa den store Digters Kiste
Din tunge Veemodstaare faldt.
Ei kiendte Danmark ham endnu,
Men du ham, Frederike! kiendte:
Da Døden ned sin Fakkel vendte
Mod Danmarks Ewald — sørged du.

Hans Grav du offred Rosmarin.
Og skulde jeg nu ikke haste
Fra Lottes Høi, og Lilien kaste
Taknemmeligt igien paa din?
Men ei Taknemmelighed kun
For Ewald skal dig Krandsen binde;
Thi du var ogsaa <w>min</w> Veninde,
Vi deelte mangen herlig Stund.

Paa skiønne Sommerdag vi kom
Til Oldtids Grav, hvor stedse Livet
Er Munterhedens Farve givet:
Til det udødelige Rom.
Med dig jeg Gravene besaae;
Men Sorgen let jeg kunde glemme
Ved Idas klare Sangfugl-Stemme,
Hvor Thorvalds Marmordigte staae.

I Danmark atter jeg dig fandt,
I Siølunds grønne Bøgelunde,
Hvor Aser deres Hiem gienfunde,
Hvor Alferne Violer bandt.
Der talte vi om Kunst og Digt;
Og aldrig glemmer jeg de Fester,
Hvor du bespiste dine Giester —
Ei jordisk blot, men aandeligt.

Der bragte jeg dig mine Smaae,
Der elskede du min Charlotte,
Som hviler i den mørke Grotte,
Hvor ogsaa nu din Seng skal staae.
Du fik den Hulde tidlig kiær,
Dig moderlig mod hende viste;
En Krands du bandt til hendes Kiste,
Nu een dig bindes atter her.

Sov sødt, du Elskede! sov sødt!
O, saliggiorte Aand! forklaret —
Det er mit Hierte aabenbaret —
Du har alt hist Charlotte mødt.
Til Camma strax hun bragte dig.
I Aftenrøden eders Vinge
Skal som en Æolsharpe klinge,
Naar saligt I omsvæve mig.
</body>
</poem>

<section id="oehlenschlaeger20190222">
<head>
    <title>Fyensreisen</title>
    <subtitle>
        <line>Digtekrands.</line>
        <line>Forsommeren 1835.</line>
    </subtitle>
    <toctitle>Fyensreisen. Digtekrands. Forsommeren 1835:</toctitle>
</head>
<content>

<poem id="oehlenschlaeger2019021813">
<head>
    <title>Digteren paa Kirkegaarden</title>
    <firstline>Du smukke grønne Kirkegaard!</firstline>
    <source pages="27-29"/>
    <quality>korrektur1,korrektur2,kilde,side</quality>
</head>
<body>
Du smukke grønne Kirkegaard!
Som Dreng jeg spøgte mellem dine Grave;
Hvorfor igien i denne Vaar
Besøger jeg saa tidt din Have?
Vel længe laae her flere kiære Døde;
Men Hiertet lægtes, det holdt op at bløde.

Vil ogsaa denne Vunde læges snart?
Nei! altid vil den bløde, som en Kilde —
Men af en sund, en egen Art,
Thi denne Veemod kan ei Kraften spilde.
Naar jeg min Længsel Taareoffret bringer,
Da voxe slankere mig Siælens Vinger.

Og hæve mig med Kraft i Sky
Til skiønne Syn, hvorfor ei Aanden gyser;
Thi alle Tvivlens Taager flye,
Naar Hiertets Stierne klart i Natten lyser.
Og ved de stærke Glimt, Begeistringsluer
Hos Gud blandt Engle jeg min Lotte skuer.

Men, ak! min Skiebne var dog tung.
Naar slig en Siæl den skiønne Jord forlader,
Saa rigtbegavet, elskelig og ung,
Da smeltes Digteren, naar han er Fader,
Da planter han ved Morgen-, Aftenrøde
Sin Veemodslilie, hvor Glædesrosen døde.

Tidt spørger jeg: Hvi skal du leve fort,
Du, som alt længe glædte dig ved Livet,
Og <w>hun</w> — den Unge — maatte bort,
Kun tre og tyve Somre givet?
Den fiirogtyvende saa venlig kommer,
Men Lotte nyder meer ei nogen venlig Sommer.

O, I Kiærminder lyseblaae,
Som staae i Søndermarken der i Klynge!
Saa himmelfarvede jeg eder aldrig saae,
Kom, lader jer i Krands om Graven slynge.
Tidt sang hun mig, mens Aftenstiernen blinked:
,,Vergitz mein nicht, wenn dich die Freude winket.''<note>Cf. <xref poem="anonym2019021901"/>.</note>

,,O, legt mich nicht in's dunkle Grab,''
Sang ogsaa yndigsødt den Dyrebare;
,,Nicht unter die grüne Erd' hinab!''<note>Fra Uhlands <xref poem="uhland2019021901"/>.</note>
Min Taare randt, skiøndt ei jeg frygted Fare.
Ak! alt for snart ved hendes Dødningbaare
Forstod jeg dig, min Anelse, min Taare!

I smalle sorte Kiste lagt
Al Jordens Liv og Lyst hun har forjaget,
Og venter i den hvide Dragt
At vorde Støv, hvoraf hun jo er taget.
Nei, Smerte! nei! Det <w>Bedste</w> blev ei røvet;
Ei hendes Aand og Siæl tilhørte Støvet.

De kom fra Gud, de gik til Gud.
Ak — skal jeg dem forklaret hist <w>gienkiende?</w>
Lyksaliggiør mig Almagts Bud?
Naar dette Liv er endt — <w>gienseer</w> jeg hende?
Bort, feige Tvivl, som ængsted mine Tanker!
Mit Ønske! bliv et Haab — mit Haab! et Troens Anker.
</body>
</poem>

<poem id="oehlenschlaeger2019021814">
<head>
    <title>Den gode Fyrste</title>
    <firstline>Digter! kald ei meer tilbage</firstline>
    <source pages="29-31"/>
    <quality>korrektur1,korrektur2,kilde,side</quality>
</head>
<body>
<nonum><center><w>Fyrsten.</w></center></nonum>

Digter! kald ei meer tilbage,
Hvad dog ikke komme kan;
Tør dit Øie, stands din Klage,
Sku i Livet som en Mand.

Det er smukt, sit Tab at føle,
Himlen selv os Taaren bød;
Men ei Kummeren bør køle
Livets Lue før din Død.

Hvad er Livet? Nogle Timer!
Bør ei Støvet nytte dem,
Før den store Klokke kimer
Siælen til et evigt Hiem?

Lad da Maanen med sin blege
Lue vække Veemods-Sang;
Men naar Solen giennem Ege,
Giennem friske Bøges Hang

Skinner paa det unge Grønne,
Qvæger sig i Floras Favn,
Føl og nyd og tolk det Skiønne,
Styrk din Aand, formild dit Savn!

Over Østresaltets Bølge,
Hen ad Bæltets sølvblaa Vand
Skal som Skiald du i mit Følge
Atter see dit Fædreland.

Treti Aar er snelt henrundne.
Mange Glæder med dem svandt;
Ogsaa mange bleve fundne,
Som end Ynglingen ei fandt.

Lad igien da Lyren klinge,
Som den klang for treti Aar,
Mens du paa din Digtervinge
Flagrer om i denne Vaar.


<nonum><center><w>Digteren.</w></center></nonum>

Ædle Fyrste! jeg vil stræbe
Fro at vorde Barn igien;
Stille Veemod paa min Læbe
Staaer dog, hvor jeg vandrer hen.

Men om end den stundom kaster
Skyggen i mit Billed stærk,
Ei derfor du Skialden laster,
Du forsmaaer dog ei hans Værk.

Ei han stiger, som en Lærke
Høit i Kornet, qviddrer Lyst;
Men han kan dog ikke mærke
Mathed i sit Skialdebryst.

Ei bag Skovens Bøgekroner
Nattergal i Freias Sal —
Droslen fik dog nogle Toner
Af den fede Nattergal.

Saa forsmaa ei, ædle Giver!
Sangen, som giengives nu.
Du, min Munterheds Opliver!
Digterharpen stemte du.
</body>
</poem>

<poem id="oehlenschlaeger2019021815">
<head>
    <title>Personsposten</title>
    <firstline>Altsaa ruller jeg nu ad den Vei, hvor for eet og for treti</firstline>
    <source pages="31-32"/>
    <!-- TODO: link til relevante passagere i Langelandsreise -->
    <quality>korrektur1,korrektur2,kilde,side</quality>
    <keywords>wilster,hauch,baggesen</keywords>
</head>
<body>
Altsaa ruller jeg nu ad den Vei, hvor for eet og for treti
Aar siden hen i en Gig jeg med den salige Niels
Ørsted drog! Vor Vogn var kun maadelig, Hesten var værre, 
Mager, et udlevet Øg, leiet at styre vor Fart
Lige fra Axelstad til Rudkiøbing. Læser! du veed det:
Skiebnen i Nyborg-By. Vi havde siddet der end,
Hvis ei en Postkarl rask paa sin Hest vor Hest havde draget
Over til Svendborg. Dog — hvilken Forandring i Dag!
Nu i Personskarethen vi gynge som svævende Vildgæs;
Byerne svæve forbi, neppe vi øine dem først.
Snart Jernporten paa Bakken forsvandt. Der speider ei Øiet
Efter Forvalteren; ak, gamle Forvalter er død,
Staaer med et sneehvidt Hoved incognito meer ei paa Bakken,
Fritter Studenter ei meer ud om den skrivende Søn,
Om de har læst og yndet hans Bog. Han ligger dernede!
Ene han ligger der ei; Lotte! du fulgte ham snart.
Men nu er jeg ved Graven igien, og det var jo dog netop
Den, som forlade jeg skal. Smæld da nu, blæs i dit Horn,
Kudsk! og flyv Domkirken forbi. Saa, som jeg besang den
Sidst paa min Langelands-Fart, stander den taarnet endnu.
Harsdorffs skiønne Capel blev kun aabnet og endelig færdigt,
Christians og Frederiks Been giemmer nu Wiedewelts Steen.
Ringsted! dig derimod angreb de graadige Luer.
For dine Hvælvinger bar Ærefrygt Tidernes Tand,
Men ei Ildens, og snelt i en Nat røgslørte fortæred,
Hvad i Aarhundreder stod. Murene staae vel endnu
Med de gamle Ridderes Navne, de høviske Fruers.
Neergaard ligger vel end der i sin prægtige Grav
Mellem Kong Erik Plougpennings Been, indmured' i Pillen,
Og det Messing, hvor mat, Menved! dit Billede staaer.
Alt Krebshuset jeg seer. Som mit Haar nu graaner dig Taget,
End dog du krandses, som jeg, huldt af den unge Natur.
Der er Sorø. Der boe de Tvende, de prøvede Venner;
Paa Hiemveien jeg vist giester min Wilster, min Hauch.
Slagelse giennem vi fare. Det tykkes mig skiønnere, større
Siden sidst; men det har, hører jeg, Mangel paa Vand.
Roeskild! send under Jorden derhen en qvægende Kilde;
Overflødighed har du paa den sundeste Drik.
Nu til Korsør, den By, hvor Jens Baggesen fødtes! Hvi har du,
Ungdoms Letsindighed! mig bragt til en drillende Spøg,
Som en Spire blev til hans Had? Et svulmende Gifttræ
Steg af det kastede Korn; Gnisten, som næsten var slukt,
Pusted Tvedragten op til en vildtfortærende Flamme,
Ak! og — en Phønix i Sang — brændte sig Sangeren selv.
</body>
</poem>

<poem id="oehlenschlaeger2019021816">
<head>
    <title>Over Bæltet</title>
    <firstline>Naar Tiden ændres, maa man efter Tiden rettes</firstline>
    <source pages="32-39"/>
    <quality>korrektur1,kilde,side</quality>
</head>
<body>
,,<w>Naar Tiden ændres, maa man efter Tiden rettes.</w>''
Det Ordsprog er Latin, men det kan oversættes
I Modersmaalet dog, i Riim, Alexandrin.
Jeg negter ei, det klang langt bedre paa Latin.
I Oversættelser jo altid meget tabes,
Hvor kun, som i Copie, Skiønheden efterabes,
Jeg haaber dog, at jeg, med nogen Møie, her,
Saa nær som muligt kom Originalen nær,
Og hvo i Nærheden endnu dog savner Noget,
Ordsproget læse kan i selve lærde Sproget.
I denne lille Sang, som ikkun er burlesk,
Jeg bruger ei Latin, og endnu mindre Græsk.
Jeg vil ei gyldent Ax paa Oldtidsmarken sanke.
Her gielder det kun om, at trykke ud en Tanke
Saaledes, at den ei aldeles blier fortrykt,
Hvorved den lettelig fik Skinnet af forrykt.
Altsaa: ,,I Verden Alt forandrer sig med Tiden''.
Det selv jeg sandet har, fra jeg var ganske liden,
Og her ved Bæltet blev især Ordsproget klart.
Ja, Hillemand! det har en ganske anden Art.
Saa smukt et Skib, min Tro! Forstanden, Smagen ærer.
Før paa en Skude man behandled os som Pærer,
Ja værre, fast som Qvæg, som Spegesild, ja fast
Som Negerslaver, der nedstuves i en Last.
Nu kan man derimod den hele Verden skue,
Og kommer derfor ei ud af sin Dagligstue;
Nu man med Slaaprok paa kan blive, hvor man boer,
Localisere let den hele Verdens Jord,
Saa at det Mangen gaaer fast, som den Vartoukiælling,
Der Holdt det for en Løgn, en Ammestu-Fortælling,
At fire Miil hun i Secunden løb om Sol,
Endskiøndt hun ikke kom ud af sin Lænestol.
Hvad mig angaaer, jeg sad saa mageligt i Arken
Hen over Bæltet her, som i en Baad paa Parken.
Hvad Under, at jeg faldt tilsidst i Søvnen sød,
Som Holbergs Klokker dybt i sine Dyners Skiød?
Og skiøndt Udsigten vel at skue jeg forsømte,
Jeg Noget atter vandt; thi, Læser! viid, jeg drømte
En sær poetisk Drøm, som dog fortælles bør,
I Fald du ønsker det. Du ønsker det? Saa hør!

  Jeg skued Peder Paars — at sige da i Aanden —
Paa Stranden med sin Svend, med Peder Ruus ved Haanden,
Omtrent saaledes klædt, som i homerisk Sang
Os Holberg har fortælt: hans Kiortel var ei lang,
Med blaae Glasknapper i; paa Skuldren flød ham Haaret
I tykke, blonde Lok, og ikke længe skaaret.
Den Kalemankes Vest, med hvad der hørte til,
Saae ud som Jespers Vest i Wessels Sørgespil<note>Johan Herman Wessel: <a work="wessel/1772"><i>Kierlighed uden Strømper</i> (1772)</a>.</note>.
De Sundhedsroser jeg forgieves male stræber,
Som paa hans Kinder stod, som brændte paa hans Læber.
I Øiet derimod var Ilden ganske slukt,
Og Panden ikke just lod til at bære Frugt,
Hvad intet Under er, han var ei ægtebunden,
Han leved som Garçon — at sige, ei som Hunden,
Men som en Pebersvend — at sige, ei som Ruus,
Hvis Physiognomie var meget meer confus,
Saa jeg forgieves her den skildre vil, thi Tingen
Er egenligen den: han havde slettes ingen;
Og male Linier, hvor Fedt man flyde seer,
Kan selv en Hogarth knap. Nu altsaa intet meer
Om Ruuses Contrafei. Hvad derimod han talte
Høit til sin Principal, mens Morgenhalen galte,
Det hørte jeg, og det beretter jeg som saa:

   ,,Hvorledes, Husbond! kan slig Galskab I forstaae?
De Folk derhenne der jo stik mod Vinden seile.
Ak, Gud forbarme sig! Hvert Menneske kan feile,
Men galt er dog for galt. I Skibet er der Ild,
Dog drikkes Brændeviin, og spises Spegesild,
Ja, jeg paa Bordet seer en deilig Fleskeskinke.
I veed, at jeg i Sligt er heller ingen Sinke;
Men nu forsvinder mig dog al min Appetit.
I Møde deres Død de gaae med stærke Skridt.
De gotte sig i Røg! For slig en Lyst at siunge
Man maatte være selv en røget Oxetunge.
Snart springer deres Skib; hvor kan man være glad?
De veed ei, Stakler, at de skilles ved der' Mad
Nu om en føie Stund. Mit Hierte stærkt maa bløde,
Naar jeg betænker, at de vorde Fiskeføde.''

  Peer Paars ei svared ham; jeg saae ham stirre hen
I Luften til et Sted, som var paa Himmelen,
Og megen Liighed fik han derved med Ænea.
Paa Himmelen jeg saae hans Fæstemø Dorthea,
Med Skiørter stivet ud af lange Fiskebeen;
I Haanden havde hun en deilig Oliegreen.
Med Haaret i Toupet, og med et Slæb paa Kiolen,
Madonna var hun liig, som findes tidt paa Stolen,
Sat i et Flueskab, i det catholske Land,
I Kirkerne, hvor Folk ei bede med Forstand,
Og knap med Phantasie, men høist-andægtigt sukke
Naar sminket i sit Skab hun smiler som en Dukke.

  Da intet Ord jeg nu fornam af Peder Paars,
Paa hvem dog mærktes knap, han kommen var til Aars,
Saae jeg i Havet ud, og tydeligt opdaged
Et saare sieldent Syn, som meget mig behaged.
Jeg nemlig Æolus blev vaer, med samt Neptun.
Paa deres Guddom dog de havde lagt Capsun,
Og viste sig. som man dem tidt i Bøger trykker.
I jammerligt Costume, i slette Kobberstykker.
De sad — incognito — paa Vand, i Luften blaa,
Med ubarbeerte Skiæg og korte Buxer paa,
Blot for Decorums Skyld, paa Vind, i salten Vove,
Som før i Frankerig man brugte det til Hove.
De skued haanligt ned paa Skibets muntre Dæk.
Den Ene med en Fork, den Anden med en Sæk.
,,Ha!'' raabte Æolus med vrede Blus paa Kinden,
,,Hvad hielper det, at jeg nu hersker over Vinden?'' —
,,Gud for Vindmagere!'' Neptunus stolt udbrød,
,,Hvad hielper selv min Fork og mine stolte Stød?
Man bryder sig ei meer om skumbedækte Vover;
Man spiser, spiller Kort, spadserer, og man sover
Nu, som det var paa Land, saa munter og saa tryg,
Midt udi Kattegat, midt paa min vaade Ryg.
De Daarer troe, at Alt de see ved Kundskabslampen,
Og dog en Afgud de tilbede nu i — <w>Dampen</w>,
Hiin Vitzliputzli liig i Mexico. See der,
Der sidder han og sig fornøier i dit Vær!''

  Jeg skued hurtigt hen, hvor Forken havde peget,
Og kan ei sige just, at jeg blev sødtbevæget
Ved dette Syn: jeg saae en Afgud bygt af Damp,
Hvis Omrids havde vist stor Liighed med en Svamp,
Hvad Skiønheden angik. Som en Polyp han strakte
Med stærke Sugerør de Arme ud, som bragte
Ham Næring til hans Mund. Med største Eftertryk
Han mumled af en stor upudret sort Paryk,
Som dækte Hovdet ham med Bukler og med Lokker.
Paa sine Fødder bar han bløde Hosesokker.
Han havde Podagra, men saare stor Forstand.
,,Ha,'' raabte Æolus, ,,see dog den gamle Mand!
Og Intet kan den Knark i Verden meer fornøie,
Undtagen Røgtobak. Han slumrer i en Køie,
Som vugger i min Vind til Syd, Øst, Vest og Nord.
Han har ei Arnested, man veed ei, hvor han boer.
Han er Cosmopolit, og lindrer Næringssorger,
Men Ridder er han ei, og endnu mindre Borger
I noget Fædreland. Dog giør han Verden glad;
Han sørger nemlig for, at flere Folk saae Mad,
Og det er meget vel. Han er en Legemssørger,
Men Siælesørger ei. Det hielper ei, du spørger
Den Gud om noget Skiønt; han viser Hierter bort,
Og agter dem som Trumf kun, naar det er i Kort.
For Phantasien Agt han bærer ingenlunde,
Og Følelsen er god blot, mener han, for Hunde.
Han hader Poesie og hver en gammel Skik,
Og kun Veltalenhed han har i Politik.''
— Saa taled Æolus.
                    Hvad Under, at forskrækket
Jeg blev, saa at jeg nær var plumpet ned af Dækket
I Vandet fra min Stol? Jeg vaagned ved et Knark
Af Dampmaskinens Hiul, vel end i Danemark,
Men paa en anden Ø, som Morgenrøden malte;
Hvor Folk jeg godt forstod, skiøndt <w>Fyensk</w> de alle talte.

---

Og Gefion skued jeg, som hilste mig i Fyen,
Med Freias Rosenkind, med Baldurs Øiebryn.
End saae jeg hendes Ploug at stikke frem af Voven;
Der ligned den en Eeg, som svømmet var fra Skoven.
Jeg hendes Øxne saae, Sælhunde mere liig,
End Kongesønner for den gamle svenske Krig.
Hun raabte: ,,Danerskiald! lad Skinnet dig ei daare,
Lad Dampen ikke dig aflokke mindste Taare
For tabte Skiønheds Glands. Den hele Jord i Kamp
Er vorden, hvad den er, af formeløse Damp.
Det altsaa taabeligt var over Sligt at sørge.
Hvis du vil vide meer, da maa du Ørsted spørge;
Thi jeg har ingen Tid. Dog, gode Digter! hør:
Jeg har fra Fastland blot udpøsiet disse Øer
I gamle Dage, for Folk at civilisere.
Naar kun de omgaaes tidt, saa skeer det ogsaa mere,
Belæres vexelviis, og blier fra Fordom frie;
Men de forstenes i et Stubenstinkeri.
Jeg holder meget af den levende Forandring.
Før skete det saa plumpt kun ved en Folkevandring;
Da man hinanden slog ihiel med Børn og Viv,
Nu folkevandres der til største Tidsfordriv.
Nu agter man ei blot, hvad selv man har i Hiemmet,
Og om en føie Tid er Ingen mere fremmed.
Snart Stadbeboerne fra hele Jordens Land
Er Landsmænd. Nordens Søn medbringer sin Forstand,
Sin Følelse til Syd; og Syden ham forærer
Sin Figen, Appelsin for Æbler og for Pærer.
Jeg mener: Nordens Ro giør Syden mere viis,
Og Sydens Munterhed bortsmelter Nordens Iis.
I vorde Mennesker — i Fald du det vil vide —
Ei lamme meer, som før, i høire, venstre Side;
Fleersidigt dannes I. Hvad har du derimod,
At denne Fart med Damp forædler eders Blod,
Imens den blander det? — Du Barbariet laster
I en mechanisk Kunst? Men viid: du Stene kaster
Paa den Uskyldige. Hvad kan den stakkels Dunst,
Som hielper jer, for Sligt? Den er ei Digtekunst,
Og ei Philosophie, Religion end mindre;
Men tænker du, at den det Skiønne vil forhindre,
Saa feiler du. Øv du kun frit din egen Kunst,
Og viis, at ikke den opløser sig i Dunst.
Hver virke for sin Tid, saa vil ham Fremtid hædre;
Thi hver Tids Barbarie Geniet maa forbedre.''

Jeg havde gierne hørt lidt meer; men Gefion gik,
Og viste Æolus et høist fortørnet Blik.
</body>
</poem>

<poem id="oehlenschlaeger2019021817">
<head>
    <title>Heden</title>
    <firstline>Hvad vil du mig, du stolte Sommerstraale?</firstline>
    <source pages="39-41"/>
    <quality>korrektur1,kilde,side</quality>
</head>
<body>
,,Hvad vil du mig, du stolte Sommerstraale?
Jeg Sympathie med dig har aldrig havt.
Min Isse kan din hede Brand ei taale,
Du svækker Kraften med for stærke Kraft.
Dit Solstik martrer kun, som skarpe Naale,
Og tærer bort al Livets Ungdomssaft;
Det bringer med sig Støv og Qvalm og Tørke,
Det giør et Paradiis til Sahras Ørke.''<note>Cf. Oehlenschlägers <xref poem="oehl1999050101,1-8"/>.</note>

Saa sang jeg alt som Yngling. Meget mere
Jeg maatte synge siden saa som Mand;
Thi alt som Banen vandres, komme flere
Smaae Anstødsstene, der ei taales kan.
Og derfor bad jeg altid til Cythere:
Formild din Broder, at den stærke Brand
Apollon os ved Solhverv ikke sender.
Jeg elsker Straalen, men ei den, som brænder.

Men nu i Dag, da Odins Ø jeg giested,
Var Heden atter usædvanlig stor.
Det var, som om Æqvator havde fæstet
Sin Luering omkring det kolde Nord.
Spændkraften svandt; jeg følte mig som qvæstet,
Mens jeg i Straalerne til Byen foer.
Apollon saae min Harm, og sendte Heden
Lidt stærkere, for mig at køle Vreden.

,,Du Daare!'' raabte han, ,,og seer du ikke
Mit Hverv, og kan du ei min Daad forstaae?''
Da stirred hen i Haugen mine Blikke,
Og skiønne Jordbor, Kirsebær jeg saae,
Som monne Flammen høist begiærligt drikke.
De blege Blomster bleve mere blaae;
Men Bærrene, som sad halvfrosne, døde,
De svulmed, modnedes — og de blev røde.

,,Det største Liv kan Ilden ei undvære,''
Qvad høit Apol, ,,den skienker Modenhed.
Den bedste Farve, mørken Jord kan bære,
Den kommer fra min Guddomsstraale ned.
Den rinder i dit Blod, for dig at nære;
Men Døden intet af min Farve veed.
Paa sunde Læber og paa friske Kinder
Den blomstrer, og med Vinteren forsvinder.''

Da saae jeg hen i Bedet, mens han talte;
Der var en Rosenflor, saa rig og fiin.
Smaa-Alfer med Palet, med Pensel malte
Ved Middagsstraalen dem carmoisin.
De stænkte Purpur, som Apol befatte,
I Friggas aabne gysegrønne Skriin.
Da maatte jeg den Høies Viisdom sande,
Og from-taalmodig visked jeg min Pande.
</body>
</poem>

<poem id="oehlenschlaeger2019021818">
<head>
    <title>Ankomsten til Odense</title>
    <firstline>Overstaaet er den stærke</firstline>
    <source pages="41-43"/>
    <quality>korrektur1,kilde,side</quality>
</head>
<body>
Overstaaet er den stærke
Hede med sin Smeltelue;
Og nu vandrer jeg ved Slottet
Under Træers køle Bue.

Gamle Stammer deres Grene
Høit i Sky mod Himlen strække;
Lange, svale Hvælving dannes
Under det smaragdne Dække.

Hisset atter i det Fierne
Blaaner giennem Hullet Luften.
Her staae Buske tæt ved Buske,
Grønninger i Blomsterduften.

Gamle Ven mig kiærligt hilser,
<w>Adler</w> møder mig ved Dammen.
Fem og tyve Livets Somre
Smedded vore Hierter sammen.

Nu han bringer mig i Haugen
Til en vennesalig Fyrste.
Ridende han kommer hisset,
Freier liig paa Gullinbørste.

Velskand rundt han bringer Øen,
Sørger for dens Tarv og Bedste,
Rækker Skialden venligt Haanden,
Hvem han bød sig her at gieste.

Ofte jeg ved Christians Side
Gik i disse køle Gange,
Talte med den Sindrigblide
Om hver Blomst i Danavange;

Om hver Aandens Blomst, som smykker
Danemark og Fredriks Krone.
Undertiden ogsaa hørte
Christian min Digtertone.

Men som eengang saa vi vandred
Her i Haugens Skyggegange,
Vared Christian sin Digter
Fra at træde paa en Slange.

I Samtalerne fordybet,
Og forført af Træets Rødder,
Ændsede jeg ikke Krybet,
Som laae tæt for mine Fødder.

Fyrsten hen med Stokken peged,
Sagde: ,,Vogt dig den at trykke!''
Da den snelt sig bortbevæged.
Det udtolker jeg som Lykke.

Snogen kan i Løvet hvisle,
Ingen Hugorm mig vil skade;
Gode Fyrste selv med Stokken
Jager den i visne Blade.
</body>
</poem>

<poem id="oehlenschlaeger2019021819">
<head>
    <title>Livet paa Slottet</title>
    <firstline>Borgen er en venlig Bolig</firstline>
    <source pages="43-45"/>
    <quality>korrektur1,kilde,side</quality>
</head>
<body>
Borgen er en venlig Bolig,
Haugen halv omkring den lagt.
Dagen er kun lidet rolig
I sin Herlighed og Pragt.
Krigsmamd, Herremænd og Præster
Gieste deres Fyrstes Bord,
Og iblandt de glade Giester
Mangler ikke Gammensord.
Fyrsten veed, at Munterheden
Dog er Bordets bedste Ret.
Eden selv var intet Eden
For en Adam uden det;
Og for ei ham Tungen binde
Paa det kostelige Sted,
Skabte Herren en Mandinde,
Som han kunde tale med.
Rigtig nok, da vor Fyrstinde
Reiste til sin Fædrejord,
Sees her ingen Danneqvinde
Ved et Prægtigt Middagsbord;
Men om Aftenen indlader
<w>Holtens</w> os til huuslig Lyst;
Der er Moder, der er Fader,
Søn og Datter, Begges Trøst.
Christian Fredrik mangler ikke;
Der ham <w>borgerlig</w> vi see.
Og den hulde Frederike
Rækker ham hans Aftenthee.

---

Stundom dog i Fyrstesalen
Samles Qvinderne til Fest.
Og selv da, naar ikke Talen
Just forener Giest med Giest.
Her i Aften — ikke Sangen
Mildt husvalede vor Aand,
Men alene Strængeklangen,
Cithren i en Mesterhaand.
Hvo har lært dig saa at spille?
Søde, hulde Melodie!
Ingen kunstig Modens Trille,
Nei, den Klang var Poesie.
Hvo har lært dig let at bringe
Toner frem, som selv du vil?
Sangens Yndighed at tvinge
I et fattigt Strængespil,
Som Naturen kun bestemte
Til Accorders jævne Klang,
Mens ved denne Lyd istemte
Sangeren sin Skialdesang?

---

O, hvergang jeg Strængen hører
Yndigt klinge paa min Vei,
Dybt det sig i Hiertet rører,
Inderligt beklager jeg,
At jeg selv kan ikke siunge
Viserne ved Harpens Klang.
Egenlig en Digtertunge
Burde lyde dog i Sang.
Hvorfor dog vi ikke lære
Denne Kunst, vi Skialde nu?
Tænk, hvad det engang vil være,
Hvilken Magt i Alles Hu,
Naar igien en kraftig Sanger
Harpens stemte Strænge slaaer,
Synger Glæde, synger Anger,
Kiærlighed i Ungdomsvaar,
Munterhed, hvor sig forsamle
Hist i Lunden Mø og Svend,
Fromhed for de vise Gamle,
Venskab for de stærke Mænd!
Femios! saaledes tonte
Dine Viser i Homer.
Da dig friske Laurbær kronte.
Bragi! hisset jeg dig seer
Som en Ossian at siunge
Med et henrykt Flammeblik.
Da forstummed hver en Tunge
Med spidsfindige Critik.
Hierter tvang I til at føle,
I begeistred Syd og Nord.
Men nu slaae de Hierter køle
Ved et stumt og skrevet Ord.
</body>
</poem>

<poem id="oehlenschlaeger2019021820">
<head>
    <title>Pindsefesten</title>
    <firstline>Hvad lyder høit paa første Pindsemorgen?</firstline>
    <source pages="45-48"/>
    <quality>korrektur1,kilde,side</quality>
</head>
<body>
Hvad lyder høit paa første Pindsemorgen?
Der er et mægtigt Orgel jo i Borgen.
Her, hvor mit Kammer vender ud til Gangen,
Mig møde Psalmelyd og Kirkesangen.
        Skiønne Toner,
        Velbekiendte,
        Himlens Zoner
        Dem udsendte
Fra Udødeligheds Lande,
Trøst for Jordens Skyggestrande.

Ja — Lyden er ei Phantasiens Foster;
Thi Slottet var i gammel Tid et Kloster,
Og derfor Kirken, som man den har funden,
Endnu med Slottets Gang er nær forbunden.
        Ind jeg træder.
        Siæl og Øre
        Orglet glæder.
        Jeg kan høre
Tonerne, som blev tilbage
Fra min Barndoms første Dage.

Man siger: Intet snelt, som Tonen, svinder,
At det gaaer den, som Kilden, der bortrinder,
At det gaaer den, som Rosen i sin Sommer:
Den visner snarlig, og en anden kommer.
        Nei! den samme.
        Som min Flamme
        Først antændte,
        Atter vendte
Uforandret her tilbage
For min Trøst og for min Klage.

Os om en hellig Biskop Saxo melder;
Om Tonen det, som om hans Liigdragt, gielder:
Den samme Duft, da Seklet var henrundet,
Som i hans Hauge, blev i Kisten fundet.
        Saadan høres
        Ogsaa Klangen;
        Saa hidføres
        Atter Sangen;
Lange Taushed ei den matter.
Martsviolen dufter atter.

Livsalig Pindsefest! igien du hyldes;
Den aandelige Lyst dig ene skyldes,
Og Siælens Mai saa grønt, paa Englevinger,
I Kirkens Skyggehvælvinger udspringer.
        Kiærlighedens
        Roser rødme
        Nu med Edens
        Bedste Sødme.
Som en Taare Kilden rinder,
Frelser! paa dit Livs Kiærminder.

Fra den Tid Lotte bares bort paa Baaren,
Er Kirken vorden mig saa kiær, som Vaaren.
Jeg synes: mig den Salige besøger
I Herrens Huus; og det min Tro forøger.
        Hulde Sommer!
        Ned i Vrimlen
        Englen kommer
        Hist fra Himlen,
Smiler kiærlig til sin Fader
I de gamle Stolestader.

Hun sidder der, hvor Skyen sig udfolder,
Som Raphaels Engel, Nodebogen holder.
Som Gyldenlok jeg seer om Skuldren flakke
Den Fletning, som vi skar af Ligets Nakke.
        Og fra oven —
        O, Beethoven! —
        <w>Haabet</w> lyder.
        Hun udbryder:
,,Stiernen er mig ei forsvundet,
Fiernt først, fiernt har jeg den fundet.''

Min Faders Aand paa Orgelet jeg hører.
Mig tykkes: det er den, som Tonen fører.
Saaledes er jeg her ei længer fremmed:
Hvor Kirken er og Graven — der er Hiemmet.
</body>
</poem>

<poem id="oehlenschlaeger2019021821">
<head>
    <title>Sanct Knuds Kirken</title>
    <firstline>Her, hvor den gothiske Kirke staaer</firstline>
    <source pages="48-53"/>
    <quality>korrektur1,kilde,side</quality>
</head>
<body>
Her, hvor den gothiske Kirke staaer
Saa høi, med hellige Mure,
Et Mindesmørke fra Oldtids Aar,
Men uden revnede Fure;

Her sætter jeg mig under svalen Lind
Paa Urtegaarden og synger.
Kommer herhid med smilende Kind,
I Piger og Svendeklynger!

Thi siunge jeg vil ved Harpeklang
Og Knud den Hellige prise.
Jeg digter eder en Nutidssang
I Tonen af gamle Vise.

Knud var i Kampen en tapper Mand,
Naar Sværd ham blinked i Haanden;
Men Geistligheden høit agted han,
Fordi den virked for Aanden.

Der var en Tid, da den spottet blev;
I selv jo har det erfaret.
Hvad Nonner og Munke frækt bedrev,
Blev kun for Rygtet bevaret.

Om Bisper talte man lang Tid kun,
Som om de verdslige Fyrster,
Der rase vildt udi Kampens Stund,
Og gridsk efter Guldet tørster.

Men hvad de virked til Landets Gavn,
Derom man mæled ei gierne;
Dog straaler Ansgars og Axels Navn,
Og Fleers, som den evige Stierne.

Først hed det: Adel og Geistlighed,
Ja: Geistlighed selv og Adel;
Tilsidst sank Præster foragtede ned,
Og hørte fast Munkedadel.

I Forstuen ofte man Præsterne saae
Hos Herremands Jæger og Hunde.
I Storstuen turde de neppe gaae;
Til Bordet? Nei, ingenlunde!

Den Tid er, Gud skee Lov! atter forbi;
Thi uden hellige Tanker
Er Mennesket kun et Dyr paa Sti,
Og Skibet er uden Anker.

I Oldtids Dage nødvendigt det blev,
Som nu, for Aanden at sørge;
Hvad Viisdom paa Pergamentet skrev —
Om Sligt hvor Mange vel spørge?

Men Estrithsens Søn, den vise Knud,
Sig ei i Vrimmelen taber;
Han dyrked ivrigt og fromt sin Gud
Og Kunster og Videnskaber.

Og han befol arbeidende Mand,
Som sørged for Hestefoder:
,,Du ære skal den geistlige Stand,
Og nære din tænkende Broder.

Du dele med ham! Saa Himlen vil.
Han tænder din Saligheds Kerte.
Den tiende Neg ham høre til,
Som sørger for dig og dit Hierte.''

Men da forbittredes plumpe Hær,
Som Bien, der røves sin Honning;
Da hvæssed de Leer og blanke Sværd
Imod den herlige Konning.

Og der var Een, som for Ædelmod
Kun gav ham Døden til Takke,
Som higed efter uskyldige Blod,
Og det var den <w>falske Blakke</w>.

For hver en Niding med Hiertets Savn,
Hver lumskelig Overtræder
Hans Navn er vorden et Øgenavn;
For hver en ussel Forræder.

I, Sanct Alban! dit hellige Chor
Stod Knud, sin Andagt at holde;
Da Skarerne did fra Egnen foer
Med Helvedhierterne kolde.

De stødte paa Døren med skarpen Spiud,
De Nagler gik snart i Stykke.
,,Est du herinde, du hellige Knud?
Din Skaal saa ville vi drikke!''

Da Knud opdaged den nedrige Svig,
Bad han sig Himlen forbarme;
For Alteret han nedlagde sig
I Kors, med udstrakte Arme.

Da traf fra Vinduet ham en Piil,
Og bored sig dybt giennem Huden.
Han døde med et livsaligt Smiil,
Og Solen skinte paa Ruden.

Han blødte paa Alterets viede Fiæl,
I Døden herlig at skue.
Af Vinduet fløi hans forløfte Siæl
Til Himlen op som en Due.

Du ærlige Kæmpe Benedict,
Du Søn af den samme Moder!
Du ikke glemte din Broderpligt,
Du stred og faldt med din Broder.

Men Oluf var af en anden Art,
Han bar for Hierte kun Lunger;
Dog Himmelens Straf ham rammede snart,
Man kaldte ham Oluf Hunger.

Han sveg sin Broder. og efter hans Død
Besteg han den danske Throne.
Da revsedes Landet med Hungersnød,
Hver Busk blev en Tornekrone.

En Syndflod kom, en forfærdelig Regn;
Ei Grumheden vistes Naade.
Man Axet afskar i mangen Egn,
Saa grønt som Sivet, paa Baade.

En Juleqvæld, da Kong Oluf sad,
Da Kæmperne vare tilstede
I Hallen ved tomme Kruus og Fad,
Da gav han sig høit til at græde.

,,O Gud!'' udraabte han, ,,lad min Død
Retfærdige Vrede forsone;
Skaan yndige Danmark fra sin Nød,
Afriv min blodige Krone.''

Og Herren ham hørte: hans Pande bleg
Laae snart under Svededugen;
Og atter herligt paa Marken steg
I Solskin Hveden og Rugen.

En Kirke byggedes Sancte Knud,
Den fromme Konge til Ære;
Og det er denne, saa høi og prud.
Hvis Mure de Hvælvinger bære.

Her jordede man den Helliges Been.
Men længe man havde dem savnet;
Paa Graven var ikke Mindesteen,
Som viste Stedet med Navnet.

Han laae i Kirken, det vidste man grandt;
Om Stedet taug Sagnet stille.
Da Graveren af en Hændelse fandt
Det gamle Skriin i en Pille.

Man fandt ei eet, nei man fandt to:
Kong Knud og en Blodsforvandte.
De stumred i den evige Ro,
Og Knoklerne vare blandte.

Det var Benedict, hans Broder huld,
Som ei forlod ham i Nøden.
Nu var deres Legemer længe Muld,
Og blandte sammen i Døden.

Men tvende Kister beviste vist:
Hver havde sin egen Kiste.
Vor Christian, efter lang Tids Frist,
Den sidste Ære dem viste.

I Choret han sætte lod et Bord;
,,Og,'' sagde den Herre, ,,vi ville
Nu efter Lægernes Raad og Ord
Ærværdige Levninger skille.

Og efter syv hundred og femti Aar
Skal Gravstedet gienkiendt være.''
Bevæget og tankefuld Christian staaer,
Og viser dem sidste Ære.
</body>
</poem>

<poem id="oehlenschlaeger2019021822">
<head>
    <title>Barndomsveninden</title>
    <firstline>Ak, Gud! jeg er fem alt og femti Aar</firstline>
    <source pages="54-55"/>
    <quality>korrektur1,kilde,side</quality>
</head>
<body>
Ak, Gud! jeg er fem alt og femti Aar,
Min Barndom er længst forsvunden,
Og dog har jeg Een fra tidligste Vaar
I Odense-By gienfunden.
Der leget har med mig paa kiære Slot,
Og Alt endnu mindes saa saare godt.
Hvordan vi Comædie spilled,
Og lystigt hinanden drilled.

Sophia! min salig Søster! hun kan -
Om dig fortælle saa meget.
Da blomstrede du paa Bakkens Rand,
Ei Døden din Kind havde bleget.
Du ligger nu længst i sorten Jord;
Men hører jeg paa Eline, jeg troer,
At end, som Barn med din Broder,
Du lever med Fader og Moder.

Comødie spille vi atter hist
Med Faders gamle Parykker;
Da jævnes saamangen lystig Tvist
Og mange barnlige Nykker.
Men — hvad der ligger imellem hiin Tid
Og nu, da Skialden til hende kom hid,
Til Odense-By fra Hiemmet —
Derfor er Eline fremmed.

Hun forekommer mig som en Fee
Fra første, forsvundne Dage;
Hun lader i unge Tid mig see,
Ved Blikket at vende tilbage.
Men hvad der er hændt i de fiirti Aar
Fra hiin — hun længst forsvundne Vaar —
Derom hun Intet kan tale,
Slet intet Billede male.

Hun spørger mig om en liden Hund —
Som Dreng jeg yndte den saare,
Og da den skiltes fra mig en Stund,
Det kosted mig modige Taare.
Hun selv har en Hund i Stuen her,
Hun kiæler, hun klapper, hun har den kiær,
Som jeg min ,,Presang'' paa Slottet.
Hun lider ei Hunden blier spottet.

Min Barndomsveninde! ei komme vi kan
Ind i den forrige Tone;
Jeg er jo nu en aldrende Mand,
Og du en aldrende Kone.
Naar vi om vor Barndom ud har talt,
Saa vorder atter Samtalen svalt;
Forlegne vi staae for hinanden,
Som fremmede Frue for Manden.

Men i det Øieblik, da jeg har sagt
Farvel min Barndoms Veninde,
Blier levende gamle Tid opvakt
Med hvert huldsalige Minde.
Som Ida Münster du Harpen slaaer,
En haarfager Mø i Ungdoms Vaar.
Hvi skulde ved Harpen jeg tie
Da nu om min første Thalie?
</body>
</poem>

<poem id="oehlenschlaeger2019021823">
<head>
    <title>Fiskerhuset</title>
    <firstline>Her er deiligt, min Prinds! En Udsigt yndig, og Skoven</firstline>
    <source pages="56"/>
    <quality>korrektur1,kilde,side</quality>
</head>
<body>
Her er deiligt, min Prinds! En Udsigt yndig, og Skoven
Sval, og den stigende Vold vidner om Oldtidens Borg.
Stod kun af Agerkaal der ikke saa meget paa Marken.
See kun det Ukrudt der, Klinten som bølgende Guld!
,,Digter! saa kiender endnu du saa slet den lønnende <w>Rapsæd?</w>
Lilien og Rosen er vel al din Poet-Botanik?''
Mange Blomster jeg kiender, jeg kiender Rugen og Hveden,
Boghved, Havren og Byg, Hørren selv kiender jeg grandt.
,,Men ei Rappen?'' Nei! den Urt maa opfundet være,
Siden min Landbrug jeg lærte paa Frederiksberg.
</body>
</poem>

<poem id="oehlenschlaeger2019021824">
<head>
    <title>Det litteraire Selskab</title>
    <firstline>Hædrende vorder det mig, i et Selskab næsten af Præster</firstline>
    <source pages="56"/>
    <quality>korrektur1,kilde,side</quality>
</head>
<body>
Hædrende vorder det mig, i et Selskab næsten af Præster
(Prindsen som Præsident sidder for mig ved et Bord)
Scener at læse for af min <w>Sokrates</w>. Blikket i Øiet,
Læbernes Smiil har mig sagt: ,,Digter! dit Billed er liigt.''
Fyrsten lønner sin Skiald ved at forestaae ham til Medlem.
Bifald vinder hans Ord; hilset som Broder jeg blier.
Fremmede finder jeg fleer; dog Birch og Seidelin nærmes
Skialden med Ansigter mildt, kiendte fra Ungdommens Tid.
Biskoppen rækker mig hæderligt Haand, den venlige Faber.
Kalkar mig byder til Giest, viser saa troligt mig om.
Ædle Laub! du Ven fra min Ungdoms tidligste Dage!
Ikke jeg finder dig selv, hilser dig dog i din Søn.
</body>
</poem>

<poem id="oehlenschlaeger2019021825">
<head>
    <title>Skydeselskabet</title>
    <firstline>Et Skydeselskab er ogsaa her</firstline>
    <source pages="57-58"/>
    <quality>korrektur1,kilde,side</quality>
</head>
<body>
Et Skydeselskab er ogsaa her,
Og jeg har Skydeselskaber kiær;
Naar i en Stad jeg dem finder,
Det vækker værdige Minder.

Naar i sligt Selskab der vorder skudt,
Da skeer det kun til Ære for — <w>Krudt.</w>
Ei Ridderen opfandt Krudtet;
Derved blev Forbundet sluttet.

Ved Krudtet kom Borgeren først i Behold,
Og kunde forsvare sig bag sin Vold.
Det spæged Kæmpen i Pladen;
Og da først blomstrede Staden.

For Helten til Hest, med Sværd og med Stang,
I Harnisk, giorde ham Barmen trang.
Som Træl da Borgeren maatte
Kun skatte til mægtige Slotte.

Men Krudtet ham frelste, det gav ham Mod,
Og ei han længer ufrelse stod.
Da Krudtet Ridderen lugted,
I Tidens Fylde det frugted.

Og Artilleristen en Kæmpe blev,
Skiøndt ei Stamtavlen dertil ham skrev.
Ingenieuren indvied
Til Krigerkunsten — <w>Geniet.</w>

Det skylde vi, Børn! i Tidernes Kamp
Blot Videnskaben og mægtige Damp.
Nu spiller den atter en Rolle,
Den mægtigste Trold iblandt Trolde.

Først tvang den billige Frihed frem;
Og Mænd — mens Fordom adskilte dem —
Ved Hielp af Dampen hinanden
Skød vredt med Kugler for Panden.

Nu bør den ei time Bellona meer.
Humaniseert den Folkene seer;
Nu bør den i Borgerhavne
Kun glæde Landet og gavne.

Og Dampskibet bygged en snild Fornuft,
Og snart vel seile vi med i Luft.
Naar broderligt, ærligt vi dele,
Kan Alle først nyde det Hele.

Men derfor skylde vi Dampen Tak.
Saa skyd kun, Broder! Om Skiven ei sprak,
Og traf du i Pletten ei lige —
Det har slet Intet at sige.

Det gielder kun om, i borgerlig Lyst
At hædre Krudtet med mandigt Bryst,
At hylde med Glædeskampen
Salpetret, Kullet og Dampen.
</body>
</poem>

<poem id="oehlenschlaeger2019021826">
<head>
    <title>Borgeren</title>
    <firstline>Hvor smuk er Borgerens Velstand ei</firstline>
    <source pages="59-60"/>
    <quality>korrektur1,kilde,side</quality>
</head>
<body>
Hvor smuk er Borgerens Velstand ei,
Skiøndt vist nok en ganske Andens
Paa Livets, Statens, Naturens Vei,
End Fyrstens og Herremandens!

Jeg finder Forskiellen skiønnere just,
End evig eet og det samme;
Vel Rosen er smuk, men en Rosenkost —
Det blev kun en høirød Flamme.

Man trænger til andre Blomster og Grønt,
For Urtekosten at binde;
Blandt Krusemynter sidder saa kiønt
Den lille beskedne Kiærminde.

Og naar jeg træder af Fyrstesal,
Fra Kirkens hvælvede Bue,
Da glæder mig atter, reen og sval,
En hyggelig Borgerstue;

Hvor pæne Løsøre bonet staaer,
Og mageligt Lænestol-Sæde,
Som Milepæle for svundet Aar,
Men ei for den svundne Glæde.

Og, Fader Hempel! her hos dig
Maa jeg fornøiet vel være,
Thi Mesterstykker du viser mig
Til Odense-Snedkerens Ære;

Og Skilderier med Faer og Moer,
Som Øiet ugierne forlader;
Og Billedet af fraværende Noer,
Som elsker sin Bedstefader.

Om Kobberrørene synes jeg godt,
Som blankt over Ovnen stande.
Jeg glæder mig over din sorte Calot
Og over din kraftige Pande.

Men, Hillemænd! hvor bringes jeg hen?
Vil du nu vise mig Byen?
Et Taarn har du bygget, gamle Ven!
Som kneiser dristigt i Skyen.

Naar du fra Jordens Besvær er fri,
Og kied af Menneskevrimlen,
Studerer du her Astronomie,
Og Tanken sig taber i Himlen.

Skam faae den Murer, der Kalken tog
Med den afskyelige Lyde,
At altid fugtig Væggen udslog;
Du kunde den ikke pryde.

Held dig, min Gubbe! med samt din Avis,
Gid længe, som før, den trives!
Og trøst dig ved Himmelens Paradiis,
Naar nede paa Jorden de kives.

Men samles Brødre som Venner i Nord,
Og række hinanden Hænder,
Da tale du med, mangt sindrigt Ord,
Blandt de forsamlede Stænder!
</body>
</poem>

<poem id="oehlenschlaeger2019021827">
<head>
    <title>Langesø</title>
    <firstline>Den gamle Sømand efter døde Broder</firstline>
    <source pages="61-62"/>
    <quality>korrektur1,kilde,side</quality>
    <keywords>rahbek,rahbekk</keywords>
</head>
<body>
Den gamle Sømand efter døde Broder
Faaer Mark og Eng og Skov i Arv;
Men vant til paa sit Skib at pløie Floder,
Han kiender ei til Ploug og Harv.

,,Min ældste Søn!'' han siger, ,,du skal dyrke
Den Jord, du arver efter mig.
I Døden ei, endnu med Manddoms Styrke
Jeg overlader den til dig.

Vel, alt i Livets Høst, og midt i Freden,
Jeg følger ei Kartovers Knald;
Naturen er mig kiær, og Danmarks Eden
Min Sommerglæde være skal.

Ei furer jeg vel længer Havets Flade
Med Orlogsskib, selv ei med Baad;
Men Siælland kan dog Gubben ei forlade,
Han sidder i sin Konges Raad.

Saa dyrk din Jord, og send mig her i Krogen
Lidt Frugt deraf til Kiøbenhavn!
Naar jeg har talt til Held for Dannebrogen,
Jeg iler i Naturens Favn.

Thi ogsaa her, min Søn! nær Axelstaden,
Nær ved det store Vinterbuur,
Er skiøn og yndig — ikke langt fra Gaden —
En frisk og blomstrende Natur.

Det længstforfaldne Huus er bedre blevet,
Det ligger yndigt ved sin Vei;
Hvor gamle Rahbek med sin Camma leved,
Der lever med din Moder jeg.

Afdøde Skiald besøger tidt min Tanke,
Jeg kiendte ham i Ungdoms Aar;
Det rører mig endnu, naar Cammas Ranke
Med Druen paa mit Vindve slaaer.''

Saa taler til sin Søn Holsten den Gamle,
Og Sønnen lyder glad hans Bud.
Og alle Sommerglæder sig forsamle,
Hvor Freier dyrkes end som Gud.

Hav Tak, Herr Adam! for du Adam viste
En Hæder, som han mindes skal,
Da ved dit Bord du Vennerne bespiste
Ved lystige Champagnerknald.

Og hils din Broder ved den friske Kilde,
Som ogsaa giestfri mig indbød,
Fordi, som du, han Skialden glæde vilde
Med Venskab i Naturens Skiød.

Men — giemt er ikke glemt! En anden Sommer
Mig vinker Fyen med Freias Blik,
Da uanmeldt jeg til hans Skove kommer,
At høre Alfernes Musik.
</body>
</poem>

<poem id="oehlenschlaeger2019021828">
<head>
    <title>Christiansdal</title>
    <firstline>Her er jeg hos en kraftig Æt</firstline>
    <source pages="63-65"/>
    <quality>korrektur1,kilde,side</quality>
</head>
<body>
Her er jeg hos en kraftig Æt,
Man kiender den paa Trækket let;
Thi Minen <w>der</w> er skielmsk og snild,
Og Munden smiler venlig mild.
Den gamle Fader fro jeg seer,
Imellem Børnebørn han leer;
Dog var han syg for nogen Tid,
Da pleied ham med største Flid
Den flinke Datter, rask og edel,
En værdig Hustru til min Wedel.

  Knap hørte hun, at syg var Faer,
For lette Seilbaad hende bar
Ned over farligt Kattegat.
,,Ei Fader være maa forladt
Af Datterhielp i Nødens Stund.''
Hun agted ei den falske Grund,
Og hendes Barn saa lidt, som hun;
Den kiække, smukke Datterdatter
Tro følger med sin Moder atter.

  Saa trine de med Smiil paa Kind
For gamle Stammefader ind,
Som Lægedisen Eir med Frei.
Den Gamle seer saasnart dem ei,
Før han sig sætter til sin Disk.
Slig Kiærlighed kan giøre frisk.

  Nu Alt er Lyst i Christiansdal;
Og her i Friggas lyse Sal,
I Sommerskyggen, reen og sval,
Jeg seer en Keglebane skiøn.
Med stærke Søn og Sønnesøn
Jeg spiller lystig med — en Pot —
Og træffer undertiden godt,
Endskiøndt maaskee jeg Kegler slaaer
For fierde Gang i Livets Aar.

  Ritmesteren er ikke her?
Saa hilser ham! Han takket vær
For venligt, muntert Compagnie.
Fra Axelstaden kiørte vi
Tilsammen i Personkareth.
Nu har sin Fader han gienseet,
Lykønsket ham som igienfød
I barnlig Kreds, Naturens Skiød.

  Den ældste Broder planter Træ
Til Efterslægtens Lyst og Læ,
Og dyrker tro sin Fædrejord;
Og Flidens Løn af Marken groer.

  <w>Farbroderen</w> ei glemmes maa:
Han lod ei daarlig Nonne staae
Hist ved din Kirke, hellige Knud!
Den saae ham alt for ussel ud.
Han kiøbte Huset, rev det ned,
Og skienkte Kirken Pladsen bred.
Nu i Guds Luft den stiger fri,
Og fiernes ved sin brede Sti
Fra verdsligt Tag; og Ildens Tand
Nu ikke let den træffe kan.
Og derfor, Ædle! takket vær.
Du havde Oldtidskirken kiær;
Og mens i Odense den staaer,
Ei heller <w>Benzons</w> Navn forgaaer.
</body>
</poem>

<poem id="oehlenschlaeger2019021829">
<head>
    <title>Aftenvandring</title>
    <firstline>Jeg vandrer langs ad Aaens Bred —</firstline>
    <source pages="65-67"/>
    <quality>korrektur1,kilde,side</quality>
</head>
<body>
Jeg vandrer langs ad Aaens Bred —
Fuglene de siunge —
Jeg mindes hendes Hvilested,
Hvor hun sover ene.

Skiøn er Somrens Blomstersti —
Fuglene de siunge —
Lottes Sommer er forbi.
Hist hun sover ene.

Som Rosen rødmed hendes Kind —
Fuglene de siunge —
Den blegned i den skarpe Vind;
Nu hun sover ene.

Fagre Ungdom brat forsvandt —
Fuglene de siunge —
Som Aftenrødt bag Skovens Kant.
Nu hun sover ene.

Men med en mere deilig Sang,
End Fuglene de siunge,
Hun glædte mig saa mangen Gang,
Før hun slumred ene.

Mig synes ofte til min Trøst —
Fuglene de siunge —
At høre hendes klare Røst,
Skiøndt hun sover ene.

Hun svæver hisset mig som Alf —
Fuglene de siunge —
Fylgie fra Valaskialf,
Skiøndt hun sover ene.

Som Melpomene kommer hun —
Fuglene de siunge —
Til mig i min Digterstund,
Skiøndt hun sover ene.

Ophelia hun svømmer nær —
Fuglene de siunge —
Død de gamle Piletræer,
Skiøndt hun sover ene.

Som muntre Clärchen, Lotte! tidt
Fuglene de siunge, —
Staaer du for mig sødt og blidt,
Skiøndt du sover ene.

Som blege Thekla synger du —
Fuglene de siunge —
,,Jeg levet har og elsket! Nu,
Nu jeg sover ene.''

Er Døren lukt, og Lyset slukt —
Fuglene de siunge —
Da er <w>den</w> glemt, som ude er lukt,
Mens hun sover ene.

Men aldrig din Erindrings Lys —
Fuglene de siunge —
Mig slukkes, før i Dødens Gys.
Ei du sover ene.
</body>
</poem>

<poem id="oehlenschlaeger2019021830">
<head>
    <title>Nattephantasie</title>
    <firstline>Nu Natten stærkt sig nærmed</firstline>
    <source pages="67-70"/>
    <quality>korrektur1,kilde,side</quality>
</head>
<body>
Nu Natten stærkt sig nærmed;
Dog næsten lod det,
Som Dagen endnu dvæled,
Og kun i Dæmring
Laae Mark og Eng og Mose.
Og mægtigt Stiernen
Fra Himlens klare Hvælving
Saa helligt lued.

Den Aand, som hist ved Aaen
Min Aand besøgte,
Den Salige, som svæved
For Siællens Øie,
Nu som en Fee, en Fylgie
Med Fingren vinkte.
Charlottes Aand med Længsel
Jeg længe fulgte.

Da den forsvandt bag Skoven.
Og der, paa Marken,
Brat for en liden Bakke
Mig fremmed Bonde
Saa høi og herlig hilste,
Han tog til Hatten —
Den var af Staal; der svæved
En Svanefieder.

Og rusten var hans Rustning,
Af Jern dens Ringe;
Bred var han over Barmen,
Og lange Lokker
Vildt flagred hen i Vinden.
Ved Hoften Hialtet
Af Sværdet endnu straaled
Med Ædelstene.

Men aldrig kan hans Ansigt
Jeg atter male.
Der blinked under Brynet
En selsom Blanding
Af Venlighed og Vildskab,
Forstand og Vrede.
Til mig han dog med Mildhed
Saalunde mæled.

Ei dog jeg strax forstod ham,
Thi sært var Sproget.
Og næsten — gammelnordisk —
Det klang, som Nornens
Forskrækkelige Stemme,
Naar høit i Storm en
Hun taler. Dog var Talen
Ei uden Tække.

Sin Haand, den stærke Høire,
Udstrakte Helten.
Den trykte min; ved Taget,
Skiøndt venlig tæmmet,
Det lod, som grumme Løve
Med Labben krysted.
Dog tvang jeg mia til Taushed.
Da taled Manden:

,,Jeg maa dig dog for Mindet
I Modersmaalet,
Skiøndt Tiden det har svækket -
Jeg maa for Sangen
Dog, Skiald! min Tak dig sige.
Du mig fremstilled
For Nutids Folk og Fyrster,
Jeg var dem fremmed.

Du gav — hvad du kan give.
I Digterglaret
Du saae min fierne Stierne.
Lod den gienstraale.
Snart mindre, Ven! snart mere
Jeg vorde maatte,
End virkelig i Verden
Jeg fordum virked.

En Skiald kun eier Sproget;
Hvad ei kan skrives.
Det Skialden ei kan skildre,
Han hylder Skiønhed.
Du danned mere dannis
Mig Dømmekraften;
Men Kraften du til Kampen
Ei virke kunde.

Farvel! Jeg ønsker fagre
Dig Fremtidsdage.
Syng kraftigt end om Kæmper
Som Gubbe, Kiære!
Gaa gierne til vor Gravhøi,
Hent rustne Ringe,
Og smed dem paa din Smedie
Til Staalet blanke.''

---

Saa taled den store Skygge — forsvandt.
Ad Morgen monne det lakke,
Alene jeg mig i Duggen fandt
Paa den nedpløiede Bakke.

Da kom en Bonde mig hist forbi,
Mens endnu Stiernerne blinked;
- Da han mig saae fra den fierne Sti,
Med begge Hænder han vinked.

,,Christ fri mig! tør I hvile jer der
Paa Palneshøien den lede?
Og frygter I ei ved Stierneskiær
For Spøgelsets grumme Vrede?''

Hvad? — spurgte jeg — her er Palnes Høi?
,,Ja vist, og der spøger Loke.''
O, — raabte jeg henrykt, og kyssed dens Græs —
Min elskede <w>Palnatoke!</w>
</body>
</poem>

<poem id="oehlenschlaeger2019021831">
<head>
    <title>De Fattiges Hauger</title>
    <firstline>Det var en brændende Sommerdag</firstline>
    <source pages="71-72"/>
    <quality>korrektur1,kilde,side</quality>
</head>
<body>
Det var en brændende Sommerdag,
Jeg gik med Fyrsten i Skyggegangen;
Men pludselig fandt han deri Behag,
At tage mig ud i Solen paa Vangen.
Han agter ei Regn, ei Middagssol.
I Støvregn stod han en Time forleden,
Og mørked ei, Regnen dypped hans Kiol;
Og mindre merrker han Heden.

Men der, hvor han tog mig ud i Dag,
Der fandt i brændende Sol jeg Skygge,
Skiøndt Træerne hvælved intet Tag,
Hvorunder Vaarens Sangere bygge.
Der voxte kun i grønnende Rad
Kartoffelbuske. Men da han taled,
Jeg mørked ei længer Solens Bad;
Smaabuskene mig husvaled.

,,Her er de Fattiges Urtegaard.
Indrettet har vi saaledes vor Gave,
At Byens værdigste Trængende faaer
Til eget Brug en smuk lille Have.
Her kunne de dyrke Jorden med Mod,
Ei ørkesløse sidde bag Muren;
Forfriske Blodet med sunde Rod,
Og nærme sig atter Naturen.''

Da voxte Kartoffel og Gulerod
Og Selleri og Ærter og Bønner
Saa høit for mig, at en Lund der stod,
Et Tempel for Gud, som Giveren lønner.
En Kilde, tyktes mig ogsaa, jeg fandt,
Som risled, og forskiønnede Vaaren;
Thi for den fromme Giver nedrandt
Kostbar — Taknemlighedstaaren.
</body>
</poem>

<poem id="oehlenschlaeger2019021832">
<head>
    <title>Ved det lille Bælt</title>
    <firstline>Danmark har ingen Flod; Floden ei vælter</firstline>
    <source pages="72-74"/>
    <quality>korrektur1,kilde,side</quality>
</head>
<body>
Danmark har ingen Flod; Floden ei vælter
Her sig fra Grund.
Danmark har meget meer: Danmark har Bælter,
Danmark har Sund.

Ei med Leer og med Gruus blander sig Voven;
Bølgen er blaa.
Oldtidsegen og Bøg yndigt i Skoven
Speilede staae.

Flodsengen viser ei her lunefuld Vrede,
Graa eller guul;
Overskyllende snart, atter saa nede,
Stenet og huul;

Ødelæggende snart Ranker og Ager,
Haab for et Aar,
Naar forfærdelig Iis brister og brager,
Smeltet i Vaar.

See fortvivlede Flok hisset paa Taget!
Huset i Vand!
Som skibbrudne de staae blege paa Vraget,
Hustru og Mand.

Smaabørn hæves i Arm, Øxnene svømme,
Bragende Faar;
Hest med Hoverne vildt, stedet fra Tømme,
Bølgerne slaaer.

Roligt her derimod henflyder Bæltet,
Kræver ei Rov;
Fiendtlig Bølge det har aldrig opvæltet
End mod sin Skov.

Vel bekrandser ei her grønnende Ranke
Smilende Kyst;
Modne Druer kan ei Dannemand sanke,
Sommerens Lyst.

Men see Skibet, som hist seiler i Sundet,
Skrinet ved Skriin;
Luk dem op — og du har Druerne fundet:
Klareste Viin!

Bæltet bærer da selv svulmende Druer,
Ikke dets Strand.
Hveden, Rugen, som Guld, Dyrkeren skuer.
Herlige Land!

Ei behøver I her Snekken at drage,
Heste! ved Flod,
Naar man bringe den vil atter tilbage,
Strømmen imod.

Hvis fra Stranden det her muligt dig lyster
Længer at gaae.
Vil til China du hen? Africas Kyster?
Seilet i Raa!

Og, som Fuglen i Luft, hurtig du driver,
Modig og fro;
Men paa fierneste Kyst, Danske! du bliver
Bælterne tro.
</body>
</poem>

<poem id="oehlenschlaeger2019021833">
<head>
    <title>Eventyret paa Hindsgavl</title>
    <firstline>Et Eventyr jeg fortælle vil</firstline>
    <source pages="74-76"/>
    <quality>korrektur1,kilde,side</quality>
    <keywords>christian7</keywords>
</head>
<body>
Et Eventyr jeg fortælle vil,
Som hændtes paa Slottet, — fast utroligt.
Nu lytter opmærksomt Alle til!
Ei Slottet var ubeboeligt,
Det var ei en gammel Ridderborg,
Der stod forfalden i dyben Sorg
For Livet, som vendte den Ryggen;
Hvor Uglen bygged i Høitidshal,
Og Maanskinnet med sit Straalefald
Var eneste Lys i Skyggen.

Hvad Pragt formaaer og hvad sielden Smag,
Det skued man her i disse Sale;
Det var den deiligste Sommerdag,
Og Hallerne stode saa svale.
Prinds Christian giested Herr Føns og hans Viv;
Der var stor Gammen og Tidsfordriv,
Ved Bordet herlige Toner.
Og da nu endelig Nat faldt paa,
Den talrigbrogede Sværm man saae
Ved funklende Lysekroner.

Nu satte sig tvende Frøkener hen,
Hver paa sin Strængeleg sødt at spille.
Da nærmed sig Tonekunstens Ven,
Og Sværmerne bleve saa stille.
Men Pigerne spilled til Dandsen op.
,,Nu'', tænkte jeg, ,,gaaer det snart i Galop,
Nu gaaer det rask med en Svingen;
Den ædel-alvorlige Ridderdands
Er længer ei Moden hertillands.''
Jeg vented — men der kom Ingen.

Saa er det dog sandt: i fierne Gemak
Gaaer heller nu Herren fra sin Dame,
Og morer sig meer ved at ryge Tobak,
End spille med i Terpsichores Drame?
Forgieves Pigerne Strængene slaae,
Mens Ungersvendene rolige staae.
Til Væggen støttede, Kopper de tage;
Den stærke sukkersødmede Thee
Betænkeligt røre de med en Skee,
Og dyppe deri lidt Kage.

Da pludselig staaer i Hallen en Mand,
Mens Tonerne lyde mig sært i Øre;
Saa rank som en Yngling kneiser han,
Dog synes han Tiden ei at tilhøre,
Thi Aarene deres Furer ind
Har pløiet ham dybt i Panden og Kind.
Men Øiet lyner fra Kraftens Dage,
Hans Been er hurtigt, og Ryggen rank,
Og Panden er høi, men skaldet og blank,
Thi Haaret vil Afsked tage.

Jeg troer en Aabenbaring at see
Fra Barndommens Aar (jeg var kun tretten),
Da syvende Christian paa Balparé
Udmærkede sig ved Menuetten.
Vor Ridder en Dame har faaet i Gang,
Menuetten spilles af <w>Don Juan</w>.
Paa Ynglingsmundene Smiil jeg mærker;
Men alt som det længer med Dandsen gaaer,
Beundring man for Dandseren faaer,
Thi Gubben giør Underværker.

Til Trods for magelig Ynglingeflok
Da Capo-Dandsen han ei forlader.
Hvo er den Gamle? Jeg kiender ham nok;
Af Bournonville den raske Fader?
,,Nei, Nei!'' Hvo er da den Ridder blid?
En Aand fra Christian den Syvendes Tid?
,,Nei! see, der staaer han fornøiet rolig,
Han ei forlader den lystige Sal.''
Hvo er det? ,,<w>En gammel General.</w>''
Er Hændelsen ei utrolig?
</body>
</poem>

<poem id="oehlenschlaeger2019021834">
<head>
    <title>Caroline-Kilden</title>
    <firstline>Kilden er en herlig Ting</firstline>
    <source pages="76-79"/>
    <quality>korrektur1,kilde,side</quality>
</head>
<body>
Kilden er en herlig Ting,
Hvor den viser sig paa Jorden
Med sit klare Straalespring;
Dog, hvor der er nok, i Norden
Mellem Fielde, Gruus og Steen
Agter man den mere ringe,
End hvor under Bøgegreen
Mellem Blomster den mon springe.

Bierget hist har Vandet nok,
Som en Strøm sig Kilden vælter;
Strax man seer en Sprudleskok,
Naar paa Tinden Isen smelter.
I saa rig en Overflod
Skiønnes ei paa klaren Kilde;
Jorden vil sit friske Blod
Der imellem Klipper spilde.

Der er Kilden Jettens Søn;
Men hvor den udvælder atter
Mellem Blomster, skiult i Løn,
Fødes den som Alfens Datter.
Der er Ellepigens Hiem.
Skiøndt hun ei kan Solen taale,
Lokker hun Kiærminder frem
Med sin klare Kildestraale.

Danmark er ei rigt paa Vand,
Det vil sige: paa det søde.
Thi den store salte Strand
Alle vore Kyster møde,
Nok vi har af Vandets Syn;
Men hos Ægir kan man ikke,
Siælland, Langeland og Fyen!
Eders stolte Bølger drikke.

Sagtens lide vi ei Trang,
Som den stakkels Østerlænder,
Der i Sandet mangen Gang
Maa fortvivlet vride Hænder.
Overalt med yndig Bram
Aabne sig de klare Damme;
Men en Kilde, men en Dam
Er dog ei eet og det samme.

Derfor skiønnes ret derpaa,
Naar sig Kilden selv frembyder,
Naar den med sin Straale blaa
Klart igiennem Græsset flyder.
Det er Skiønheds bedste Seir,
Naar sin Barm ung Freia blotter;
Derfor Leire blev en Leir
For de gamle Danerdrotter.

Der er Vaarens største Lyst,
Bragi der sin Hal indvier,
Hvor ved Freias Jomfrubryst
Danerskovens Blomster dier.
Der endnu jo Bonden troer
(Kan ei gammel Vise glemme),
At en venlig Huldre boer,
At en kiærlig Alf har hiemme.

Og i Følelsen af slig
Gammel Tro, vor Tro vi røbe,
Naar den lille skiønne Vig
Med et saadant Navn vi døbe,
Med et venligt, elsket Navn
Af en Viv — Gud hende lønne! -
Der erstatter Alfens Savn
Med et Hierte for det Skiønne.

Caroline! Danske saae
Ved de kiære Oldtids Høie,
Som den rene Kilde blaa,
Straalen i dit Uskyldsøie.
God, som Kilden ved sin Hæk,
Lindrede du Armods Klage;
Saligt, som dens klare Bæk,
Flyde dine Fremtidsdage!
</body>
</poem>

<poem id="oehlenschlaeger2019021835">
<head>
    <title>Christian Frederik</title>
    <firstline>Vil I kiende ham ret, saa reiser til Odense, Svendborg</firstline>
    <source pages="79"/>
    <quality>korrektur1,kilde,side</quality>
</head>
<body>
Vil I kiende ham ret, saa reiser til Odense, Svendborg,
Seer ham i talrige Sværm der i den blomstrende Skov!
Som Patriarchen gik ved Jordans Bredder, han vandrer
Mellem dem, elsket af Hver, savnet, saasnart han forsvandt.
Fyenboen glæder sig ret til hans Komme, som Blomstens og Frugtens,
Naar sit grønne Paulun Alfen i Skoven har reist.
Ei blot Kriger og Præst og Herremanden, som nyde
Daglig hans venlige Gunst, hylde vor Christian; nei!
Borgeren elsker ham høit, og Bonden. Han virker for Øen:
Kirker forbedrede staae, Veien er fastnet og glat.
Overalt man sporer hans Værk. Nu, venlig som Broder,
Gaaer han i kølige Qvæld midt i den myldrende Sværm.
Først forvilded sig vrimlende Flok, men et Ord af hans Læber
Ordner det alt: ,,Enhver tage sig Dame, som jeg!''
Pludselig former sig yndige Rad, nu vandre de parviis
Giennem Skoven, een Slægt, han med sin Dame foran.
Da gienlyder et Raab fra Folkets begeistrede Læber:
,,Leve, vor Christian! du! leve vor Øes Gouverneur!''
Giennem Skoven bevæger sig broget en Menneskeslange,
Deiligt. At skue den ret, Alfen bestiger sit Træ.
</body>
</poem>

<poem id="oehlenschlaeger2019021836">
<head>
    <title>Overfarten til Langeland</title>
    <firstline>Nu indskibe vi os til Langeland. Herlige Svendborg</firstline>
    <source pages="80-81"/>
    <quality>korrektur1,kilde,side</quality>
</head>
<body>
Nu indskibe vi os til Langeland. Herlige Svendborg,
Hvor jeg for treti Aar, rørt af din Skiønhed, blev først
Af min Musa paa Reisen besøgt, hvor Verset med Blyant
Jeg over ,,Svendborg-Sund'' skrev i en Hast paa mit Pas,
Som det eneste Stykke Papir medtaget paa Veien!
Atter beseiler jeg nu Bølgen til Øen fra dig,
Men i fyrstelig Pragt; ombord Prinds Christian stiger,
Fulgt af det skimlende Folk, fulgt af de vigtigste Mænd.
Borgervæbningen stander paa Kyst, og yndigt Musiken
Lyder til Hurraraab høit i den klareste Dag.
Stærkt Kanonerne tordne, mens Dannebrogs-Flagene vifte.
Glidende sidde vi nu. — <w>Linde!</w> du styrer vor Fart.
Muntre Mand! nu est du i dit Element. Og hvad seer jeg?
<w>Moltke!</w> min Ungdomsvens kiærlige Broder, min Hauchs!
Følger du smilende med fra Svendborg? — Bøger paa Bordet
Findes i Snekken; jeg har hurtigt dem aabnet, og seer:
Mine ,,Poetiske Skrifter'' og ,,Digte'', der ofte, som Vinen,
Skattes for Alderens Skyld; Seculet talte kun <w>Tre.</w>
Venlige Prinds! du læser imens i ,,Langelands-Reisen'',
Men jeg sidder saa taus svøbt i Kavai paa min Stol,
Lurende paa Søsygen, som lykkeligviis mig ei giester.
Dagen er alt for smuk. Thorseng seiles forbi.
Lige for Valdemars Slot en Baad med pyntede Rorfolk
Vente, med Aarer i Luft. Der er en Ætling af <w>Juel.</w>
Fyrsten han hilser som Øens Baron; og venligt indbuden
Følger til Rudkiøbing han med i den seilende Baad.
Ved hans Side jeg sidder, men har ei Mod til at bede
Ham om Forladelse for <w>Sagnets</w> poetiske Brug
Paa min Ungdoms Langelands-Fart. Nu veed jeg det bedre:
Thorseng har Juelerne kiøbt selv for det vægtige Guld,
Ei til Foræring faaet af Kongen. — Hos Folket saa let sig
Danner et Sagn om en Helt, Folket og Sangerne kiær.
Men hvad skuer jeg hist? Et sørgeligt Syn i det glade.
Stem da nu Harpen, o Skrald! Synet fortiener en Sang.
</body>
</poem>

<poem id="oehlenschlaeger2019021837">
<head>
    <title>Sø-Trommeslageren</title>
    <firstline>Det er den deiligste Sommerdag</firstline>
    <source pages="81-83"/>
    <quality>korrektur1,kilde,side</quality>
</head>
<body>
Det er den deiligste Sommerdag,
        Og intet Brag
Fra Storm og Bølgerne komme;
Men — hvis mit Øre bedrager mig ei,
Saa lyder høit paa den vaade Vei
Fortvivlede Slag fra Tromme.

En Baad forfølger os, iler fort,
        Hvidseilet, fort,
Den gynger som svævende Maage,
Men uden Vimpel og uden Flag.
Ei vifter fra den i smilende Dag
Rødblomstrende Dannebroge.

Der sidder en Mand med uredt Haar
        Og Trommen slaaer,
Tykskiægget; bleg er ham Kinden.
Han Stokkene hæver i Luften tidt;
Da lyder en Hvirvel — aldrig blidt,
Men efterlignende Vinden,

Men efterlignende Stormens Raab,
        Naar uden Haab
Den Skibbrudne synker derude
I skummende Vover, i bælmørk Nat;
Naar Brændingen syder høit og brat,
Og naar Havfruerne tude.

To Drenge sidde ved Ror og Reb,
        Med kloge Greb
De styre Farten paa Vandet;
Thi Gubben, fortvivlet, med flagrende Lok,
Kun bruger larmende Trommestok,
Og tænker paa intet Andet.

Hvo er den Skipper? En usæl Mand,
        Som sin Forstand
Har mistet, da Sønnen han misted.
I Havets Bølger Ynglingen fik
Sin Død, og see — fra det Øieblik
Slig Skiebne Faderen fristed.

Knap lyser Sol over Skovens Top,
        Saa trommer han op
For Døden i Havet, den Blege.
De Drenge, du hos ham i Baaden seer,
Var Brødre til <w>den</w>, som er ei meer;
De ei fra Faderen vege.

Nu kommer han. Hør! ,,Min Jens! kom frem
        Af vaaden Hiem,
Hvis Bølger dig hid har baaret.
Jeg haaner den Storm, som styrted dig brat.
Svøm hid, min Dreng! lad mig faae dig fat,
Stik Hovedet frem med Haaret.

Jeg løfter dig let i Baadens Skiød.
        Og est du død,
Da skal du vorde begravet.
Man ligger dog bedre paa Kirkegaard
Under Træer og Blomster i grønnen Vaar,
End under Bølgen i Havet.''

Saa raaber han høit, og stirrer vildt,
        Men ogsaa mildt,
Og smiler med kalkede Kinder.
Da lyder Trommen med rasende Slag,
Og — som en Plet i den deilige Dag —
Den sorte Snekke forsvinder.
</body>
</poem>

<poem id="oehlenschlaeger2019021838">
<head>
    <title>Apotheket i Rudkiøbing</title>
    <firstline>Ak, jeg kan neppe hitt'et</firstline>
    <source pages="83-85"/>
    <quality>korrektur1,kilde,side</quality>
</head>
<body>
Ak, jeg kan neppe hitt'et,
Jeg kiender det ei meer;
Det er saa nyt, saa hvidtet,
Forandret ud det seer.
Nu har det Navnet saaet,
Nu ,,Apothek'' der staaer.
Det har der ikke staaet
I min forsvundne Daar.

Vel treti Somre svunde,
Med dem vor bedste Tid,
Da Juliaftner sunde
I Køligheden blid
Paa Bænken os ved Gaden,
Faer, Søster, Broer og Ven.
Der hviilte Venneraden —
Ei Banken staaer igien.

Jeg, Dittersdorf! ei hører
Din Opers første Chor,
Før Phantasien fører
Fra Staden mig ombord;
Paa Langeland jeg nyder
Min Ungdomssympathie.
Musiken, som da lyder,
Blier til et Maleri.

Du Apotheker gamle!
Din Virken er forbi.
Du kan ei længer samle
Urter paa Livets Sti.
Nu selv i Urtegaarden
Du, trætte Gubbe god!
Est til en Spire vorden
For bedre Sundhedsrod.

Men stolt kan du nedskue,
Du bolde Dannemand!
Fra Himlens klare Bue
Til Siælland, Langeland.
To <w>Urter</w> du bereded,
Ei bedre hertillands;
Og det er — o, du veed'et:
Din <w>Anders</w> og din <w>Hans</w>.

De Urter de kan bringe
Saft i det danske Blod,
Kraft i den danske Vinge,
Marv i den danske Rod.
Vel sielden før vi sunde
Saa god en Medicin;
Thi den er for de Sunde,
Som Rankens bedste Viin.
</body>
</poem>

<poem id="oehlenschlaeger2019021839">
<head>
    <title>Modtagelsen</title>
    <firstline>Hvis ikke vi kiendte Langeland</firstline>
    <source pages="85-87"/>
    <quality>korrektur1,kilde,side</quality>
</head>
<body>
Hvis ikke vi kiendte Langeland
For i Dag, som nu det sig for os viser,
Da maatte vi sige: det er for sand
En Ø, hvor til Middag man to Gange spiser.
<w>Von Schmidten</w> og <w>Ahlefeldt</w> kappedes om
At modtage Fyrsten; det kunde man vente.
Da silde vi til Tranekiær kom,
Begyndte vi, hvor i Byen vi endte.

Dog var vi ei blot ved Bordet til Giest,
Og sad ei blot i de skiønne Sale.
Hist hørte vi Gad, den gode Præst,
At indvie Skolen med venlig Tale.
Vor Fyrste stod i den liden Vraa,
Hvor Fromheden skulde tænde sin Kerte,
Hvor gode Frugter skal Nødder slaae
I Barndommens ufordærvede Hierte.

De sang for ham, de fattige Smaae,
En aandelig Vise til Herrens Ære;
Og Solen ind ad Vinduet saae,
Som om et Vidne den vilde være.
Og dette Anlæg forstyrres ei,
Thi paa dets Gartner kunne vi stole.
Jeg glemmer ei paa min Vandringsvei
Dig, første Dag i den lille Skole!

Jeg gik med en yndig Mø derhen,
Som, Moltke! du bragte til min Side;
Du altid jo var min Musas Ven
(En Moltke kan altid Skialdene lide).
Den Hulde nu mistet sin Søster har,
Hun sank i Graven — o, bittre Klage!
I arme Forældre! Gud! bevar
Den Rose, som de har end tilbage.

Hvor deiligt ligger Tranekiær-Slot!
Og hvilke herlige Echotoner!
Hvor klinger i klare Luft dog godt
De stærke, lystige Malm-Kanoner!
Men midt i Selskabets muntre Støi
Ved Glassets Klinken, og mens det knalder,
Jeg tænker mig paa en Ridderhøi
Hensat i senere Middelalder,

I Wallensteins og i Gustavs Tid,
Naar Kæmper samledes rigt i Salen,
Hvor Rhinens Drue ved endte Strid
Dem fyldte Sølver- og Glas-Pocalen.
Fængkrudtet lyser, ved Bægrets Klink,
Hid fra Kanonen paa Stuemuren.
Hvor herligt stander den steile Brink
Dog med sine Haller i Naturen!

Nu bringer os Greven flittigt om
Paa Den, som yndigt os fortryller.
Op til den nordlige Kyst vi kom,
Hvor kyssende Bølge Stenen skyller.
Nu kiøre vi atter ad Danavang
Til Byes med venlige Vert fra Borgen.
Og Christian synger ved Orgelklang
Til Herren med Folket Søndagmorgen.
</body>
</poem>

<poem id="oehlenschlaeger2019021840">
<head>
    <title>Sangeren ved Æreporten</title>
    <firstline>Og der var ogsaa paa Veien giort</firstline>
    <source pages="87-89"/>
    <quality>korrektur1,kilde,side</quality>
</head>
<body>
Og der var ogsaa paa Veien giort
Blandt fleer en nydelig Æreport
Af Grene, Blomster og Blade,
Og Byens Ungdom var stillet derhen,
Mø stod ved Mø, og Svend ved Svend;
Det monne ret herligen lade.
Men midt i Stedets romantiske Egn
Var paa en Steen opstillet en Degn
I Byens fornemste Gade.
Han sang en Vise. — Men det var dog godt,
At der kom Ingen til Skade.

Den Sanger dreves af sit Talent,
Hvormed han i Løn var lidet tient,
Og man fortænker ham neppe:
En Stentorstemme, der indbød Gys;
Og derfor satte han ei sit Lys
(Hvo giør vel det?) under Skieppe.
Men Leilighed var kun sielden en Gang;
I Kirken han vel søndaglig sang,
Men sielden han sang i en Gade.
Det skete nu her. — Men det var dog godt,
At der kom Ingen til Skade.

Vel havde man først ham raadet derfra,
Men Degnen raabte, som billigt: ,,Ha!
Hvo vil vel binde mig Tungen?
Min elskede Prinds besøger os her,
Saa vil jeg ogsaa bruge mit Vær,
Saa længe det svulmer i Lungen.
Hvis Visen blot var digtet af mig.
Da fandt jeg Tingen forfængelig;
Men langt over Havets Flade
Fra Jylland kom den.'' Og det var dog godt,
At den kom ikke til Skade.

Nu kiørte Prindsen ad Porten ind;
Og det var just efter Degnens Sind,
Da stille man holdt, for at høre.
Han sang et Vers, sang to, sang tre —
Men Enden var ikke saasnart at see,
Og stærkt det skurred i Øre.
Dog, Prindsen dvæled saa vennehuld.
Og Degnen, af Salighed ganske fuld,
Alt vendte tre, fire Blade;
Da hændte det sig — Men det var dog godt,
At der kom Ingen til Skade.

En Hest forstaaer ikke Poesie,
Og Degnens kraftige Melodie,
Der ikke just var af de bedste,
I Følget giorde to Heste skye;
For Sangen forfærdet de monne flye.
Hvo venter Andet af Heste?
De foer tilside, de faldt omkuld
Langs hen ad Veien i skovede Muld,
Og just under Portens Blade.
Men Vognen ei vælted; og det var dog godt,
At der kom Ingen til Skade.

Det Værste var ved den hele Sag,
At Degnen ei kunde med første Behag
Sit Carmen fortsætte længer.
Han prøved vel engang endnu derpaa,
Mens Hestene dybt under Vognen laae,
Indvikled' i Seler og Stænger;
Men Ingen ham hørte, man raabte: stop!
Og altsaa maatte han holde op.
Og vi monne Byen forlade.
Saa endte Sangen særdeles godt,
Og der kom Ingen til Skade.
</body>
</poem>

<poem id="oehlenschlaeger2019021841">
<head>
    <title>Tilbagefarten til Svendborg</title>
    <firstline>Vi maae paa Tilbageveien lavere</firstline>
    <source pages="89-91"/>
    <quality>korrektur1,kilde,side</quality>
</head>
<body>
Vi maae paa Tilbageveien lavere,
Men det er paa Vandet kun at spadsere.
Zephiren os tvinger, huldt i Spøg,
At giøre Thorseng ofte Besøg,
Og hver Gang sig nærme de skiønne Kyster,
Med vexlende Landskab det forlyster.
Der Svendborg stiger af Havet jo!
Men siger mig dog, hvor kan I troe
Saa smaglss Poeten (skiøndt uopdragen
Vel Nogle finde ham tidt i Smagen),
At jeg ved en <w>Krebs</w> har lignet jer Stad,
Som ligger, i Grønsel, kogt paa Fad;
Fordi de deilige røde Tage
Saa herligt frem af Skovene rage?
Dog — bedre det var, naar galt skulde være,
End havde jeg viist jer saa falsk en Ære
At sige i Svendborg er en Rubin,
Som ligger i et Smaragdenskriin.
Saa heller dog Krebsgang — det er Spas,
End pyntes med gamle Flitterfias.

De Ædelstene nu blier saa forslidte
Tilsidst, at selv den største Demant
I Poesien er lillebitte.
Og agtes i Kunsten blot for Tant.
Det gaaer Karfunkler, som Lilier og Roser:
De er ei Billeder meer — men Gloser.

En bedre Lignelse maa der da til,
I Fald jeg Hierterne vinde vil.
Men naar man efter Billedet jager,
Det Billedet gaaer, som Pigen i Mai:
Det bliver knibsk, og Beileren vrager,
Og gier ham Kurven — men Blomster ei.
Desuden — kunde jeg Billedet fange
Nu nok saa herligt, jeg fik ei Tak;
Thi alt for meget man vilde forlange.
Som billigt, oven paa al den Snak.

Da Lignelsen altsaa ei vil komme,
Jeg tilstaaer ærligt — uden Blomme:
Svendborg! du est saa deilig en Plet
I Danmarks Lund, at kun Øresundet
Jeg har — som Siællander — skiønnere fundet.
Fyenboen giver mig neppe Ret.
</body>
</poem>

<poem id="oehlenschlaeger2019021842">
<head>
    <title>Posthuset</title>
    <firstline>Thomsen! du var min Vert; hav Tak for hyggeligt Herberg!</firstline>
    <source pages="91"/>
    <quality>korrektur1,kilde,side</quality>
</head>
<body>
Thomsen! du var min Vert; hav Tak for hyggeligt Herberg!
Herligt er Synet hos dig over det yndige Sund.
Ogsaa din Datter du takke fra mig, at med gode Claveerspil
Hun i den kølige Hal glædte sin lyttende Giest.
Første Gang hørte jeg her en smuk Musik i et Posthuus.
Saaret hun lægte, som tidt slog mig det skrattende Horn.
</body>
</poem>

<poem id="oehlenschlaeger2019021843">
<head>
    <title>Bondehytten i Fyen</title>
    <firstline>Nu Adam med Holten og Adler og Heger</firstline>
    <source pages="91-93"/>
    <quality>korrektur1,kilde,side</quality>
</head>
<body>
Nu <w>Adam</w> med <w>Holten</w> og <w>Adler</w> og <w>Heger</w>
    Sig hurtigt bevæger
    Til Odense hiem.
I Vognen de sidde saa spøgende sammen
    Med støiende Gammen,
    Og snelt gaaer det frem.
Vor Prinds blev tilbage, men kommer saa fage;
Han bød i Calecben forud os at age.
Saasnart han har verret hos <w>Seh'sted</w> til Giest,
Han kiører i Natten; da kiører man bedst.

Da kiører man bedst i den brændende Sommer;
    Men siger mig, kommer
    Alt Vintren i Nat?
Det bliver saa mørkt, og saa bitterligt Vinden
    Jo pidsker os Kinden.
    Hvordan er det fat?
Carl Heger! Gud give, du end var i Live;
Du viste mig Fingrene hvidfrosne, stive.
Jeg haaber, dog Livet er i dig endnu?
For Resten i Hytten jeg fryser, som du.

Os Adler har lovet, at Pigen skal bage
    Med Flesket en Kage,
    Som standser vor Nød.
Hvad hielpe nu Middags- og Gaars-Tractementer,
    Naar Aftnen ei henter
    Et tarveligt Brød?
Men Adler optrækker — mens Pigen alt dækker —
En Flaske med Vinen han Brødrene rækker.
Nei, bland den med Sukker, med kogende Vand,
At Kulden af Kroppen fordrive den kan.

Nu er den fordrevet, nu er vi optøede.
    Bekymringen døde,
    Men Fryd kom igien.
Min Adler! min Holten! og du, Broder Heger!
    Mig Hiertet bevæger;
    Thi hver er en Ven.
Jeg gierne vil bytte hver Borg med en Hytte,
Naar Troskab og Venskab kun med mig vil flytte.
Min herligste Ret paa vor Christians Slot
Er den: at han agter og lider mig godt.

Nu lader os drikke hans Skaal her af Kanden;
    Thi han er ei Manden,
    Som seer kun paa Skal.
Og naar vi saa Kanden til Munden giensætte,
    ,,Vor egen'' med Rette
    Da drikke vi skal.
Men hvor er vor Greve? Han ogsaa skal leve!
Vor <w>Holck</w> og vor <w>Bruhn</w>? Skiøndt de borte nu bleve,
De høre til Kredsen. Fortræflige Folk,
Staldbrødre paa Reisen, vor Bruhn og vor Holck!

Saa, nu er vi lystige, nu er vi varme,
    Nu Blæsten kan larme.
    Vi agte den ei.
Farvel nu, du lave, du landlige Stue!
    Med Venskabets Lue
    Nu atter paa Vei!
Men aldrig jeg glemme skal hisset derhiemme
Den Vraa, hvor jeg lytted til Brødrenes Stemme;
Hvor Munterhed, medens det rusked saa graat,
Forvandled en Hytte til prægtige Slot.
</body>
</poem>

<poem id="oehlenschlaeger2019021844">
<head>
    <title>Reisen til Als</title>
    <firstline>Altsaa længer endnu skal jeg følge den elskede Fyrste?</firstline>
    <source pages="93-94"/>
    <quality>korrektur1,kilde,side</quality>
</head>
<body>
Altsaa længer endnu skal jeg følge den elskede Fyrste?
Venlig han byder mig Plads atter i kongelig Vogn.
Farten til Als nu gaaer. Dets Hertug giested vor Christian;
Hertugen Skialden har sagt: ,,Kom og besøg mig en Gang!''
Og <w>den Gang</w> blev strax. Den smilende Christian bringer
Digteren selv. Fra Vogn gaaer det i seilende Baad.
Holtens er med? Desbedre! Saa har du ikke forladt mig,
Odense! skiøndt jeg dig — ei for bestandig — forlod.
Thi hos Holtens min Arne jeg fandt; og Skialden en Arne
Bruger, han trænger hver Dag til en Familiekreds,
Til en Idyl, som huldt afbryder glimrende Selskab.
Christian trænger dertil, har med sin Skiald Sympathie.
Venlige Holten! hos dig, hos din Viv, din Søn og din Datter
Fandt jeg den ønskede Kreds. Tak for det kiærlige Sind!
Her er Alfen, det blomstrende Land; dog blomstrer det strax ei,
Røgen af væltede Steen staaer en forfærdelig Bro,
Som først over maa hoppes. Desbedre! saa stikker du meer af,
Du livsalige Vang, dyrket til Eden saa skiøn!
Ofte Contrasten giør en fortræflig Virkning; og smile
Maatte vi her, da vi saae, endelig komne fra Bro,
Selsomt Optog: vi troede, det var til Graven en Liigfærd,
Men Skildpadden det kun var, som skal bringes til Kiel.
Baaret i Procession af fire Bønder, i Flipper
Holdt de paa Dugen, hvori Dyret, det langsomme, laae.
Tænke jeg maatte: Hvor sært, at her, hvor lynsnare Ganger
Snart i sin Skiønhed du seer, først du en Skildpadde seer.
Der er Augustenborg, det venlige Slot paa sin Græsvang,
Hvor der af Harer er fuldt, tamme fast løbe de jo;
Hvor Fasanerne flagre; hvor Gangeren render i Marken,
Som Dscheggetai saa frit hist i Arabiens Ørk;
Hvor den sølvblaa Vig af Havet strækker sig yndigt
Langs ad grønnende Kyst. — Alt i den aabnede Dør
Møde Damerne Prindsen. Jeg seer min hulde Fyrstinde,
Venligt hun hilser sin Skiald. Snart er jeg ogsaa bekiendt
Med Augustenborgs yndige Moder. Dets Fader i Slesvig
Hædrer et Væddelsb med sin Nærværelse nu.
Snart han tilbagekommer. Der er han: Hertug i Blikket,
Forekommende dog, blid mod sin velkomne Giest.
Trende Fester beredes: en fyrstelig Datters og Moders
Og et fyrsteligt Barns? Stem da nu Harpen, o Skiald!
</body>
</poem>

<poem id="oehlenschlaeger2019021845">
<head>
    <title>Caroline Amalias Fødselsdag</title>
    <firstline>Du Plet af Jord, hvor Livets Stemme</firstline>
    <notes>
        <note>Første strofe stammer fra Thomas Thaarups <xref poem="thaarup2019021901"/>.</note>
    </notes>
    <source pages="95-97"/>
    <quality>korrektur1,kilde,side</quality>
</head>
<body>
,,Du Plet af Jord, hvor Livets Stemme
Lød første Gang fra spæde Bryst;
Hvor Himlen gav mig at fornemme
De første Glimt af Livets Lyst;
Der, hvor jeg lærte Moder stamme,
Og første Fied ved hendes Haand:
Der tændtes Gnisten til den Flamme,
Som brænder for mit Fødeland.''

Saa sang en Skiald. Og — o, Fyrstinde!
Dit Hierte giver Skialden Ret.
Vel er det søde Barndomsminde
Saa stærkt, at ei man glemmer det;
Dog trænger dyrebare Billed
Til huldt at friskes op igien,
Naar Tid det har i Skyggen stillet,
Og dækt med Støv Erindringen.

,,Ei Grønlands arme Søn vil bytte
Sit golde Field med kornrigt Land;
Et Marmorslot er ham hans Hytte,
Og Fieldet er hans Canaan.''
Men — naar et Canaan er Stedet,
Hvor Barndoms søde Tid henrandt,
Sig føler Hiertet dobbelt glædet,
Hvor det sin første Glæde fandt.

Dig sendte Himlen til at være
En Blomst i Norden, Danmarks Pryd,
Mandens Beundring, Kiønnets Ære
Ved Aand, Huldsalighed og Dyd.
Det danske Folk dig som Fyrstinde
Seer med din kongelige Ven;
Men Als dig hilser som Hyrdinde,
Naar du besøger det igien.

Da kiender du hvert Træ i Skoven,
Hvor du som Barn har leget Skiul;
Da stiger Maanen dig af Voven
Som Nattens underlige Hiul.
Naar du en Hare seer i Græsset,
Dig tykkes, det var den, du saae
Som lille Noer; og hist paa Næsset
Dig Bølgerne bekiendte staae.

Du kiender Stenene paa Stranden,
Du kiender Hækken med sin Tiørn;
Du kiender Konen, kiender Manden,
Du leget har med dem som Børn.
Din elskte Moder seer dig atter,
End selv saa frisk, saa fuld af Liv;
Hun glædes ved sin hulde Datter,
Ved hendes søde Tidsfordriv.

I ædle Broders Børneklynge
Du føler dig et Barn paa ny;
Saa lad da Dagen dig forynge.
Og fierne hver en Tordensky!
At du som Barn her først har leget,
Ei glemmer Als, du Lilievand!
Som Aphrodite du er steget
Af Havets Skum paa denne Strand.

Og derfor Øen høit sig glæder,
Især i Dag til dobbelt Fest,
Da du besøger gamle Steder,
Og er din elskte Broders Giest.
Og aldrig — aldrig vil du glemme
I Glandsen af din største Lyst
Den ,,Plet af Jord, hvor Livets Stemme
Lød første Gang fra spæde Bryst''.<note>Cf. Thomas Thaarups <xref poem="thaarup2019021901,1-2"/>.</note>
</body>
</poem>

<poem id="oehlenschlaeger2019021846">
<head>
    <title>Louise Augustas Fødselsdag</title>
    <firstline>For femti Aar jeg dig, Fyrstinde! saae</firstline>
    <pictures>
        <picture ref="juel/1787-louise-augusta"/>
    </pictures>
    <source pages="97-98"/>
    <quality>korrektur1,kilde,side</quality>
</head>
<body>
For femti Aar jeg dig, Fyrstinde! saae
Tidt med din kongelige Broder gaae;
Paa letten Fod du hen i Haugen svæved,
Og i de blonde Lokker Vinden bæved.
Da forekom du mig saa skiøn at see,
Som Freias Rose sprungen ud i Snee.

Da jeg blev ældre, saae jeg ofte dig,
Hvor Axelstad om Vintren fryder sig,
I Musers Hal; og det mig forekom,
Som om du i Thalias Helligdom
Thalia var, den muntre Musa selv,
Der qvæger Sindet med sin Digterelv,
Og som bortgienner Smertens bittre Piil
Med sin Huldsalighed og sine Smiil.

Nu mange, mange Manddomsaar der gik,
For atter jeg at see dig, Hulde! fik.
Med Rosenkind, med Øine lyseblaae
Dog i din egen Datter jeg dig saae.
Hun mødte mig paa Friggas Blomstersti,
Og blev en Musa for min Poesie.

Og her, hidseilet over salten Sø,
Jeg seer dig — Moder for en deilig Ø
Og for en ædel, talrig Fyrsteslægt.
Gud skienke dig og den sin Varetægt,
Saa at din Høst og dine Vinteraar
Maae svare til din Sommer og din Vaar!
</body>
</poem>

<poem id="oehlenschlaeger2019021847">
<head>
    <title>Den lille Prinds</title>
    <firstline>Hans Fødselsdag vi helligholdt</firstline>
    <source pages="98-100"/>
    <quality>korrektur1,kilde,side</quality>
</head>
<body>
Hans Fødselsdag vi helligholdt
Imellem hine begge.
Augustenborg af den er stolt,
Han er dets Kiæledægge.
Med Søstre, Broer
Han Faer og Moer
Kun stræber at behage.
Ledsage
Vil Gud, til Fryd for Nord,
Ham alle Livets Dage.

Ved Bordet ikke med han sad;
Men Døren blev oplukket,
Da Skaalen af den glade Rad
Blev i Champagner drukket.
Med barnligt Blik
Da ind han gik
Med Læreren i Salen.
Pocalen —
Et lille Glas — han fik;
Og Faderen holdt Talen.

Men Talen i et Favnetag
Bestod, med Ild i Øiet.
Han takked paa sin Fødselsdag
Den hele Kreds fornøiet.
En fremmed Mand
Ved Bordets Rand
Sad med de andre Giester.
Nu fæster
Sig Øiet paa den Mand.
Er det en Hexemester?

Forældre sende til ham hen
Taknemlighedens Blikke,
Som til en prøvet, trofast Ven.
Hans Skaal de tause drikke.
Hvo er den Mand?
Saa vid, at han
Vel Hiertet kan bevæge,
Og præge
Deri sit Billed kan;
Thi det er Barnets Læge.

Han reddet har den Lilles Liv,
Nu trives Knoppen atter.
Gud signe Fyrsten og hans Viv
Med hver en Søn og Datter!
Prindsesselil!
Hvor du er snild;
Nu dandse for din Broder,
Formoder
Jeg vist, at strax du vil,
For Fader, Bedstemoder.
</body>
</poem>

<poem id="oehlenschlaeger2019021848">
<head>
    <title>Tilhørerinderne</title>
    <firstline>Digteren synger for Mænd og for Qvinder</firstline>
    <source pages="100-101"/>
    <quality>korrektur1,kilde,side</quality>
</head>
<body>
Digteren synger for Mænd og for Qvinder,
Ofte Tilhøreres Hierter han vandt;
Men intet Under, om stundom han fandt
Antallet størst iblandt Tilhørerinder.
Manden tilbringer sit Liv med at handle,
Qvinden sig styrker ved Mandens Bedrift;
Derfor hun ynder det digtede Skrift,
Hvor sig Bedrifter i Tale forvandle.

Qvinden har Aand, som en Mand, men tillige
Siæl som en Engel, naar ret hun er Viv.
Derfor et høiere, skiønnere Liv
Higer hun efter, og Taagen maa vige.
Ofte jo var hun sin Tids Lærerinde;
Ynde ved hende selv Tænkeren fik.
Socrates til en Aspasia gik,
Ridder og Sanger fik Løn af en Qvinde.

Gierne jeg læste mit Digt for Veninder;
Ingen af alle dog glædte mig meer,
End disse to, som i Aften jeg seer.
Ikke, fordi det er høie Fyrstinder;
Blikket i Øiet og Smilet paa Mund
Vidner om Hierter, der fatte det Skiønne.
Intet kan Sangeren ædlere lønne,
Laurbær er Intet mod saadan en Stund.
</body>
</poem>

<poem id="oehlenschlaeger2019021849">
<head>
    <title>Sangeren</title>
    <firstline>Hvilket Dyr er saa skiønt og saa rask, som en Hest?</firstline>
    <source pages="101-103"/>
    <quality>korrektur1,kilde,side</quality>
</head>
<body>
Hvilket Dyr er saa skiønt og saa rask, som en Hest?
        Der er de, som vil sige,
At i Skiønhedens Form den sig viser som bedst,
        Ja selv Menneskets Lige.
Men deri dog nok gaaer man for vidt; og for sand —
        Skiøndt ei Rytter, kun Sanger —
Vist jeg troer: man maa sætte den ridende Mand
        Over bærende Ganger.

Men en Hest er et Dyr, der er deiligt og snelt,
        Og saa modigt som Manden;
Og som Manden det sikkert i Krigen var Helt,
        Hvis det havde Forstanden.
Men Forstand har det nok for en Hest; hvis en Kat
        Har lidt meer i vor Hytte,
Vil ei Hesten, med Sadel og Bidsel besat,
        Med den Snedige bytte.

Ei foragte vi vil dig, du ærlige Hund!
        Mere nær om din Herre!
Du forlader ham ei i den farlige Stund,
        Om end Faren var værre;
Mere venlig du er, du kan logrende gaae,
        Du er mere fortrolig,
Ja, paa Bagbeen du selv kan som Skildvagten staae,
        Du er Træl i hans Bolig.

Men en Kat er for falsk, og for ydmyg en Hund,
        Som i Lænker de lægge;
Er ei Gangrens Natur af en ædlere Grund?
        Den har Noget af begge.
Som en Kat er den let, og den Følelsen har,
        Som en Hund, i sit Øie;
Og den lystrer sin Herre, men ikke den laer
        Sig til Ymyghed bøie.

Dog har Trældom og Slid tidt fordærvet dit Slægt,
        Og nedbøiet din Nakke,
Naar til Staden du drog den nedtyngende Vægt,
        Og fra Marken de Stakke;
Naar du stod i den lumre, den indknebne Stald
        Med din trællende Broder,
Og fik Vand af en Sump, som befordred dit Fald,
        Og fordærvede Foder.

Hvor misundte du da — i Arabiens Ørk —
        Dine springende Brødre,
Som gav vrinskende Ganger til skiæggede Tyrk
        Af de deiligste Mødre!
Hvor misundte du hisset den Hingst, der løb bort,
        Som bevingede Tanke,
Med den glindsende Hud, og saa skiøn som en Hiort,
        Og med flagrende Manke!

Men giv Tid, og forædlet vi atter dig see
        Fra den sydlige Himmel,
Som Kastanien bruun, eller hvid som en Snee,
        Eller sølverne Skimmel.
De skal blande der' Blod med det Blod, som blev koldt,
        Med et Blod af de Bedste;
Og vort Danmark skal atter da rose sig stolt
        Af de herligste Heste.

Lad dem kiøre med Taager, og age med Damp,
        Og lad Snekker dem bære!
Men en Bonde paa Marken, en Rytter i Kamp
        Kan ei Hesten undvære.
Og vi prise den Fyrste, med ridderligt Mod,
        Og med Sands for det Skiønne,
Som forædlede Gangerens herlige Blod.
        Tidens Tak vil ham lønne.
</body>
</poem>

<poem id="oehlenschlaeger2019021850">
<head>
    <title>Tobaksrøgningen</title>
    <firstline>Jeg røger ikke selv Tobak</firstline>
    <source pages="103-105"/>
    <quality>korrektur1,kilde,side</quality>
</head>
<body>
Jeg røger ikke selv Tobak,
Men lider, naar en Anden smoger;
Ei just, fordi jeg Dampen søger,
Jeg hader den i mit Gemak.
Men naar man sidder ved Tobak,
Samtalens Morskab det forøger,
Man efter Æmnet aldrig søger,
Det blier en meer fortrolig Snak.

Og man forlegen ikke blier,
Naar Ingenting man har at sige;
Man lader roligt Røgen stige
Af Kuglen paa sit Tryllespiir.
Det Smøgeren en Mine gier,
Som om han kom fra Tankens Rige;
Og Kiedsomheden selv maa vige,
Blot for en Smule brændt Papir.

Da Lune, Skiemt og Vittighed
Og gode Tanker og Sententser,
Men alt det Andet ei man ændser,
Naar Stilken gaaer fra Læben ned.
For hvad man veed, og ikke veed —
Ei over Maadeholdets Grund ser —
Med Mundens Smiil man Hiertet lændser
I gravitetisk Ærbarhed.

Blandt Ligemænd er Smøgen brav;
Men den langt meer har at betyde,
Naar Fyrster os Tobakken byde,
Og naar de selv os Piben gav.
Da skielnes ikke Høi og Lav,
Saasnart som Skyerne frembryde,
Da Skikkelserne sammenflyde,
Og Røgen vorder Rangens Grav.

Vel har man havt Exempler paa
At selv Tyranner lode smøge
De Slaver — blot dem at forsøge —
Som levende de vilde slaae;
Selv Aly Pascha jo man saae
Med Piben i sin Mund at røge,
Og rolig med de Stakler spøge,
Som just han lod til Korset slaae.

Og Fredrik Vilhelm hist ved Spree
(Skiøndt christelig og ærlig Fyrste,
Der efter Blod ei monne tørste,
Ja selv ei efter Viin og Thee,
Men helst drak Øl) tidt lod sig see
I Tabagien, for at børste
Med egen Haand, den gode Fyrste,
Et Medlem; selv saa stærk som Tre.

For en saa farlig Tabagie
Betakke vi os mange Gange.
Hvor Verten Smøgeren giør bange,
Der er slet ingen Harmonie.
Men her, hvor huldt i Sympathie
Vor Hertug udi Danavange
Giør alle Hierterne til Fange,
Her faaer Tobakken først Magie.
</body>
</poem>

<poem id="oehlenschlaeger2019021851">
<head>
    <title>Billedhuggeren</title>
    <firstline>En Billedhugger paa Øen boer</firstline>
    <source pages="105-108"/>
    <quality>korrektur1,kilde,side</quality>
    <keywords>thorvaldsen</keywords>
</head>
<body>
,,En Billedhugger paa Øen boer,
Som, Digter! maaskee du ønsker at kiende?
I egne Tanker er Manden stor.
Sligt turde letteligt Flere hænde;
Thi Kunstneren, ved Forfængligheds Elv,
Troer altid om sine Gaver det Bedste,
Og elsker — som en Christen — sig selv
Saa høit, i det mindste, som sin Næste.''

,,Jeg gierne vil Billedhuggeren see,
Og see de Værker, som ei du roser;
Og raaber du end over Kunstneren Vee,
Jeg bryder mig lidt om dine Skoser.
Forfængelighed — det er en Dunst,
Som baade bedøver Hedning og Christen;
Dertil behøves der ingen Kunst,
Den dyrkes daglig af Prosaisten.''

Da Vennen og jeg saaledes nu
Diærvt havde Sandheden sagt hinanden,
Men med en spøgende, lystig Hu,
Saa Ingen af os blev stødt for Panden;
Gik vi til Billedhuggerens Dør,
At være hans Værkers strenge Dommer.
Der i Boutiken solgte man Smør;
Jeg tænkte: Mon du til Canova kommer?

Hos Cardinalen, man veed jo nok,
Han viste Geniets første Prøve,
Begyndte Kunstnerbanen som Kok
Med en i Smøret udskaaret Løve.
Og deraf kom den bløde Maneer,
Hvormed saa yndigt han fryder Blikket;
Som Thorvaldsen vel i hans Værker seer,
Men finder stundom dog alt for slikket.

Ind traadte jeg til den Olding graa,
Som hilste venligt. I Stuen stillet,
Ved Døren strax i den snevre Vraa,
Jeg saae et underligt Afgudsbilled.
Som Laaget til en Mumie fast
Det monne stirre, med selsom Larve;
Et Træ, der havde mistet sin Bast,
Udskaaret, og malet med broget Farve.

Her, tænkte jeg, Philosophen kan
De første Forsøg i Kunsten studere,
Som Tubal Kain, den stærke Mand,
I Kobberet Verden monne levere.
Afguden i Mexiko tænkte jeg paa,
Paa Baal og Moloch iblandt Carthager.
Tilsidst jeg Utgarde-Loke saae.
For Antiqvaren heel sieldne Sager!

Jeg til den Gamle mig vendte med Agt,
Og sagde: ,,Det har De reddet i Tide.
Belzoni har det fra Nilen bragt
Formodenlig af en Pyramide?
Der har det staaet to tusind Aar,
Og det var sandelig alt for længe.
Vel, at nu Verden det skue faaer!
Det sælge De kan for mange Penge.''

,,Nei,'' svared Gubben, ,,see kun engang!''
(Og strøg sig med Haanden Sølverhaaret)
,,<w>Det Jomfruen er af Orleans;</w>
Jeg har af Træet selv hende skaaret.'' —
,,Ha!'' raabte jeg, ,,nu kan først jeg forstaae,
Hvorledes hun bedøvede Sværdet:
Man aldrig saasnart hendes Aasyn saae,
Før strax man maatte flygte forfærdet.''

---

Det rører mig altid, naar en Aand,
Der endnu er driftig i den Gamle,
Men med en stiv og uøvet Haand,
Jeg seer i Kunstens Tusmørke famle.
Hvor mangt et Genre er det ei hændt?
Det tabtes, Verden det ei har eiet.
Imens det trivielle Talent
Blier hyggeligt velopdraget og pleiet.
</body>
</poem>

<poem id="oehlenschlaeger2019021852">
<head>
    <title>Fædreland og Fødeland</title>
    <toctitle>Fædreland og Fødeland. I Slesvig</toctitle>
    <subtitle>I Slesvig.</subtitle>
    <firstline>Det er just ei det Samme</firstline>
    <source pages="108-111"/>
    <quality>korrektur1,kilde,side</quality>
</head>
<body>
Det er just ei det Samme,
Forvexles ofte jo;
Som Veddet til en Flamme
Forholde sig de To.
Det Første som en Stamme
I Skoven længst mon groe;
Og det blier Luens Amme
Ved Arnens hellige Bo.

Ja, fødtes du, hvor Fædre
Længst levet har for dig —
Saa meget desto bedre!
Da est du lykkelig.
Din Hytte da du finder
Ved Oldtids stærke Muur,
Og Præget ei forsvinder,
Som skienktes din Natur.

Det Sprog, som Fædre taled.
Da taler ogsaa du;
Den Fryd, som dem husvaled,
Husvaler atter nu.
Du ikke sammenligner —
Med Uret eller Ret;
Og Himlen du velsigner,
Som skienkte dig din Plet.

Er Slægten i det Fierne,
I Syd, og du i Nord,
Da funkler som en Stierne,
Men bag et Sørgeflor,
Det Liv, som Fl'dre blandte,
Som dristigt de forlod;
Og som en fremmed Plante
Du staaer ved Tidens Flod.

Dog — jeg det ikke negter —
Omplantning tidt er skiøn.
Og kom fra Østens Slægter
Ei Nordens tappre Søn?
Dog, det var Folk i Hobe,
De store Sværme gik,
Ei blandte sig en Draabe
Da med en fremmed Drik.

Men fremmed Plante trives
Jo godt i Nordens Grund,
Og Sommeren oplives
Ved hulde Fødselsstund.
Ei nær saa smukke Miner
Nu giorde Høstens Eng,
Hvis skiønne Georginer
Ei her fandt Brudeseng.

De Frugter, som vi søge.
De Blomster, som vi see —
Ei Nordens Eeg og Bøge
Har baaret dem i Snee.
Saa er en saadan Blanding
Vel ogsaa god i Nord;
Og fremmede Bemanding
Frembringer Mandeflor.

Mit Fædreland! du stander
Mit Fødeland saa nær.
Hvor Sprogene sig blander.
Hvor Eidren Bølgen bær.
I Angelsaxer gode!
Her er mit Fædreland.
Nu staaer jeg, hvor de boede
Ved Sliens nære Strand.

Hav Tak, du milde Greve,
Som bød mig med til Giest!
O, her er skiønt at leve,
Her feires Herthas Fest.
Det hulde <w>Sandberg</w> smiler
Svalt i sin Bøgelyst,
Mens Baaden let heniler
Mod, <w>Reventlow!</w> din Kyst.

Men Alting jeg forgiætter
Her under Skovens Green.
Hvor Freia Krandsen fletter
Omkring sit <w>Gravensteen</w>.
Her Siælland selv jeg glemmer
Med store Bøgeskov,
Hvor tusind Fuglestemmer
Høit qviddre Vaarens Lov.

Man Gravensteen maa skue,
Vil man see Freias Lund.
Dets Æble — Nordens Drue
Tidt qvæget har min Mund;
Nu qvæger Synet Øiet.
O, søde Tidsfordriv!
Her kunde jeg fornøiet
Tilbringe Sommer-Liv.
</body>
</poem>

<poem id="oehlenschlaeger2019021853">
<head>
    <title>Sønderborg Slot</title>
    <firstline>Det er et selsomt gammelt Huus</firstline>
    <source pages="111-116"/>
    <pictures>
        <picture ref="bloch/christian2-1871"/>
    </pictures>
    <quality>korrektur1,kilde,side</quality>
</head>
<body>
Det er et selsomt gammelt Huus;
Ei siunket end i Støv og Gruus,
Dertil er det ei gammelt nok.
Der er af Værelser en Skok.

En Række Haller langt man seer,
Men af Tapeter intet meer;
Den blotte Muur er sort og graa,
Og Biælker under Loftet gaae.

Og Alt forladt og øde staaer.
Sit Giemmested dog Kornet faaer;
Og stundom blev den dybe Ro
Afbrudt i gamle Fyrstebo.

Da blev en saadan nogen Hal
Udpyntet til et Borgerbal;
Da stimled Mængden til det Huus,
Hvor ellers knap var Rotter, Muus.

Comødier paa denne Borg
Af Syndere for Sønderborg
Blev stundom da i Salen spilt,
Og Byens hede Længsel stilt.

Da var den Trappe, som forladt
Nu øde staaer, med Lys besat;
Den dybe Ro et Øieblik
Veg for en støiende Musik.

Og Sværmen loe; da lød der Klap.
Men Aftnen, Natten endtes knap —
Og giennem brustne Rude sval
Foer Morgendug i øden Sal.

Men dog fortiener dit Capel,
Forladte Slot! at agtes vel.
Jeg gamle Billed, Rustning seer
Af dem, som længst er ikke meer.

Jeg træder i de Dødes Vraa,
Hvor sorte Fløiels Kister staae.
Hid stimled ofte du med Sorg
Og Sørgesang, Augustenborg!

Her hviler dine Fyrsters Støv.
Hvi tog jeg ikke med et Løv,
En venlig Blomst af Haugen med,
At smykke dette Hvilested?

Du, gode Hertug! slumrer der,
Som havde Danerskialden kiær,
Som skaffed ham sit Levebrød.
Han sørged, Ædle! ved din Død.

Og her jeg signer dig i Løn.
Du lever atter i din Søn.
Ei ganske har jeg dig forliist,
Din Arving har mig Ære viist.

Men nu igien af Kirken ud
Fra rustne Hielm og Faneklud!
I Hallen atter op vi gaae
Og for det brustne Vindve staae.

Men siig mig dog, min kiære Ven!'
Er ellers Intet giemt igien,
Er ingen sielden Levning her,
For Digteren og Sangen kiær?

Slet ingen, ei engang den Plet
Af Blod, som — om jeg mindes ret
Paa denne Muur i Kalken hvid
Blev seet i længstforsvundne Tid.

Man meente, den gik aldrig ud.
Her den ulykkelige Brud,
En Fyrstedatter, sig har dræbt,
Sig hendes Blod til Muren klæbt.

Hun elsked inderligt en Mand,
En Yngling, ei af Fyrstestand;
Fordi han loved slig en Mø,
Den stakkels Ridder skulde døe.

Men Vennen, som bedrøvet med
Ham fulgte til sit Rettersted,
Som ogsaa var Fyrstindens Ven,
Dem trøsted, før han gik derhen;

Og sagde: ,,Naaden kommer nok!
Han bløder ei paa Bøddelblok.
Han ængstes skal med Dødens Frygt,
Ei døe. Derpaa jeg stoler trygt.

Stat udi Vinduet du her!
Og naar paa Galgebakken der
Jeg Vished om hans Skiebne har,
Strax vorder den dig aabenbar.

Her tog jeg tvende Duge, see!
Den ene sort, een hvid som Snee;
I Fald fra Verden han maa bort.
Da vifter hist jeg med en sort.

Skal han forlade Livets Vaar,
Da med sin sorte Vinge slaaer
Dig varslende den fæle Ravn,
Og vinker dig i Dødens Favn.

Men lever han, blier du hans Viv,
Da kalder dig til dobbelt Liv,
Til dobbelt Lyst i Vaarens Dag
Det hvide Duevinge-Slag.''

Nu Toget ud til Høien gik.
Paa Retterstedet Naade fik
Af Fyrsten den fortabte Svend,
Just som det havde spaaet hans Ven.

Men Vennen i sin Glæde tog
Den sorte Dug, med den han slog;
Han mærked ei det Øieblik
Feiltagelsen, som han begik.

Fyrstinden stod i Vindvet her;
Knap saae hun Ravnens sorte Fiær,
Daa drog hun blanke Daggert ud,
Og vied sig til Dødens Brud.

Da sprøited Blodets Straale varm
Af hendes unge, skiønne Barm.
Det blev den Rose, som udsprang;
Brudvisen blev en Sørgesang. —

Dit Sagn var rørende, min Ven!
Men bringer mig nu hurtigt hen
Til Taarnet, hvor i dette Slot
Sad den ulykkelige Drot!

Hvor Christiern sad i atten Aar?
Det Taarn ei meer ved Borgen staaer.
Men dette her paa denne Kant —
Det ligner hiint nedfaldne grandt.

I sligt et Taarn han altsaa sad
De lange Dages Leverad,
Indspærret i et usselt Hul.
Tre Rigers Drot — og nu et Nul!

Ved runde Bord af Steen han stod
Med Lænken om sin Konge-Fod;
Det lille Bord han gik omkring.
Hans Finger graved dybt en Ring —

En Ring i Steen af dagligt Slid.
Saa svandt den Armes Levetid!
Indspærret med en Dverg han saae
Fra Fængselshullet Søen blaa.

Beklage, Christiern! kan jeg dig,
Din bittre Skiebne smelter mig;
Men giøre dig til Helgen — nei! —
Fordi du leed, det kan jeg ei.

Paa Rosenborg jeg Sværdet saae,
Hvormed du bød din Bøddel slaae.
Det skreg om Hevn i blodigt Nord.
Desværre — den blev alt for stor!

Saa haardt et Fængsel — tifold Død
For <w>den</w>, som trende Riger bød. —
Kom, bring mig ud fra skumle Muur,
At aande frit i Guds Natur!
</body>
</poem>

<poem id="oehlenschlaeger2019021854">
<head>
    <title>Videre!</title>
    <firstline>Hvilken Overgang fra det skumle, det hæslige Fængsel</firstline>
    <source pages="116-117"/>
    <quality>korrektur1,kilde,side</quality>
</head>
<body>
Hvilken Overgang fra det skumle, det hæslige Fængsel,
Fra Gravhvælvingens Mulm — hid til et hyggeligt Huus,
Hvor i Familiekreds hos <w>Manthey</w> muntre vi sidde
Rundt om det giestfrie Bord; siden i rolige Qvæld
Ved et mindre, min <w>Holck!</w> ved lidt Kort, til uskyldige Morskab.
Lavt er kun Spillet, og dog spilles med Liv og med Siæl.
Saadan i Sønderborg og i Nordborg. Venlige <w>Riegels!</w>
Nydeligt er dit Hiem. Skade, det regnede just,
Saa vi dit Anlæg ei ret kunde see; dog fandt vi det smagfuldt
Af det Lidet, vi saae. — Nu maa jeg længer afsted.
Afsked tager jeg rørt med min Hertug. Yndige Hustru!
Giestfrie sige de: Skiald! kom og besøg os igien
Snart. — Ja, sandelig snart! thi eders Huldsalighed bandt mit
Hierte; min Lyst er stor, Øen at gieste paa ny.
Børnene sige mig ogsaa Farvel, og række mig Hænder.
Yndige Planter! Jeg seer større dem, naar jeg dem seer.
Ikke min Prinds og Fyrstinde Farvel jeg siger, jeg seer dem
Snart jo paa Sorgenfri; men du modtager min Tak,
Christian! og siger mig Hædersord: ,,Jeg kiendte din Aand før;
Reisen mig, Digter! har lært ret nu at kiende din Siæl.''
Skiøn er Taknemmelighed, en salig Følelse bringer
Den i Menneskets Barm. Ei jeg begriber, hvordan
Utaknemlige leve. De leve som Planter i Ørken,
Uden den qvægende Dug hist fra det himmelske Blaa.
<w>Ahlmann</w>, du muntre Præst, som vexled Tankerne med mig,
Blidhengiven! hav Tak. Ogsaa tilbragtes hos dig
Herlige Timer; og hist hos den fortræflige <w>Tetens</w>,
Øens Biskop. Plutarchs Tolk alt jeg kiendte som Dreng.
Gierne havde jeg nøiere her nu giort hans Bekiendtskab,
Vente taalmodigt jeg maa dog til det næste Besøg.
Holtens forlade mig ei før tilsidst; vi seile tilsammen.
Nu jeg ved Bøiden i Fyen siger dem alle Farvel,
Ruller til Nyborg ene. Vort Skib gaaer flux over Bæltet.
Vognen i Sorø-By holder alt, Hauch! ved din Dør.
</body>
</poem>

<poem id="oehlenschlaeger2019021855">
<head>
    <title>Til Carsten Hauch</title>
    <firstline>Du adle Ørn, som med et stækket Been</firstline>
    <source pages="117-119"/>
    <keywords>hauch</keywords>
    <quality>korrektur1,kilde,side</quality>
</head>
<body>
Du adle Ørn, som med et stækket Been
Dog ei har Kraften tabt i dine Vinger!
Som Noahs Due, mangen Oliegreen
Du bragte hiem, og mange fleer du bringer,
Fra Tidens Syndflod. Op til Klippens Steen
Med Kiækhed du dig over Bølgen svinger,
Og Fremtidsknopper, som af Vandet rage,
Dit skarpe Blik med Lethed kan opdage.

Du ædle Siæl, som, sødt til Pragt og Glands,
Hovmod, Forfænglighed ei kunde taale;
Hvem Muserne begaved med en Sands,
Der lærte dig den sande Storhed maale!
For Guldet foretrak du Laurens Krands.
Du ønsked ei at glimre, men at straale
Ved eget Lys; hvis ei — from og beskeden
Dog hylde Skiønheden og Kiærligheden.

Du ædle Ven, som var min Lærling først
I Ungdoms Vaar — min kiæreste, min bedste!
Ved mangen Kilde slukked du din Tørst,
Min yndte du, og monne tidt den gieste.
Du skienkte mig en Løn — o, den er størst
For den, som rider Phøbi Vingeheste:
Du fulgte med mig over Skovens Grene
Til Alteret. Jeg stod ei meer alene.

Og mangen Videnskab du dyrked klog,
Fmens i fremmed Land du monne drage;
Men da du vendte til din kiære Krog,
Til Kunsten ogsaa vendte du tilbage.
Dig var ei nok, med Flid at læse Bog;
Selv maatte Harpen du af Egen tage.
Du slog den — herligt mangen Tone klinger,
Skiøndt Klangen vidner om uøvet Finger.

Da dadled dig Tilbederen af Klang,
Som selv var øvet længst i fine Triller,
Som mærked ikke Kraften i din Sang,
Og kun ved Harpen saae en Harpespiller.
Men Aanden, som til Yttring føler Trang,
Til Tavshed ei et kiælent Øre driller.
Du sang i Haglen, monne Blæsten glemme,
Ja, selv i Sluden klaredes din Stemme.

Saa agt ei Øieblikkets Larm og Vold!
Den danske Digterkreds du har forøget.
Og hvis nu Marsyas vil flaae Apol,
Da blier det sikkerligt blot ved Forsøget.
Din Siæl er varm; den ængstes ikke kold
Af Spøgelser, som paa Parnasset spøged.
Du i din Hytte mange Kister satte;
Saa luk dem op, og skienk os dine Skatte!

Du kiender Mennesket, du kiender Hiertet,
Dets Kundskab var din bedste Tidsfordriv;
Dit eget Liv dig glædet har og smertet,
Og Stof til Digte skienkte dig dit Liv.
Med mangen ædel Ret du os beverted;
Giør det fremdeles! Dine Børn, din Viv
Velsigne Gud, dig selv han huldt beskytte!
Saa har et Paradiis du i din Hytte.
</body>
</poem>

<section level="3">
<head>
    <title>I Sorø Kirke</title>
</head>
<content>

<poem id="oehlenschlaeger2019021856">
<head>
    <title><num>1.</num>Ved Holbergs Grav</title>
    <toctitle><num>1.</num>Ved Holbergs Grav</toctitle>
    <indextitle>Ved Holbergs Grav</indextitle>
    <linktitle>Ved Holbergs Grav</linktitle>
    <firstline>Hvor ligger Holberg? Første Gang jeg Kirken her betræder</firstline>
    <source pages="120-121"/>
    <keywords>holberg</keywords>
    <quality>korrektur1,kilde,side</quality>
</head>
<body>
Hvor ligger Holberg? Første Gang jeg Kirken her betræder,
Jeg aldrig saae hans Mausolee. Hvor er han, Danmarks Hæder?
Han lidt sig kun i Livet brød om Pragt; men jeg kan tænke,
Thalia! du har smykt hans Grav, som en bedrøvet Enke.

Nei, ikke du! thi, Musa skiøndt, est du en fattig Pige;
Lidt Laurbær har du, det er Alt; du est ei af de Rige.
Og Melpomene heller ei med Guldet overlæsser;
Hun planter paa sin Digters Høi kun venlige Cypresser.

Men, det er sandt, du var Baron — ei Fader, Ægtemage;
Den Skierv, du sammenspared dig i alle Livets Dage,
Den skienkte du dit Fædreland, og man i Kirken satte
Til Tak et Minde for den Mand, som bortgav sine Skatte.

Ret saa! der staaer en Sarcophag hvid bag det sorte Gitter.
Men intet Digterattribut, selv ei en brusten Cither!
Der staaer: ,,Baronen hviler der'' — men hvor er Digterkronen?
Jeg græder ved dit Sprinkelværk, og glemmer reent Baronen.

O, elskte Holberg! hviler her dit Støv, min Fader kiære?
Du Barnets, Mandens, Gubbens Lyst, vort Danmarks Moliere!
Jeg læste dine Skuespil — jeg nød den søde Gave
Som lille Pog paa Bierget alt, fast før jeg kunde stave.

Jeg læste dig som Yngling, Mand, og jeg dig oversatte;
Jeg ærgred mig, naar flaue Tid ei meer dig kunde fatte;
Naar man det Pæne foretrak, det Spasende, det Fine,
Der, som en Krøbling fløielsklædt, gav sig en fornem Mine.

Uvisnelig dog er din Krands, ophængt i Digterlunden,
Du, som den gode sunde Sands med Lunet har forbunden!
Ja, selv din Overgivenhed gav Glimt som Diamanter,
Til Glæde for hver frisk Natur, til Afsky for Pedanter.

Tak, Holberg! for den lille Sum, som Skialden hente maatte,
s Den Medgift, som hun fik fra dig, min stakkels salig Lotte!
Hun elskte dig. — Den bar ei Frugt — derfor du Intet kunde,
Nu hilser den forklarte Siæl dig hist i hine Lunde.
</body>
</poem>

<poem id="oehlenschlaeger2019021857">
<head>
    <title><num>2.</num>Ved Absalons Grav</title>
    <toctitle><num>2.</num>Ved Absalons Grav</toctitle>
    <indextitle>Ved Absalons Grav</indextitle>
    <linktitle>Ved Absalons Grav</linktitle>
    <firstline>Sex hundred og tredive Aar vi troede</firstline>
    <source pages="121-123"/>
    <quality>korrektur1,kilde,side</quality>
    <keywords>frederik6,thorvaldsen</keywords>
</head>
<body>
Sex hundred og tredive Aar vi troede,
At end vi eied Absalons Ho'de,
Sat i et Kammer i Fædrelandet;
Men — Kongen opdaged, det var et andet.

Ei siette Frederik kunde taale,
At Hovedet til saa stor en Straale,
At Dødninghovedet — som nu tier —
Man viste blandt Snurrepiberier.

Den gamle Grav man igien oplukte.
Men Axel ikke det Hoved brugte;
Sit eget var han aldrig berøvet
I Livet — ei heller her i Støvet.

Her ligger han med sit Hoved begraven;
Men Huen smuldnet, og trøsket Staven.
Dog trøsket er ikke derfor Bedriften;
Den blomstrer frodigt i Sagaskriften.

At skienke Saga den sieldne Gammen,
Der maatte træffe faameget sammen.
Først var det klogt, at han lod i Tide
Sig Ætling føde til en Skialm Hvide.

Saa var det godt, at Natur Forstanden
Og sieldne Gaver gav Adelsmanden.
Saa var det herligt for Danmarks Haver,
At ret han dyrked de sieldne Gaver;

At disse Gaver han ei misbrugte,
Saa Egenkærlighed alle slugte.
Som Kongens Raad og hans Ven tillige
Han voved dristig sin Mening sige.

Og han og Kongen tilsammen føre;
Og derfor Valdemar blev den Store.
Ei længer Venderne Danmark skrækked,
Da Afgudsbilledet hist var knækket.

Hvor Svantevit stod med Horn og Bue,
Der kunde man nu Crucifixet skue.
Afguden ei meer efter Blod mon tørste.
De Danskes Konge blev ,,Venders'' Fyrste.

Men som hos Græker Pallas Athene
Var ei Gudinde for Kampen ene,
Men ligesaa viis, som uforfærdet,
I Bogen kyndig, som stærk med Sværdet;

Saa var vor Axel en Bisp, der kunde
Gaae i sin Videnskab vel til Bunde.
Og <w>den</w>, som selv er stor i Bedrifter,
Maa elske Sangen og gamle Skrifter.

Han Saxo lod sin Krønike skrive,
Han monne dertil ham Stoffet give.
Ei Saxo havde den Bog os foræret,
Hvis ikke Absalon havde været.

Og ligefrem var den gode Herre.
For Dannemanden var Intet værre,
Det følte dybt han i al sin Hæder,
End daarlig Hovmod og stolte Sæder.

Engang — det monne sig ofte hænde —
Stod han i Skoven og hugged Brænde;
Da, ham at søge fra fremmede Stater,
Kom fornemme, pyntede Legater.

Men lidt han brød sig kun om det Velske. -
En Axelhuser maa Axel elske;
Han bygte Borgen, hvor Skibene seile,
Hvor før kun skuled den fæle Steile.

Vor Thorvald! naar du engang hiemkommer
Til Høst, til Vinter, til Vaar, til Sommer
Udhugge du Axel burde med Rette,
Høit over Vesterport ham sætte.
</body>
</poem>

<poem id="oehlenschlaeger2019021858">
<head>
    <title><num>3.</num>Ved Christopher den Andens Grav</title>
    <toctitle><num>3.</num>Ved Christopher den Andens Grav</toctitle>
    <indextitle>Ved Christopher den Andens Grav</indextitle>
    <linktitle>Ved Christopher den Andens Grav</linktitle>
    <firstline>Den største Pantsætter, Norden har kiendt</firstline>
    <source pages="124"/>
    <quality>korrektur1,kilde,side</quality>
</head>
<body>
Den største Pantsætter, Norden har kiendt,
I denne Grav sin Bane fik endt.
Han leed bestandig af Pengesorg
Tit de uheldigste Krige;
Tilsidst kun Nyborg og Skanderborg
Han eied af Danemarks Rige.
Da satte han her sit Legem i Pant,
For Skiebnens Harm at forsone.
Han fulgte sin salig Kone;
Og det var første Gang, Alle vandt —
Thi Valdemar arved hans Krone.
</body>
</poem>

<poem id="oehlenschlaeger2019021859">
<head>
    <title><num>4.</num>Valdemar Atterdags Grav</title>
    <toctitle><num>4.</num>Valdemar Atterdags Grav</toctitle>
    <indextitle>Valdemar Atterdags Grav</indextitle>
    <linktitle>Valdemar Atterdags Grav</linktitle>
    <firstline>Jeg vender mig fra Graven med Malmkongen paa</firstline>
    <source pages="124-128"/>
    <quality>korrektur1,kilde,side</quality>
</head>
<body>
Jeg vender mig fra Graven med Malmkongen paa;
Det lader, som forhexet han med sin Dronning laae,
            Forvandlet ved et Slag
Af Feens Tryllescepter, til den yderste Dag.

Fred veere med hans Aske! han var ei ond, men svag.
I sørgelige Mørke det vorder atter Dag.
            Et Alter stander hist
Af sorte glatte Stene, men herligt forvist.

Er det en gammel Blodsteen fra Asernes Tid?
Nei, den er sorten Marmor; ved Chorvæggen hvid
            Saa slet og ret den staaer,
Og saadan har den staaet i mange hundred Aar.

Den salige Margreta den satte for sin Faer,
Og bedre Ridder Kronen i Danmark ei bar.
            Han var en Ridder bold;
Men han var ogsaa Konge, for Danmark et Skiold,

Et ægte Danavirke mod fiendtlige Storm,
Langt bedre vist, end Thyras og dit, du gamle Gorm!
            Thi <w>Virket</w> havde Liv,
Og det forbandt Bedrifter med Ridder-Tidsfordriv.

Jeg skriver ingen Saga, jeg er ei heller Præst;
Jeg er en Visemager, jeg blier ved min Læst,
            Bedømmer Valdemar
Ei her i Skriftestolen for <w>Alt</w>, hvad han var.

Man siger: han var listig. I Tidens Fare-Frist
Maa man imellem Ræve vel stundom bruge List.
            Man siger: han var svag
For hulde, skiønne Qvinder — dog var han <w>Atterdag</w>.

Han sendte Paven Brev med berygtede Svar,
Og ,,<i>valde</i>'' vist ,,<i>amarum</i>'' det kom fra Valdemar.
            Men Paven var ei Christ;
For Paven ei han knælte, men vel for Korset hist.

Det Fromhed var, som drev ham over Land, over Hav,
Som Pilegrim han reiste til den hellige Grav.
            Der slukked han sin Tørst
I Kedron, og der blev han en ægte Ridder først.

Og som en ægte Ridder med Hielm og Stang og Sværd
Han søgte kiælen Elskov til Løn for tapper Færd.
            Paa Rygens nærne Strand
Der traf han Toveliden, den hulde Lilievand.

Naar ei han sad i Raadet, i Krigen ikke stred,
I Gurres grønne Skove paa Jagten lidt han red.
            Ham giorde Hiorten varm;
Saa hviled han saa kiærligt i Tovelidens Arm.

Men — tidt i Tordenveiret om Somren falder Snee.
Den sæle Beenrad Døden da kom med sin Lee;
            Han Toveliden traf,
Ei agted hendes Ungdom — og Rosen faldt af.

Dog smiilte hun saa venligt endnu i Dødens Liin,
Som om det havde varet en Lilievand saa fiin.
            Ei Rosens Purpur stod
Vel meer paa hendes Kinder, thi koldt var hendes Blod,

Og lukt var hendes Laage for venligt Øiekast;
Men hendes skiønne Legem laae som et Alabast,
            Den gyldne Lok saa stærk
End stod i bløde Fletning, som hendes sidste Værk.

Og hvor nu Kongen reiste, han Kisten havde med,
Og i hans Sovekammer den stod, paa hvert et Sted.
            Den hulde døde Skat
Han kyssed, før han slumred, og sagde den Godnat.

Men, ak! en Morgen tidlig, da mærked han en Lugt —
Han saae paa Toves Ansigt, og det var Dødens Frugt;
            De skiønne Træk forsvandt.
Hun svulmede saa grønligt — ei meer han hende fandt.

Da tog af Ligets Finger Dankonning sin Ring;
Han raabte: ,,Her paa Jorden forandres alle Ting;
            Den evige Natur,
Kun den staaer uforandret, saa frisk og saa puur.

Nu er ei Tove mere paa Jord. Af Ligets Haand
Jeg drager Troskabsringen, formæler hendes Aand
            Med min, hvor vist jeg veed,
Fra Himlen undertiden til mig hun svæver ned.

Ja, i det skiønne Gurre, hvor under Bøgens Hang
Henrykte med hinanden vi sad saa mangen Gang,
            Der snaver hendes Aand,
Og der jeg atter hende vil række Troskabshaand.

Jeg kaster i en Mose nu denne gyldne Ring
Ved gamle Bautastene, mosgroede Kongething.
            Der skal hun hver en Vaar
Besøge mig, naar Skoven med friske Blomster staaer.

Da Kornet mig skal bølge guldguult som hendes Lok;
Og hvergang Nattergalen bag Bøgens Bladeflok
            Sødt synger til min Trøst,
Min elskte Toveliden! da hører jeg din Røst.

Da sidder jeg i Skyggen saa tankefuld i Sind.
Kiærminden er dit Øie, men Rosen er din Kind.
            I Vindens blide Spøg
Din Aand fra Skyen svæver, og giør mig et Besøg.''

Nu vendte sig fra Liget Dankongens Kiærlighed,
Og hendes arme Legem blev lagt i Graven ned;
            Men hist — naar Solen svandt —
I Vaaren og i Høsten han atter hende fandt.

Man siger, at han spøger endnu i Nattens Vind;
At ei fra gamle Danmark han vende kan sit Sind;
            At end med Hest og Hund
Han over Skoven farer i stormfuld Midnatsstund.

Han holder Jagt i Luften, det er et prægtigt Syn,
Som hisset, Palnatoke! du svæver over Fyen:
            Ældgamle Nordens Helt
Og Middelaldrens Ridder, høit over store Bælt.

Der træffes de ei sielden: den Første klædt i Jern,
I rustne Kæmpeharnisk, i Skyen mere fiern;
            Den Anden, Fiær i Hat,
I Silkeskrud og Pandser — i drabelige Nat.

Da lyder Luur og Krumhorn, og alle Hunde giøe,
Mens ned fra Tordenskyen hver skuer til sin Ø,
            Og svinger blanke Sværd,
Og seer, om endnu Danmark er sine Fædre værd.
</body>
</poem>

<poem id="oehlenschlaeger2019021860">
<head>
    <title><num>5.</num>Det store Crucifix</title>
    <toctitle><num>5.</num>Det store Crucifix</toctitle>
    <indextitle>Det store Crucifix</indextitle>
    <linktitle>Det store Crucifix</linktitle>
    <firstline>I en forfænglig Sommeralder</firstline>
    <source pages="128-131"/>
    <notes>
        <note>Mottoet stammer fra Novalis' <xref poem="novalis2005060503,73-76"/>.</note>
    </notes>
    <keywords>schiller</keywords>
    <quality>korrektur1,kilde,side</quality>
</head>
<body>
<nonum><right><small>,,Noch steht in wunderbarem Glanze</small></right></nonum>
<nonum><right><small>Der heilige Geliebte hier.</small></right></nonum>
<nonum><right><small>Gerührt von seinem Dornenkranze</small></right></nonum>
<nonum><right><small>Und seiner Treue weinen wir.</small></right></nonum>
<nonum><right><small><w>Novalis.</w></small></right></nonum>

I en forfænglig Sommeralder
Var Crucifixet mig imod;
Jeg raabte: Smagen, Modet falder,
Og Skiønhed flyer for levret Blod.
Hvor herligt dog betvang Hellener
En skummel, fæl Melaneholie!
Ei kiender slige Sørgescener
Den nordiske Mythologie.

Og Schiller savned græske Guder,
Goethe foragted Christnes Gud.
Iisblomsten stod paa Hyttens Ruder,
Og Skialden lød — et Digterbud.
De Billeder fra Barndomsdage,
Som henrykt han i Kirken saae,
I Taager traadte de tilbage.
Han vilde kun i Solen staae.

Den sandselige Skiønhed blændte
Mit Øie med letfærdig Svig;
Jeg Crucifixet Ryggen vendte,
Som Retterstedet med et Liig.
Men Høsten kom, med den kom Sorgen,
Og Blomsten svandt paa Skiebnens Bud -
Da raabte jeg med Luther: Borgen,
Den faste Borg er ene Gud!

Jeg lærte Lidelsen at kiende,
Og da blev Jesus ret mig kiær,
Jeg vilde ham ei Ryggen vende,
Jeg følte mig ham atter nær.
I Smertens Timer han mig trsøted,
Og han fornyede min Daab,
Da saligt han mig fyldte Brystet
Med det guddommelige Haab.

Og kiælen ei, og ei som Daare
Jeg skiulte for mig selv — min Død.
Og jeg foragted ei min Taare;
Kun d en er stærk, som ret er blød.
Et Field er ikke Mandens Styrke,
Den sande Kraft i Hiertet boer;
Men <w>den</w>, som ei sin Gud kan dyrke,
Den kan ei heller være stor.

Ei længer jeg for Graven gyste;
Den tyktes mig en Helligdom.
En Straale mig i Natten lyste,
Som ei fra Solens Lue kom.
Den varmed atter isnet Hierte,
I Ængstelser den skienkte Trøst.
Da følte jeg: en hellig Smerte
Forvandler sig til hellig Lyst.

Og da jeg min Charlotte smile
Saa saligt efter Døden saae,
Skiøndt truffet af de bittre Pile,
Da kunde Korset jeg forstaae.
Da jeg forstod den Tornekrone,
Der har i Livet tabt sin Glands,
Men hisset i en bedre Zone
Udspringer til en Rosenkrands.

Men skiøndt jeg rørt mig Korset nærmer
Med barnlig og med smeltet Hu,
Skal jeg dog aldrig vorde Sværmer,
Du blide Christ! saa lidt som du;
Ei kaste Stenen paa min Broder.
Naar han en himmelsk Fader troer,
Da favner han vor fælles Moder
Med Kiærlighed — den skiønne Jord.

Og Jorden aldrig jeg foragter
Med plumpt og daarligt Barbarie,
Fordi et Maal jeg eftertragter,
Som findes ei paa denne Sti.
Jeg vil ei hulde Billed dadle,
Fordi det lider af en Rift;
Men Lidelsen selv vil jeg adle
Til Heltemod og til Bedrift.
</body>
</poem>

</content>
</section> <!-- I Sorø Kirke -->

<poem id="oehlenschlaeger2019021861">
<head>
    <title>Ræsbyholm</title>
    <firstline>I Tusind og den ene Nat</firstline>
    <source pages="131-133"/>
    <keywords>hauch,wilster,homer</keywords>
    <quality>korrektur1,kilde,side</quality>
</head>
<body>
I Tusind og den ene Nat
Om et Palads, som stod forladt
Og tomt, I ofte hørte;
Hvori den trætte Vandrer kom,
Og studsed der, og saae sig om,
Naar did ham Skiebnen førte.

Her trende Skialde gik det saa;
Ei langt fra Sorø monne staae
En saadan Borg i Lunden.
Og Næsbyholm er Borgens Navn;
Paa Mennesker den lider Savn,
Bedriften er forsvunden.

Vi gik omkring og saae os om,
Da fandt vi Salen, Stuen tom,
Og Ovnen uden Brænde.
Men det behøv'des heller ei;
Thi det var hedt paa denne Vei,
Det maatte vi bekiende.

Vi Kiøkken fandt, men uden Kok,
Af øde Haller meer end nok,
Og aaben Sommersvalen.
Dog — Hauch og Wilster bragte Mad
Og Flasker, Krukke, Kruus og Fad.
Der var dog Bord i Salen.

Der Giestens Skaal de Tvende drak,
Med Børn og Viv. Han raabte Tak,
Og priste Druesaften.
Og Solen gik i Purpur ned,
Den var ei længer stolt og heed.
Det blev en deilig Aften.

Og qvægt af kølig Lædskedrik,
I den forladte Hauge gik
De trende Venneskialde.
Da svulmed Tuens lille Bierg,
For hver en Digter stod en Dverg -
Hvad man ham nu vil kalde;

Hver med en liflig Blomst i Haand,
Som Nøglen for en Digteraand.
De Blomsterne frembøde,
Og Wilster fik en lyseblaa,
Men Adam sin saa broget saae,
Og, Hauch! du fik den røde.

Til Wilster taled Alfen blid:
,,Tilbagebring den ældste Tid,
Den gamle Heltevrimmel!
De skiønne Guder i Homer
Ved dig den danske Læser seer.
Blaa er den græske Himmel.''<!-- TODO: Link til Wilsters Odyssee -->

,,Du digter nu om røden Guld
Guldmager-Sagnet,'' raabte huld<!-- TODO: Hvilket digt? -->
En Alf vor Hauch i Møde;
,,At ret du Bierget aabne skal
Og sinde kosteligt Metal,
Tag Nøglen her, den røde!''

,,Og du'', saa lød til Adam hen
Høit Raabet fra den lille Ven,
,,Maa med vel have Noget,
Endskiøndt du for alt meget fik;
Saa tag i dette Øieblik
Min Neglike faa broget.

Du digter Viser — det er smukt;
Du siunger paa din Digterflugt,
En broget Krands du fletter.
Saa haaber jeg, at ogsaa du
Det Eventyr, som hændtes nu,
Os ind i Krandsen sætter.''
</body>
</poem>

<poem id="oehlenschlaeger2019021862">
<head>
    <title>Ingemann</title>
    <firstline>Her boer Ingemann rolig idyllisk lige ved Søen</firstline>
    <source pages="133"/>
    <keywords>ingemann</keywords>
    <quality>korrektur1,kilde,side</quality>
</head>
<body>
Her boer Ingemann rolig idyllisk lige ved Søen,
Nær ved Skoven. Hans Liv rækker mig venlig en Blomst.
- Ingen Børn vel more jer her; men Muserne gav jer
,,Dobbelt Fryd: Poesie gisted sig med Maleri.
</body>
</poem>

<poem id="oehlenschlaeger2019021863">
<head>
    <title>Roeskilde Domkirke</title>
    <firstline>Jeg atter træder</firstline>
    <source pages="134-140"/>
    <quality>korrektur1,kilde,side</quality>
</head>
<body>
Jeg atter træder
Til disse hellige Steder,
I skiønne Kirke,
Som monne fortryllende virke
Paa Skialdens Hierne,
Da i sin Ungdom han gierne
Sig lod omføre,
De gamle Sager at høre,
De ældste Mærker
At see, fra kraftige Værker.

  Du Hvælving høie!
Hvor qvæger du atter mit Øie.
Ei Heden føle
Jeg kan i Gangene køle.
Adskilt fra Tiden,
Jeg nu — som da jeg var liden —
Forbavset stirrer;
Og Tanken sig gierne forvirrer
Oldtidstaage.
Dybt aabner her sig en Laage,
Hvor Øiet finder
En Levning, der ikke forsvinder,
Til Stedet bundet —
Skiøndt Helten længst er forsvundet.

  Hvor herligt hvælver
Sig Loftet! Ikke jeg skiælver
For dristig Bue.
Sligt Syn kan Modet ei kue;
Thi Sikkerheden
Forbinder sig fast med Freden
I Dødens Halle,
Hvor roligt slumre de alle,
Der mægtigt strede,
Mens Lidenskaberne lede.

  Af Kalken træder
Nu i fornyede Klæder
Du, Blaatand Konning! —
Svend Estrithsøns venlige Dronning —
Han selv, den Kiække,
Den Lærde. Danmark en Række
Gav han af Sønner,
Af Konger. — Graven belønner
Dig, Vilhelm blide!
Du staaer ved Konningens Side;
Dig, Vilhelm kiække!
Som lod dig ikke forskrække,
Men Svend du mødte,
Med Staven tilbage ham stødte
I Kirkens Porte,
Da han med Tankerne sorte
En Flok lod myrde;
Du Christnes kraftige Hyrde!
Og kun han fanger
Igien ved hiertelig Anger
For store Brøde
Tilgivelsen.

        Længst er de døde;
Dog Murens Larve
Fremtræder, med friskere Farve,
At ældste Minde
Saa reent ei skulde forsvinde.

  Margreta hviler
Endnu paa Kisten. Du smiler,
Guldkrands om Haaret,
Selv hvid, i Stenen udskaaret.
Og Solen kaster
En Glands paa dit Alabaster,
Hvor Saga siger:
Hun ened de nordiske Riger.

  Ei længer Bræder
Tilnagle de herlige Steder.
Harsdorff! dit Minde
Skal ei fra Norden forsvinde.
Og Sarcophager,
Som yndigt Øiet hendrager
Til Værker skiønne,
Skal dig, vor Wiedewelt! lønne
Rigt efter Døden,
Med Æren betale dig Nøden.

  O, tier stille,
I Kunstnere, som ei ville.
At Stilen blandes!
Her maa nødvendig dog sandes,
At Sagas Halle
Huldt maatte forene dem alle.
Ei blot forene
Maa dybt hun Heltenes Bene;
Men Kunstens Værker,
Hvorved sig Tiden forstærker,
Maae med forenes,
Og Følelsen selv forstenes,
For ei at svinde.
Men glemme Kunstnerens Minde.

  I det jeg iler
Mod Døren, hvor Solen smiler,
For ud at træde,
Mig møder tryllende Glæde.
En Mand indkommer
Fra friske, blomstrende Sommer;
Med Drengeklynge
Vil han ved Orgelet synge,
For Stemmer at øve,
For nye Hymner at prøve.

  Han mig bevæger.
<w>Hartmann</w> paa Orgelet leger.
Ved Aftenrøde
Hans Toner iblandt de Døde
Som Engle suse;
Pedalbasunerne bruse,
Og Drenge siunge
Med kraftig levende Tunge.
Jeg Døden glemmer
Ved disse barnlige Stemmer;
Hvert Oldtidsminde
For Nutid brat maa forsvinde,
Og Kirken er givet
Med Sangen Haabet og Livet.

---

Og Aftenrøden,
Som blidt her smiler til Døden
I Veemods-Sorgen,
Snart viger for kraftige Morgen.

  Da Kirken fyldes,
Mens Tvillingspiret forgyldes
Af Dagen klare,
Der seer den skimlende Skare
Til Andagt ile,
Hvor Oldtidsheltene hvile.
Da diærvt de virke,
Naar Bøn i ærværdige Kirke
Har Aanden qvæget
Og først til Fromhed bevæget;
Naar Egennytten
Ei med fra Borgen og Hytten
Didhen dem fulgte,
Ei Billigheden fordulgte;
Naar Hevn og Naget
Af Lidenskaben — som Vraget
Af Stormen drevet —
Er Bølgernes Bytte blevet;
Naar reen er Siælen,,
Og hverken grum eller kiælen —
Men manddomstyrket
Har Sandhedsurterne dyrket.

  Bort, Hovmods-Nisse!
Jeg seer dig, prægtig tilvisse,
I Skrud og Pandser
At pleie de groveste Sandser.
Jeg seer, du sidder
Paa vrinskende Ganger som Ridder;
Vel stor i Tiden,
For Efterverden kun liden.
Mens Bonden træller,
Glad dine Grunker du tæller.
Mens Bonden sveder
Paa hestetrampede Heder,
Huult lyder Hornet;
Du jager Hiorten i Kornet.
Du smedder Lænker,
Og hader Manden, som tænker.

  Bort, Frækheds-Nisse!
Jeg seer dig, lurvet tilvisse,
Med Ladheds Pialter
At knæle for Mordets Alter;
At hvæsse Dolken.
Den kalder du - Sandhedstolken!
Alt Stort du hader,
Alt Ædelt. I stinkende Gader
Du staaer som Taler;
Og Løgn, Spidsfindighed galer
Som Oprørshane.
Det er din kiæreste Bane.
,,Alt vorde Lige!''
Det pleier du helst at sige.
Saa blier det Slette
Saa lige jo, som det Rette.

  Men danske Stænder
Sig broderligt række Hænder.
Ei kiende disse
Den prægtig-pialtede Nisse,
Der staaer til Skamme;
Thi det er — Een og den Samme,
Der vexler Larven
I Tiden, og skifter Farven
I Pragt, i Gruset:
Selvkiærligheden, beruset.

  Men her, hvor tolket
Kun Retfærd vorder af Folket;
Hvor de frembære
Den danske Konge til Ære
Beskedne Bønner,
Som siette Frederik lønner
Med Fadersmilet —
Her stige, hvor længst de hviled,
Konger af Graven,
At indvie Konningegaven.
Med sieldent Snille
Svend Estrithsøn fra sin Pille;
Margreta haster
Fra Altret af Alabaster;
Og Dybet sukker.
Thi fierde Christian oplukker
Sit Kobbergiemme,
At blande sin stærke Stemme
Med Folkesangen,
Der lyder til Orgelklangen.
</body>
</poem>

<poem id="oehlenschlaeger2019021864">
<head>
    <title>Gravhøiene</title>
    <firstline>I Markens gamle slunkne Høie</firstline>
    <source pages="141-143"/>
    <quality>korrektur1,kilde,side</quality>
</head>
<body>
I Markens gamle slunkne Høie
Langt fra skyggefulde Skove;
Som nu Bønders travle Plove
Aarligt mere dybt nedpløie!
End I møde Skjaldens Øie,
Avle Billeder og Tanker
I hans Aand med eders Banker.

  Saga! Tanken du forlyster
Her med dine runde Bryster.
Forskeren af dem faaer Øie.
Skjalden selv kan ikke tie,
Naar sig Oldtids Høi oplukker
Med de skiøre Askekrukker,
Rustne Spore, gyldne Penge,
Som har ligget der saalænge.

  Paa andre Steder ei man finder
Nær saa hyppigt slige Minder,
Som paa Roeskild-Mark, den flakke,
Mellem Høets gule Stakke.
Norge skienker sielden Slette,
Hvor en Høi man kunde sætte.
Som i Flugten fængsled Blikket;
Thi den er kun lidet skikket
Til at stande ved en Klippe,
Øiet snart den vilde slippe,
For til Fieldet op at skue
Fra den lave Myretue.

  O, men Marken her I Pryde,
Fladen yndigt I afbryde,
Lader os i Nutid finde
Gamle Nordens ældste Minde.

  I vilde, stærke, grumme Slægter!
Skialden heller ikke negter:
Ædel er Fornuftens Lænke;
Vi kan bedre føle, tænke.
Ja — til daglig Brug — selv bedre
Handle med, end hine Fædre.

  Men skiøndt Hønen nu og Hanen
Skaffer Æg og kildre Ganen
Med en lækker Ret i Gryden,
Tilberedt ved kunstig Syden,
Glædes vi dog ved at skue,
Hentet ned fra Himlens Bue
Ved et Skud — faa den blev stækket —
Ørnen med sin Vinge knækket.
Og udstoppet blot i Salen,
Skaffer den sig end i Dalen
Ærefrygt selv efter Døden,
Skiøndt den trælled ei for Føden;
Naar dens Næb, dens Klær, dens Vinge,
Som for Intet kunde tvinge,
Vi forbavsede betragte. —
Kongeørnen maa man agte,
Skiøndt den ikke kildrer Ganen,
Som Kapunen og Fasanen.

  Saa far da vel, I kiære Bakker!
Farten nu mod Enden lakker,
Endt er snart den korte Reise,
Hisset Axels Taarne kneise.
Og jeg seer med sine Fløie
Paa den kiæreste blandt Høie
Fredriksberg mig atter vinke,
Kirkespiret gyldent blinke,
Hvor sig aabner Dødens Have
Med de lave Fredens Grave.

  Der ei Thor paa Høien sidder
Ved en lystig Fugleqvidder,
Og ved Stierneglimt i Sneen.
Døden meied dem med Leen.
Veemodsfuldt paa Kirkestien
Atter lyder — Elegien.
</body>
</poem>

<poem id="oehlenschlaeger2019021865">
<head>
    <title>Gaven</title>
    <firstline>Det var Skialden Adam</firstline>
    <source pages="143-145"/>
    <pictures>
        <picture ref="soedring/1835-valborg"/>
    </pictures>
    <quality>korrektur1,kilde,side</quality>
</head>
<body>
Det var Skialden Adam,
Drog hiem til Axelstad;
Atter gik han sin vanlige Gang
Ad Biergets Linderad.

Han besøgte den Urtegaard,
Hvor salig Lotte laae;
Med William og Maria
Sad han i Sommer-Vraa.

Skioldungen lod hannem sige:
,,Du drage til Sorgenfri,
Læse for mig og min redelig Viv
Din Reise-Poesie!''

Skialden drager til Skoven,
Traf der det Fyrstepar.
Meer huldsalig imod ham
Vist ingen Borger var.

De sad i lidet Lysthuus
Og hørte hans Viser med Lyst.
Det qvæged Fyrstens Tanke,
Det rørte Fyrstindens Bryst.

Hun plukked Blomster med hviden Haand,
Hun ham de Roser gav.
Sagnet derom skal vorde
En Rose paa hans Grav.

Fyrstinden byder Skialden:
,,Nu gak i Hallen ind!
Der er en sielden Udsigt,
Som fryde vil dit Sind.''

Da kom Christian Fredrik:
,,Tak for din Poesie!
Til Giengield af min egen Haand
Tag dette Maleri!''

Selv bar han Billedet til ham ind,
Og med bevæget Røst
Et venligt Digt oplæste.
Det var til Skjaldens Trøst.

Og Billedet var af Sødring,
Skiøn Valborgs, Axels Grav;
Men Digtet var af Christian,
Som han sin Digter gav.

Gud signe dig, ædelig Fyrstepar!
Tak for hvert Hæderstegn!
Skialden elsker Oldtids Steen,
Som staaer i Nutids Egn.

Han smykker den med Blomster,
Som her de kiærlige To;
Det glæder ham, naar Krandsen
Den Levende giør fro.

Min Digtekrands er færdig
Og sluttet; saa modtag,
Min elskte, gode Fyrste!
Den paa din Fødselsdag.

Gid mangt et Aar, som Rosen,
Sorgfri — bag Skovens Green —
Din Fødselsdag gienblomstre
Ved Oldtids Bautasteen!
</body>
</poem>

</content>
</section> <!-- Fyensreisen. Digtekrands. Forsommeren 1835. -->

<poem id="oehlenschlaeger2019021866">
<head>
    <title>Til Kongen</title>
    <toctitle>Til Kongen. Sang for Skydeselskabet. Juli 1835</toctitle>
    <subtitle>
        <line>Sang for Skydeselskabet.</line>
        <line>Den 30te Juli 1835.</line>
    </subtitle>
    <firstline>Naar Frigga breder Blomsterflor</firstline>
    <keywords>frederik6</keywords>
    <source pages="145-147"/>
    <dates>
        <event>1835-07-30</event>
    </dates>
    <quality>korrektur1,kilde,side</quality>
</head>
<body>
Naar Frigga breder Blomsterflor
        Paa Engen ud,
Og pryder yndig Sommerjord
        Som Hstens Brud;
Naar Lærken qviddrer høit i Sky
        Mod gyldent Neg,
Da samles Mænd af Axelby
        Til Venneleg.
Vi øves, for Bøssen at bruge.

Dog, — Bøssen sigter ofte her
        Mod Skiven rund;
Men først naar Stangen Fuglen bær
        Ved sølvblaa Sund,
Betyder det en bedre Fest
        I Høitidshal.
En større Kreds af Giest ved Giest
        Kartovens Skrald
Da kalder til høiere Glæde.

Hvi glædes vi da meer i Dag?
        Er det, fordi
Sig fryder dette Vennelag
        I Sympathie?
Nei! ofte ved saa stort et Bord
        Vi sammen sad;
Men Festen var ei nær saa stor,
        Ei nær saa glad,
Om ogsaa Kartoverne dundred.

Vor Fest i Dag er bedste Fest,
        Som Aaret fik,
Fordi den har <w>den bedste Giest:</w>
        Vor Frederik.
Du sidder som en Gubbe stærk
        Blandt Sønner troe.
Vor Glæde, Fader! er dit Værk;
        Naar vi er froe,
Da blomstrer din herlige Krone.

Med dine Dannemænd vær glad,
        Med dine Børn!
Da dækker kiærligt Rosenblad
        Hver nøgen Tiørn.
Naar du har virket til vort Gavn
        Blandt vise Mænd,
Qvæg dig i dine Sønners Favn,
        Bliv ung igien!
Vor elskede Frederik leve!
</body>
</poem>

<poem id="oehlenschlaeger2019021867">
<head>
    <title>Den gamle Digter</title>
    <firstline>Din egen Vaar faldt i min Digtervaar</firstline>
    <source pages="147-148"/>
    <quality>korrektur1,kilde,side</quality>
</head>
<body>
Din egen Vaar faldt i min Digtervaar;
At den især du ynder, jeg forstaaer.
De første Indtryk lettest Veien finde,
Og dyrebart er os hvert Barndomsminde.

Men Mennesket ei altid være kan
En Yngling; Tiden smedder ham til Mand
Med andre Formaal og med andre Pligter.
Og som et Menneske, det gaaer en Digter.

I Fald mit Blomsterbed du kun fandt smukt,
Og vrager alt for meget af min Frugt
I Haven — hvor du flygtigt var tilstede,
Da kan din største Roes mig lidet glæde.

Ei kun med Billeder og Eventyr
Vor Sangfugl hæver sig i Morgenskyer,
Ei Følelser sig blot til Ord forvandle;
Nei, Skialden tegner Mennesker, der handle.

Dog — jeg er ei forkiælet og forvendt.
Min Vaar, mens den var Vaar, blev ei erkiendt.
Det kom bag efter. Tiden ogsaa kommer,
Da Ret erfares vil en Digtersommer.
</body>
</poem>

<poem id="oehlenschlaeger2019021868">
<head>
    <title>Ved Claus Schalls Jordefærd</title>
    <toctitle>Ved Claus Schalls Jordefærd. August 1835</toctitle>
    <subtitle>Den 15de August 1835.</subtitle>
    <firstline>Gamle Barde sover saa sødt</firstline>
    <source pages="148-149"/>
    <notes>
        <note>Claus Schall (1757-1835), dansk violinist, dirigent og komponist.</note>
    </notes>
    <dates>
        <event>1835-08-15</event>
    </dates>
    <quality>korrektur1,kilde,side</quality>
</head>
<body>
Gamle Barde sover saa sødt.
Nu har fra brustne Stræng os mødt
Ingen Lyd, nu hænger Harpen paa Egen,
Harmonie-
Legen —
Er forbi.

Gamle Ven! dit Navn tyded: Klang.
Terpsicbore med Fryd din Sang
Hørte tidt, og Melpomene du vinked.
Taaren huldt, naar hun gik,
Blinked
I hvert Blik.

Du Lagertha, Regner besang,
Da virked Nordens Skioldeklang,
Asers Kraft og Hiertets hellige Stemme.
Bragi hist vil dig ei
Glemme
Paa sin Klippevei.

Og den Hulde Julias Sorg
I Gravcapellets skumle Borg
Malte du med skiøn Correggiofarve.
Derfor skal du, vor Schall!
Arve
Fryd i Alfers Hal.

Sov da sødt, vor Gubbe saa træt,
Af Livet og Dage mæt!
Englesang skal hisset atter dig møde.
Ei dit Navn blandt os her
Døde;
Danmark har dig kiær.
</body>
</poem>

<poem id="oehlenschlaeger2019021869">
<head>
    <title>Dansk Borgersang til Anders Sandøe Ørsted</title>
    <toctitle>Dansk Borgersang til A. S. Ørsted. Dec. 1835</toctitle>
    <subtitle>paa hans Fødselsdag den 21de December 1835.</subtitle>
    <firstline>Fædrelandets Sønner træde</firstline>
    <source pages="149-150"/>
    <dates>
        <event>1835-12-21</event>
    </dates>
    <quality>korrektur1,kilde,side</quality>
</head>
<body>
Fædrelandets Sønner træde,
Elskte Broder! for dig nu;
Hilse denne Dag med Glæde,
Thi paa den os skienktes du.
Vinternattens Storm vel dæmper
Ofte Livet med sit Gys,
Enogtyvende December
Gav os dog et Sommerlys.

Kraftigt Hoved sielden findes.
Himmelsk Hierte neppe tidt.
Men naar begge to forbindes,
Ørsted! i et Sind, som dit,
Da en Mand Naturen skienker,
Som vi alle skatte veed;
Thi vi see den vise Tævnker
Med et Barns Uskyldighed.

Danemark, vor fælles Moder,
Hilser dig paa Axelstrand.
Kongens Mand og Folkets Broder
Du forener Drot og Land.
Hænder knytter du i Hænder
For den ædle, gode Sag.
Danske Mænd og danske Stænder
Signe høit din Fødselsdag.
</body>
</poem>

<poem id="oehlenschlaeger2019021870">
<head>
    <title>Til den hellige Cecilia</title>
    <toctitle>Til den hellige Cecilia. Efter Wackenroder</toctitle>
    <subtitle>(Efter Wackenroder.)</subtitle>
    <firstline>See mig ene trøstløs græde</firstline>
    <notes>
        <note>Gendigtning af Wilhelm Heinrich Wackenroder: <xref type="translation" poem="wackenroder2019021801"/>.</note>
    </notes>
    <source pages="150-151"/>
    <quality>korrektur1,kilde,side</quality>
</head>
<body>
See mig ene trøstløs græde,
I det stille Kammer træde,
Hellige Cæcilia!
Plat jeg Verden Ryggen vender,
Strækker mod dig mine Hænder;
Saa beskyt, saa frels mig da!

Dine Toner underfulde,
Stærkt fortryllende, som hulde,
Gribe dybt min Siæl igien.
Saa forløs mig af min Smerte,
Lad mit kummerfulde Hierte
Flyde sødt i Toner hen!

Lær mig gribe Harpens Strænge,
At sig Tonerne maae trænge
Vidt, og tolke, hvad jeg leed;
At mit Suk ei Sorger qvæle,
Men at det i tusind Siæle
Blande maa sin Kiærlighed.

Kunde det engang mig lykkes,
At i Sangen maa udtrykkes
Et høihelligt Gloria!
Kunde tusind Christne sammen
Siungende dig tolke Flammen,
Hellige Cæcilia!

Siælens Dyb du mig oplukke,
At jeg tunge Christen-Sukke
Kan ved Tonerne befrie;
At min Aand fra Syd til Norden
Mægtigt sammensmelter Jorden
I en himmelsk Phantasie!
</body>
</poem>

<poem id="oehlenschlaeger2019021871">
<head>
    <title>Carl Heger</title>
    <toctitle>Carl Heger. Jan. 1836</toctitle>
    <notes>
        <note>Carl Heger (1771-1836), huslærer, bibliotekar, bror til <a person="rahbekk">Kamma Rahbek</a> og Christiane Oehlenschläger og dermed både <a person="rahbek">Rahbek</a> og Oehlenschlägers svoger.</note>
    </notes>
    <subtitle>Januar 1836.</subtitle>
    <firstline>Min Melpomene atter mig</firstline>
    <source pages="152-159"/>
    <quality>korrektur1,kilde,side</quality>
</head>
<body>
Min Melpomene atter mig
Henvinker fra de muntre Glæder
Til Kirkegaardens øde Steder;
Hun bag Cypressen sætter sig.
Jeg følger min Gudindes Vink
Med Harpen i den stille Time,
Da Klokkerne ved Midnat kime;
Jeg stemmer den ved Stierneblink.

I Lykkelige, som er vant
De røde Roser kun at plukke,
Og som i Elskovs kiælne Sukke
Blot eders Sorg og Veemod sandt!
O, glæder jer ved Cithrens Klang;
Jeg vil ei eders Taarer lokke.
Og I, letsindigkolde Flokke!
Bortvender Øret fra min Sang.

Men du, som mistet har en Ven,
Den du i Eensomhed begræder
Med Stirren paa de tomme Steder,
Hvor aldrig du ham seer igien!
Ved grønne Piil med Stammen huul,
Jeg letter dit og eget Hierte.
Naar Sangen tolker Støvets Smerte,
Da vorder Ormen Sommerfugl.

En Psyche, som vor egen Siæl,
Den sig mod Evigheden svinger
Paa Troskabs og paa Haabets Vinger;
Og Graven blier en Milepæl,
Et venligt Varsel paa vor Sti,
Men som ei Pilegrimmen skrækker,
Thi Runen siger, som den dækker:
End er ei Vandringen forbi.

,,Hvem Sanger da begræder du?''
Ak, jeg min Ven begræder ikke;
Min Troskab kun i Taareblikke
Til Himmelen ham følger nu.
Ulykkelig var ikke han;
Et herligt Liv — det har han levet.
Hans Navn har Sandhedsgriflen skrevet
I Jordeslægtens Adelstand'.

Thi Perle var han i sin Tid.
,,Hvad var han? Statsmand? Kunstner? Digter?
Helt? kraftig Borger? Hvortil sigter
Beundringen? Hvad var hans Id?''
<w>Han var en Ven</w>, du stærke Mand!
Han elsked som sig selv sin Næste,
Han var en Ven i Ordets bedste,
I Ordets skiønneste Forstand.

Ja, Aandens Kraft paa svage Jord!
Du hører til dens bedste Skatte;
Men — Siælen som kan Aanden satte,
Den Kraft er ikke mindre stor.
Og sieldnere jeg denne veed;
Thi Egenkærlighed vil handle,
Men til Beundring sig forvandle,
Det kan kun reen Uskyldighed.

Den christelige Engledyd,
Som Kiærlighedens Kraft bevæger,
Den eied, dyrked min Carl Heger,
I den bestod hans Jordefryd.
Og derfor, mens min Mindeblok
Jeg reiser ham i Dødens Have,
Jeg veed, fra Nordcap indtil Trave
Begræder ham en Venneflok.

Naar Normænd kom til Bakkehuus
I vor Forenings skiønne Dage,
Og naar man Afsked skulde tage
Med Sletten ved det sidste Kruus,
Da trykte Heger deres Haand,
Mens Rahbek Afskedsharpen stemte.
Ei Rein<note><a person="rein">Jonas Rein</a>, norsk digter.</note>, og Zetlitz<note><a person="zetlitz">Jens Zetlitz</a>, norsk digter.</note>, Sagen glemte
Den ædle Danskes Broderaand.

Du stolte Bentzon! naar med Iil
Du kom, med Aandens store Gaver,
Fra dine Penge, dine Slaver,
Du trængte til Carl Hegers Smiil.
Du lunefulde, varme Pram<note><a person="rein">Christen Pram</a></note>,
Som steds paa dine Venner skiendte,
Men stærkere kun Flammen tændte!
Du elsked og du agted ham.

Du ædle Thomas, som ei var
En vantro Thomas, thi du troede
Paa Adel, som i Hytten boede,
Drak Digter-Viin af ringe Kar!
I Smidstrup ved din Bondestak
Sad ofte Carl med dig saa silde,
Og takked dig for <w>Høstens Gilde;</w>
Og du var stolt af denne Tak.

Ja, selv ved Tydsklands fierne Spree,
Ved Velsklands mere fierne Tiber
Dyb Følelse den Broder griber,
Som ei skal meer sin Broder see.
En hellig Vennetaare flød,
O Steffens!<note><a person="steffens">Henrik Steffens</a>.</note> fra dit Digter-Øie;
Og over Marmoret sig bøie
Vil Thorvald<note><a person="thorvaldsen">Bertel Thorvaldsen</a>.</note> ved Carl Hegers Død.

O I, som mangen Fredag sad
I mangt et Aar med venligt Øie,
Min ædle Hauch!<note><a person="hauch">Carsten Hauch</a>.</note> og du, min Boye!<note><a person="boyecj">C.J. Boye</a>.</note>
Med ham og mig — Fiirkløverblad;
Nu aldrig vi beundre meer
Det Lunes Kraft, hvormed han taled,
Og — smaat som Chodowieckis — maled
Sit Billed, fuldt af Characteer.

Den sidste Sommer, som var din,
Jeg paa en fremmed Ø dig favned.
Ak! ofte vil du vorde savnet
Af Laub og Birch og Seidelin.
Hos Christian sad jeg med min Ven,
Vi vandred ud, naar Dagen heldte.
Maaskee gienseer jeg lille Bælte,
Men aldrig — ak! — med Carl igien.

Fleersidigt, Carl! var dit Genie,
Ei skabt til Jorden at berige,
Det var det imodtagelige,
Som styrker med sin Sympathie.
En Stierne var du ikke selv;
Men fra det Nære, fra det Fierne
Stod Billedet af hver en Stierne
Med Blinken speilet i din Elv.

Først Skuepladsen var dig kiær,
Du elsked den i Ungdomsdage;
Dit skiønne Ansigt kunde tage
Let Minen, Trækket af Enhver.
Paa Fredensborg hos Rosing nød
Du sielden Fryd. Du saae ham træde
Paa Scenen til de Danskes Glæde,
Og du begræd hans Kunstnerdød.

Naar Mynster fra de Syge kom,
Og følte selv sig syg at være,
Men skiulte det for sine Kiære,
Da saae han sig i Hallen om;
Og fandt han da den gamle Ven,
Da smiilte han, glemt var hans Møie,
Thi Blikket i dit Venneøie
Gav ham sin Munterhed igien.

Hos Clemens<note>J.F. Clemens (1749-1831), kobberstikker.</note> sad du tidt, og lod
Ham grave paa sin Kobberplade,
Og jubled, naar af sorten Flade
Det skiønne Billede fremstod.
Med Holbøll du i Haugen gik,
De sieldne Planters fromme Pleier;
Og ret som blaae Forgietmigeier
Da blomstred eders egne Blik.

Du vakled ei ved Tidens Frist,
Du hylded ikke Modetonen,
Du æred dybt Religionen.
Og du tilbad den høie Christ.
At vorde Christi Tiener — o,
Det var din store, bedste Tanke!
Men modløst monne Hiertet banke;
Der mangled dig Selvtillids-Tro.

Elskværdige Beskedenhed
I Ubeskedenhedens Dage!
Ei med sig selv til Takke tage!
,,Jeg veed, at jeg slet Intet veed,''
Som Socrates du sagde from.
Selv hialp du Andre med at lære,
Der længe Kirkens Hyrder ere;
Men selv du blot som Lærling kom.

Jeg end den ædle Münter seer,
Da han paa Bakkehuset søgte
Sin Lærling, og med Rahbek spøgte:
,,Vi kan ham ikke lære meer.
Han nærmer sig sin Manddoms Aar,
Nu maa han ikke længer tøve,
Aflægge dristigt os sin Prøve.
Jeg ham den bedste Lykke spaaer.''

Men, Carl! du tog i Haugen Flugt,
Og syntes næsten, det var værre,
End Adam, nøgen for Vorherre,
Da nydt var den forbudne Frugt.
Du blev ei Præst. Med Siæl og Aand
Discipel til din Død at være.
Det var din Glæde, var din Ære.
Med Biblen døde du i Haand.

O du, som foer til Themsen hen,
Men kommer snart igien til Sundet;
Du, som har Gammel-Hellas fundet,
Du finder ei en gammel Ven.
Dit Øie, som saa venligt leer,
Men vædes, naar en Broder sukker —
Iblandt Etruskers Askekrukker
Ei Brøndsted finder Heger meer.

Hans Aske hviler selv nu hist
Paa Fredriksberg ved Kirkemuren;
Men næste Foraar vil Naturen
Den smykke med sin Rosenqvist.
Hans Been er lagt ved Rahbeks Been
Og ved den elskte Cammas Side;
Og, Lotte! — hisset staaer din hvide,
Din lille Marmor-Mindesteen.

Huldt var dit Liv, min Broder! huldt!
Du ønsked tidt med blide Blikke
Dig landlig Bo; den fik du ikke,
Men Gartner blev du ligefuldt:
I Aandens Hauge Gartner gik
Du der, hvor Christian Viisdom søger;
Næst Venner meest du elskte Bøger,
Og hvad du ønskte dig, du fik.

Og mange Traade der dig bandt.
Din Adler — I var Ungdomsvenner;
Din Fyrste fandt en ædel Tiener,
En Ven du i din Fyrste fandt.
Og <w>han</w>, der alt som Barn var din,
Han dig den sidste Ære viste:
Han stod som Biskop ved din Kiste,
Han fældte Taarer ved dit Skriin.

Ei nævner jeg med Navne nu
De sørgende, de tause Qvinder,
Ak! dine Dages troe Veninder,
Som med din Død bedrøved du;
En dybtnedbøiet Søster dog
Har Mindesangen ei forgiettet.
Og <w>hende</w> heller ei, som fletted
Dig Krandsen til dit Kistelaag.

Saa sov da vel! Min Harpe lød
Ei her som Suk fra saaret Hierte;
Din Afsked volder ingen Smerte,
Skiøndt vel vi græde ved din Død.
O, den var skiøn! Sødt sov du ind
Med Biblen i dit stille Kammer.
Da Døden slukked dine Flammer,
Stod Haabet i det sidste Skin.
</body>
</poem>

<poem id="oehlenschlaeger2019021872">
<head>
    <title>Til Dronningen</title>
    <toctitle>Til Dronningen. Sang for Skydeselskabet. Febr. 1836</toctitle>
    <linktitle>Til Dronningen. Sang for Skydeselskabet. Febr. 1836</linktitle>
    <indextitle>Til Dronningen. Sang for Skydeselskabet. Febr. 1836</indextitle>
    <subtitle>
        <line>Sang i Anledning af Kongens Fødselsfest.</line>
        <line>Afsiungen i Skydeselskabet den 4de Februar 1836.</line>
    </subtitle>
    <firstline>Her i vor Broderhal</firstline>
    <source pages="160-161"/>
    <dates>
        <event>1836-02-04</event>
    </dates>
    <quality>korrektur1,kilde,side</quality>
</head>
<body>
Her i vor Broderhal
Kalder ei Høitidsknald
Qvinden til Giest.
Men til lyksaligt Liv
Hører en Venneviv,
Adler vor Tidsfordriv,
Smykker vor Fest.

Hiemme ved huusligt Bord
Qvindlighed Krandsen snoer
Venlig og glad;
Her uden Blomster sig,
Grøn kun og mandelig,
Krandsen høitidelig
Fletter sit Blad.

Blomsten dog ingen Mand
Ganske forsage kan;
Mindet er Trøst.
Qvinden i Hiertet her
Bringer dog Een og Hver:
Ungdommens Farveskiær,
Frugten i Høst.

<w>Danemarks første Viv!</w>
Glæde for Fredriks Liv!
(Broder, skienk i!)
Fuglen for dig nedfaldt
Lydig, da den blev kaldt;
Dronning — det var du alt,
Sønnerne vi.

Leve, Maria! du,
Lang Tid os kiær, som nu!
Modtag din Skaal!
I gamle Skyttebo
Axelstad-Sønner troe
Offre dig siælefroe
Bredfulde Maal.
</body>
</poem>

<poem id="oehlenschlaeger2019021873">
<head>
    <title>Johan Daniel Herholdt</title>
    <toctitle>Johan Daniel Herholdt. Febr. 1836</toctitle>
    <subtitle>Februar 1836.</subtitle>
    <firstline>Ved Graven atter Sørgesangen lyder</firstline>
    <notes>
        <note>Johan Daniel Herholdt (1764-1836), læge.</note>
    </notes>
    <pictures>
        <picture src="oehlenschlaeger2019021873-p1.jpg" year="1832" museum="smk" invnr="KMS1374">
            Davis Monies: <i>Professor, dr. med. J.D. Herholdt</i>, 1832, olie på lærred, 83x67,5 cm. Statens Museum for Kunst.
        </picture>
        <picture ref="jensenca/herholdt-1835"/>
    </pictures>
    <source pages="161-163"/>
    <quality>korrektur1,kilde,side</quality>
</head>
<body>
Ved Graven atter Sørgesangen lyder,
Dog ei fortvivlet nu den tolker Qval;
Den modne Frugt, naar Herrens Viisdom byder,
Blier atter Knop for Evighedens Dal.
Ja, skumle Død! dit blotte Blændværk skrækker
Kun feige Siæl, som ei fortiente Liv;
Men Herrens Engel Livets Bæger rækker
Den ædle Slumrende til evigt Bliv.
Vor Herholdt! ogsaa dig blev Skaalen bragt,
Og blot din Aand har kastet Støvets Dragt.

Tak for din Kunst, din Videnskab, dit Hierte!
Trofaste Venner samles om din Grav.
Ja, længe stod du som en freidig Kerte —
Et Fyrtaarn — høit paa Field, i Nattens Hav.
Hvor mangen Skipper redded du i Fare,
Ved ham at lede fra den lumske Sti!
Og midt i Storm, i dine Flammer klare,
Foer Skibet lykkeligt sit Skiær forbi,
Og Fædre, Mødre, Børn i sikker Havn
Nu frelste staae, velsignende dit Navn.

Dit Navn skal ikke døe; bag Herthas Grene
Det blomstrer atter i hver frodig Vaar.
I Herthadal blandt store Bautastene
Hos Todes, Callisens din Rune staaer.
Og Fædre, Mødre tidt i Morgenrøden
Skal vise glade Smaae din Rune skiøn,
Fordi som Børn du redded dem fra Døden.
Saadan du lever i den yngre Søn.
Og Axelstads Minerva blev ei kold —
Hun svøber Sørgesløret om sit Skiold.

Hvo kommer der? Lad ei Basunen larme!
Thi svag kun — svag er denne sagte Røst.
Hvo kommer der? En talrig Flok af Arme;
Thi han var deres Fader, deres Trøst.
En ringe Krands af friske Graneqviste
Har de ham flettet; Dugg blev deres Graad.
De vilde, Fader! dig saa nødig miste;
Du gav dem Skierv, du gav dem vise Raad.
O, skiøn ved Graven er den Armes Sang,
Hans Sørgesuk er bedste Klokkeklang.

Din Bortgang, Salige! bedrøver Mange,
Men selv du ikke leed det mindste Tab;
Du om din Stav vandt Evighedens Slange,
Blev i din Død din egen Æsculap.
Om ogsaa Charon dig med Baaden henter -
Hvad siger det? kun kort er denne Fart.
Hygea hisset dig med Skaalen venter,
Og Livets Drik af den du nyder snart.
Og din Erindring paa den dunkle Jord —
Til Herlighedens Maal et Kæmpespor!
</body>
</poem>

<poem id="oehlenschlaeger2019021874">
<head>
    <title>Cantate</title>
    <toctitle>Cantate til Efterslægtselskabets Jubelfest. Marts 1836</toctitle>
    <linktitle>Cantate til Efterslægtselskabets Jubelfest. Marts 1836</linktitle>
    <indextitle>Cantate til Efterslægtselskabets Jubelfest. Marts 1836</indextitle>
    <subtitle>
        <line>til</line>
        <line>Efterslægtselskabets Jubelfest</line>
        <line>den 4de Marts 1836.</line>
    </subtitle>
    <firstline>Knap gryer den næste Morgenstund</firstline>
    <source pages="163-166"/>
    <dates>
        <event>1836-03-04</event>
    </dates>
    <keywords>deichmann,storm,tode</keywords>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>To Stemmer.</w></center></nonum>
,,Knap gryer den næste Morgenstund,
De froe til Arbeid ile;
Nu staaer en sval og løvrig Lund'' —

<nonum><center><w>Chor.</w></center></nonum>
Ja, <w>nu</w> staaer en Lund,
Hvor Fremtids Frugter som Blomster smile,
Fred være med de Saliges Been!
Som Skole staaer deres Mindesteen.

<nonum><center><w>Recitativ.</w></center></nonum>
Humanitetens Dag frembrød
Af Nattens Skiød.
De gamle Skoler vare — Fangehuse;
Ei vinkte der til Videnskab og Kunst
En venlig Muse.
Med Riis og Ferle sad i Taagedunst
Den vrantne Skolemand, og fordred Pligter
Og Flid og Læselyst ved blodig Tvang;
Og som et Smerteskrig lød bedste Sang
Af Latiums og Hellas' ædle Digter.
Saadan den Lærde dannet blev,
Naar ei en skiøn Natur ham selv opdraged;
Og hvad i lærde Sprog han skrev,
Det skrev han kun for Folk af Faget.
Men — <w>Borgeren</w> var udelukket;
Og tidt det gode Hoved sukked.

<nonum><center><w>Duet.</w></center></nonum>
En ædel Kreds af Dannemænd
I Axelstad her bødte først paa Savnet.
Nu Læreren blev Barnets Ven,
En ædel Hal den Lille favned.
Sin Krop bevæged han i friske Luft,
Alt mens hans Hoved nyttig Kundskab lærte;
Hukommelsen ei blot, men hans Fornuft
Udviklet blev, ja — endnu meer — hans Hierte

<nonum><center><w>Chor.</w></center></nonum>
Tak være Fædrene, thi Planteskolen staaer
End frist og kraftig efter femti Aar!

---
<nonum><center><w>Efter Talen.</w></center></nonum>

<nonum><center><w>Chor.</w></center></nonum>
O, skiønne Haab, som ei har daaret
En svunden Old! straal os endnu.
Paa første Dag i Fremtidsaaret
Som Morgenstierne blinker du.
Halvhundred Aar vil atter svinde
Til Held ved Himlens Varetægt,
Og denne Fest med Hædersminde
Gientages af lyksalig Slægt.

<nonum><center><w>Sang.</w></center></nonum>
Men hvor Blomster groede,
Fædreland til Gavn,
Ædle <w>Storm</w> og <w>Tode!</w>
Signes eders Navn.
Og hvor Sang istemmes
For hver Læner kiær,
<w>Dichman!</w> ei du glemmes,
Du har Venner her.

I vort Broderstævne —
Skiøndt af Alle kiendt —
Kan ei Sangen nævne
Hver en Ven fortient.
<w>Den</w> har selv sin Gammen
Dybt i Hiertet nydt.
Som i Kundskabsflammen
Har sin Olie gydt.

<nonum><center><w>Chor.</w></center></nonum>
Og signe nu Gud vor Broderpagt,
Og signe nu Gud jer, Børn saa kiære!
At Spiren, som her til jert Held er lagt,
Maa blomstre, modnes til Frugt og Ære
Saa at ,,i Axelstad den Gaard,
Der strunker stolt udi Østerstræde'',
Maa vorde Forældres og Landets Glæde,
Med Ønsket indvie vi Fremtids Aar.
</body>
</poem>

<poem id="oehlenschlaeger2019021875">
<head>
    <title>Carolines Sang</title>
    <toctitle>Carolines Sang Rellstabs Julius. Oversat</toctitle>
    <subtitle>
        <line>i Rellstabs Novelle <w>Julius</w>.</line>
        <line>(Oversat.)</line>
    </subtitle>
    <firstline>Kølende Vinde!</firstline>
    <notes>
        <note>Gendigtning af Ludwig Rellstab: <xref type="translation" poem="rellstab2019021801"/>.</note>
    </notes>
    <source pages="166-167"/>
    <quality>korrektur1,kilde,side</quality>
</head>
<body>
            Kølende Vinde!
            Venlige Stund!
            Dufte, som svinde.
            Komne fra Lund!
I hilse saa venligt, og hilse vil jeg;
I møde vel Barmen, men køle den ei.
Jeg fulgte jer gierne paa luftige Vei.
            Hvorhen?

            Sølverne Bække!
            Lystig og sval
            Voven fra Hække
            Skyller i Dal.
Urolige Vove! du iler afsted.
Og Himmelblaat flyder i Bølgerne med,
Og Længselen svæver i Bølgernes Fied.
            Hvorhen?

            Sol! hvor du straaler
            Kiærlig og mild!
            Øiet dog taaler
            Ikke din Ild.
Først deilig i Østen som Rose du stod;
Og alt som du stiger, saa stiger mit Mod.
Men Øiet maa græde, hvis du mig forlod.
            Hvorfor?

            Skoven den grønne
            Smykker sig ud;
            Herligt den Skiønne
            Stander som Brud.
Og Blomsten udspringer af Knoppen saa smuk,
Og Fuglen istemmer sit qviddrende Kluk.
Bønhørt, o Natur! er dit kiærlige Suk.
            Men jeg?

            Smægtende Længsel!
            Hvad er din Lyst?
            Har du dit Fængsel
            Her i mit Bryst?
Nei, sværmerske Hierte! for stor er din Taal;
Til kiæk til din Lykke, du finder dit Maal.
Hvo qvæger min Ungdom af Kærligheds Skaal?
            Kun du!
</body>
</poem>

<poem id="oehlenschlaeger2019021876">
<head>
    <title>Til Madame Rosing</title>
    <toctitle>Til Madame Rosing. Juni 1836</toctitle>
    <subtitle>Den 2den Juni 1836.</subtitle>
    <firstline>Nys fyldte vor Moder sit Otte-ti's Aar</firstline>
    <notes>
        <note>Johanne Cathrine Rosing (1756-1853), skuespillerinde.</note>
    </notes>
    <source pages="167-168"/>
    <dates>
        <event>1836-06-02</event>
    </dates>
    <quality>korrektur1,kilde,side</quality>
</head>
<body>
Nys fyldte vor Moder sit Otte-ti's Aar,
Var rolig i Vinter, og munter i Vaar.
Som Bækken i Engens det blomstrende Skiød,
Saa stille dog ei hendes Dage henflød.

Hun slyngte som Vedbend til Stammen sig ei;
Selvstændig hun voxte, gik tornefuld Vei.
Til Musernes Tempel hun freidig steg op,
Og længe hun throned paa Biergtindens Top.

Thalia hun hylded, og hædred sin Stand.
Den herlige Rosing han var hendes Mand;
Tilsammen saa trofast ad Banen de gik,
Og deelte de Laurbær, de rigeligt fik.

Saa elsket af Folket, og hiemme saa kiær,
Hun mødtes hver Aften af Vrimmelen her.
Som frugtbar i Kunsten, som Moder hun var,
Thi Sundheden, Ydun! hun drak af dit Kar.

Den herlige Rosing det gik ikke saa;
Hun pleied den Lidende tro, hvor han laae.
Han smiler til hende fra Himmelens Blaat,
Og glæder sig ved at hun har det saa godt.

Ja, Fredensborg! du er et elskeligt Sted,
Thi Oldingen signer du sødt med din Fred.
I Vaaren hun sidder med kiærlige Børn,
Og Rosen, hun finder, er reent uden Tiørn.

Sid længe, vor Moder! sid længe, som nu,
Et Mønster paa qvindelig Kraft være du;
Thi sund paa dit Legem, som sund i dit Sind,
Du tilnikker Skaren med smilende Kind.
</body>
</poem>

<poem id="oehlenschlaeger2019021877">
<head>
    <title>Paa prindsesse Caroline Amalias Fødselsdag</title>
    <toctitle>Paa prindsesse Caroline Amalias Fødselsdag. Juni 1836</toctitle>
    <linktitle>Paa prindsesse Caroline Amalias Fødselsdag. Juni 1836</linktitle>
    <indextitle>Paa prindsesse Caroline Amalias Fødselsdag. Juni 1836</indextitle>
    <subtitle>Den 28de Juni 1836.</subtitle>
    <firstline>Sorgenfri igien sig glæder</firstline>
    <source pages="169-170"/>
    <dates>
        <event>1836-06-28</event>
    </dates>
    <quality>korrektur1,kilde,side</quality>
</head>
<body>
<nonum><center><w>Chor.</w></center></nonum>
Sorgenfri igien sig glæder
I den hulde Sommertid;
Atter paa de klare Steder
Smiler vor Fyrstinde blid.
Men hun pløied Sølvervoven
Til sit Fædrehiem i Fior —
Ak! hvad hialp det da, at Skoven
Stod saa deiiigt her i Flor?

<nonum><center><w>Ellepigen.</w></center></nonum>
Jeg fandt hende længer ei ved min Aa.

<nonum><center><w>Skovens Alf.</w></center></nonum>
Hun vandred meer ei paa min Sti.

<nonum><center><w>Ellepigen.</w></center></nonum>
Ei Sorgenfri sin Fyrstinde saae.

<nonum><center><w>Skovens Alf.</w></center></nonum>
Hvor kunde det da være Sorgenfri?

<nonum><center><w>Begge.</w></center></nonum>
Da var det Hele uden dig
,,En Blomsterkost, hvor Rosen skiulte sig''.

<nonum><center><w>Chor.</w></center></nonum>
Men du atter blandt os smiler.
Nu er Lunden atter glad,
Hyrden hid fra Marken iler.
Sværmene fra Axelstad.
Hver saa gierne vilde flette
Dig en yndig Krands i Aar,
Og omkring dit blonde Haar
Den med varme Ønsker sætte.
Smiil da til vort Spil, vor Dands,
Og forsmaa ei denne Krands!

<nonum><center><w>Musikken og Poesien.</w></center></nonum>
<nonum><center><small>Begge.</small></center></nonum>
Jeg er en lille trofast Fugl,
Jeg sidder her i Træets Skiul.

Paa Christians, Carolines Dag
Jeg qviddrer bag mit Bladetag.

Ak! hvad jeg yder, er kun lidt,
Og jeg gientager det saa tidt.

Men — hvad der friskt fra Hiertet kom,
Det er Naturens Eiendom.

Saa syng kun, Fugl! i Løvets Hang;
Du trætter ikke med din Sang.

<nonum><center><w>Chor.</w></center></nonum>
Og Hyrder, Hyrdinder og Kæmper og Mænd,
Som ere ved Festen tilstede,
Gientage med Sangerne trofast igien
Den aarlige herlige Glæde.
      Stem i, stem i:
      Paa Sorgenfri
Fra Sorgen fri dog stedse du være!
Vor Christians Lykke, vort Danemarks Ære,
      Amalia lykønske vi.
</body>
</poem>

<poem id="oehlenschlaeger2019021878">
<head>
    <title>Hilsen til Dronningen fra det danske Broderskab</title>
    <toctitle>Hilsen til Dronningen fra det danske Broderskab. Aug. 1836</toctitle>
    <subtitle>Den 4de August 1836.</subtitle>
    <firstline>Hver Sommer sig en Kreds af Mænd</firstline>
    <source pages="171-172"/>
    <dates>
        <event>1836-08-04</event>
    </dates>
    <quality>korrektur1,kilde,side</quality>
</head>
<body>
Hver Sommer sig en Kreds af Mænd
        Forsamler her,
Og steds du hædrer den igien,
        Vor Konge kiær!
I Hallen synger dig hver Mand
        Sin Tak saa varm;
Thi du forener Stand med Stand
        Og Barm med Barm
Til Fredens uskyldige Glæde.

Men dobbelt glæder sig i Dag
        Til dobbelt Liv
Vort gamle danske Skyttelag,
        O Kongeviv!
Du følger med din Frederik,
        Med Døttre to,
Og i dit moderlige Blik
        Vi læse froe,
At du er en Moder os alle.

Naar Ridderen red fro paa Jagt
        I fordums Tid,
Da fulgte ham saa uforsagt
        Hans Dame blid;
Med Falken paa sin Haand hun foer
        Med Skovens Helt,
Og Glæden blev da dobbelt stor
        I Sommertelt.
Da hilstes den yndige Qvinde.

O, Held det Skud, som dig har kaldt
        Med Trylleknald!
Slig sielden Glæde nød vi alt
        Før i vor Hal.
Og i vor gamle Bog skal staae
        Med Tegn den Dag,
Da vi som <w>Gildets Frue</w> saae
        I Skyttelag
<w>Maria Sophia Fredrike.</w>
</body>
</poem>

<poem id="oehlenschlaeger2019021879">
<head>
    <title>Sange</title>
    <toctitle>Sange ved Dimissionen til Universitetet fra det v. Westenske Institut. Sept. 1836</toctitle>
    <linktitle>Sange ved Dimissionen til Universitetet fra det v. Westenske Institut. Sept. 1836</linktitle>
    <indextitle>Sange ved Dimissionen til Universitetet fra det v. Westenske Institut. Sept. 1836</indextitle>
    <subtitle>
        <line>ved</line>
        <line>Dimissionen til Universitetet fra det v. Westenske Institut</line>
        <line>September 1836.</line>
    </subtitle>
    <firstline>Naturen skienker rigt sin Gave</firstline>
    <source pages="172-174"/>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

Naturen skienker rigt sin Gave,
Men troligt hielper Mandens Aand,
Thi den indretter Kunstens Have,
Og dyrker den med Flidens Haand.
Forædlet Frugten da vil trives,
Da blomstrer Syd i selve Nord,
Og med en herlig Rosenflor
Selv Granens Fødeland oplives.

O, skiønne Træets Planteskoler,
Men — Menneskets dog mere skiøn!
Den trodser Storm og kolde Poler,
I Vinteren selv sommergrøn.
Da, Hellas! staaer din Digter-Rose,
Hvor Odins Oldtids-Ege staae;
Da vorder Himlen stedse blaa,
Hvor Taagen flyer fra Tidens Mose.

Held Os, at vi den Lykke nyde
I unge, fagre Barndomsvaar,
Hvor ingen Storme Grenen bryde,
I Flidens, Tankens Urtegaard!
Og alle vi taknemligt prise
Hver Gartner, som os dyrke vil,
Og som os skienker Nøglen til
Det <w>Gode, Skiønne</w> — med det <w>Vise</w>.


<nonum><center><w>Efter Talen.</w></center></nonum>

Ældre Brødre! bort I gaae.
Tak for al den Barndomsgammen,
Vi saa længe deelte sammen,
Hvor de kiære Haller staae.
Brødre! vi maae skilles ad;
Lyder Fædrelandets Stemme!
Men I vil dog aldrig glemme
Kredsen, hvor som Børn I sad.

Eders Id velsigne Gud!
Giører Fædrelandet Ære!
Vi skal <w>vorde</w>, hvad I <w>ere;</w>
Herligt er jo dette Bud.
Og naar da vi sees igien,
Vil som Ynglinger vi glade
Barnlig Uskyld ei forlade,
Skiøndt vi vorde Dannemænd.

Glemmer ei det kiære Du,
Brødre! o, det har sin Nytte:
Det kan Hierter sammenknytte.
Fremtid vorder ikke Nu.
Lader os som Mænd engang
Aldrig denne Flamme savne!
Kiærligt vi hinanden favne
Da — som ved vor Afskedssang.
</body>
</poem>

<poem id="oehlenschlaeger2019021880">
<head>
    <title>Cantate</title>
    <toctitle>Cantate til Universitets-Bygningens Indvielsesfest. Oct. 1836</toctitle>
    <linktitle>Cantate til Universitets-Bygningens Indvielsesfest. Oct. 1836</linktitle>
    <indextitle>Cantate til Universitets-Bygningens Indvielsesfest. Oct. 1836</indextitle>
    <subtitle>
        <line>til</line>
        <line>Universitets-Bygningens Indvielsesfest</line>
        <line>den 13de October 1836.</line>
    </subtitle>
    <firstline>Af Gruset steg vor Borg igien</firstline>
    <source pages="174-179"/>
    <dates>
        <event>1836-10-13</event>
    </dates>
    <keywords>christian3,christian4,frederik3</keywords>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
Af Gruset steg vor Borg igien,
Det ædle Videnskabers Slot;
Thi glæder sig hver Viisdoms Ven.
Og Fredrik kom, vor elskte Drot;
Med Musers Børn i Flokketal
Indvier han vor Høitidshal.

<nonum><center><w>Sang.</w></center></nonum>
Helligt er det Sted, den staaer.
Alt i trende hundred Aar
Stod vort Videnskabers-Huus;
Men det sank saa tidt i Gruus.

<w>Tredie Christian</w> Gaarden gav,
Hvor med mægtig Hyrdestav.
Roeskilds-Bispen fordum sad.
Det forædled Axelstad.

Dog, mens Viisdoms Tale lød,
Tiden Taget giennembrød.
<w>Fierde Christian</w> var ung.
Men ham Kronen ei for tung.

<w>Kaas</w> og <w>Walkendorf!</w> jert Navn
Signe vi for ædelt Gavn;
Christian, Bygmester stor,
Fulgte sine Vises Ord.

Derpaa reiste sig en Muur
For dit Giemmested, Natur!
Dig, vor <w>tredie Frederik!</w>
Signer et taknemligt Blik.


<nonum><center><w>Recitativ.</w></center></nonum>
Du Aandens <w>Lys</w>, som mørke Nat fordrev!
Hvi skulde dig den Skiebne ramme,
At til en grusom jordisk <w>Flamme</w>
Saa ofte du forvandlet blev?
Ildhavet bryder voldsomt ind
I dine gamle Høresale;
Fra Taget flygter fromme Svale,
Som Judas kysser Flammen Biælkens Kind.
Og Uglen, som dig sad i Hielmen før,
Du natteflittige Pallas-Athene!
Nu hyler paa de sorte Stene
I Gruset ved den brændte Dør.

<nonum><center><w>Chor.</w></center></nonum>
Herlig er Lysets Magt,
Saligt fra Himlen bragt,
Aand! i dit Hiem;
Men i din Helligdom
Flammen fra Dybet kom
Styrtende frem.

Himmel! hør Støvets Suk:
Svovlede Fakkel sluk,
Tændt kun til Vold;
Som til Naturens Tab
Ondskab og Lidenskab
Fører i Skiold.

Salige Stierne huld,
Som med et luttret Guld
Nedblinker hist!
Hellig og vennemild
Tænd os vor Alterild,
Skienk os din Gnist.

---

<nonum><center><w>Efter Talen.</w></center></nonum>

<nonum><center><w>Recitativ.</w></center></nonum>
,,I snever Kreds indsnærpes Aand og Sands,''
Saa sang ved Harpen før en ædel Digter.
Kan ei alvorlige, selv tunge Pligter
Sig smykke, Skiønhed! med din Blomsterkrands?
I lang Tid gik Studenten spredt omkring
I mangt et Stræde til sin Lærers Kammer;
Nu sidder han, hvor Høieloftet brammer,
Som Fredriks Mænd paa Kongething.
Minerva vinker ham til ædel Hal,
En trofast Dyrker vil hun aldrig slippe.
Den skiøre Qvist forvandles til et Knippe
— Samdrægtighed — som Intet bryde skal.

<nonum><center><w>Studenterne.</w></center></nonum>
    Fredrik! hør Studentens Svar:
    Du <w>dit Corps</w> os kaldet har,
    Det er os den største Ære;
    Ja, dit Corps det vil vi være,
    Aandens Kæmper. Himmel! giv
    Kraften til et ædelt Liv.
    
    Raser atter voldsom Kamp,
    Hyller Staden sig i Damp,
    <w>Stormes</w> atter i en <w>Gade</w>,
    Skal vi feigt dig ei forlade;
    Tappert vi, som Fædre, staae,
    Fienderne tilbage slaae.
    
    Men en liden Haandfuld Folk
    Er kun slet Bellonas Tolk.
    Selv du byder det, vor Konning!
    At Minerva blier vor Dronning,
    At i hendes Kæmpehal
    Vi for Viisdom fegte skal.
    

<nonum><center><w>En Stemme fra Consistorium.</w></center></nonum>
Alt blev nyt. I Evigheden vandret
Er det Gamle — jeg stod uforandret,
Jeg holdt uforfærdet Stand,
Bomber trodsed jeg og Ildebrand.

Som en gammel Grav, hvor Yngre træde,
Ei for blødt at sukke kun og græde,
For at gaae i store Fædres Fied, —
Staaer mit høitidsfulde Sted.

Der, hvor, Nutid! nu din Lærer triner,
Der sad <w>Holberg</w>, <w>Gram</w> og <w>Bartholiner;</w>
Der udgyder jeg med useet Haand
Over Kredsen Kraft og Aand.

<nonum><center><w>Chor.</w></center></nonum>
    Indvier nu med Sang
    Og Høitidsklang
    Minervas Hal!
    Minerva! paa dit Slot
    Vor elskte Drot
    Lovprises skal.
    
    Det nye Kiøbenhavn
    Det bær hans Navn.
    Af Asken frem
    Han vinkte det igien;
    Saa Musers Hiem,
    Vor Folkeven!
    
    I Muser og Apol!
    For eder aldrig kold
    Blier Danmarks Søn.
    Leed os ved kiærlig Haand,
    <w>Skienk Lærdom Aand!</w>
    Det er vor Bøn.
</body>
</poem>

<poem id="oehlenschlaeger2019021881">
<head>
    <title>Cantate</title>
    <toctitle>Cantate til Reformations-Jubelfesten ved Universitetet. Oct. 1836</toctitle>
    <subtitle>
        <line>til</line>
        <line>Reformations-Jubelfesten ved Universitetet.</line>
        <line>Den 31te October 1836.</line>
    </subtitle>
    <firstline>Skiøn, som for tre hundred Aar</firstline>
    <source pages="179-184"/>
    <dates>
        <event>1836-10-31</event>
    </dates>
    <quality>korrektur1,kilde,side</quality>
    <keywords>frederik1,christian3,luther,frederik6,kingo</keywords>
</head>
<body>
<nonum><center><w>Chor.</w></center></nonum>
Skiøn, som for tre hundred Aar,
        Solen staaer
Over Jorderige.
Dengang Haugen var saa ny;
Lynet foer fra skumle Sky,
Men i stærke Kampers Ly
Monne Spiren stige.
Træet for den rene Tro
        Nu i Ro
Breder sine Bugter;
Fiernt i Vest og høit i Nord
Skienker det den christne Jord
Sine Himmelfrugter.

<nonum><center><w>Recitativ.</w></center></nonum>
  De første Christne samledes
  I Hedningcatacomber;
  Af Gravens skumle Hvælvinger
  Fremspired Fremtids Rose.
  Og Flokkens Taler var en Ven,
  Som Evangeliet lærte.
  Men sledske Biskop Pave blev,
  Forhærdende sit Hierte,
  Og stolte Pave Fyrste blev,
  Og Fyrste blev Tyrannen. —
  Da splintrede de Christi Kors
  Til Ved for Morderbaalet.

<nonum><center><w>Sang.</w></center></nonum>
O, Forsyn! du, som Ondskab tvinger!
I Mørket sporedes din Finger,
Som Morgenstraale reen og klar:
Han vilde bygge sig et Tempel,
Den Stolte, med sit Hovmodsstempel,
Men Templet dog - <w>din Kirke</w> var.
Ud sendte han sin Afladskræmmer,
At samle Guld — da tusind Stemmer
Ham mødte kiækt ved Flod og Kyst;
Da Jesu Lære blev betrygget,
Da blev den sande Kirke bygget
Usynligt i den Frommes Bryst.

<nonum><center><w>Recitativ.</w></center></nonum>
    Thi Luther sang,
    Og Lutheranerne med ham: 

<nonum><center><w>Choral.</w></center></nonum>
  Guds Ord — det skal de lade staae,
  Og Tak derfor ei have;
  Han vil med os i Kampen gaae,
  Hans er den bedste Gave.
  Tage de selv vort Liv,
  Gods, Ære, Barn og Viv —
      Lad fare derhen!
      Det Bedste blier igien:
  Guds Rige vi ei miste.

---


<nonum><center><w>Før den theologiske Promotion.</w></center></nonum>
Glem ei, du fromme Herrens Præst!
At Lutherdommens Jubelfest
Her stempler dig som Lærer.
Saa vandre frem i Herrens Aand!
At stedse Kiærlighedens Baand
Du knytter og du ærer.
Glem Tolder ei og Pharisæ'r,
Og see, med Biælken, Skiæven her
Ei blot i Andres Øie;
Styrk Brødrene med Jesu Trøst,
Lig, som Johannes, ved hans Bryst!
Da glæder sig den Høie.

---

<nonum><center><w>Før den juridiske Promotion.</w></center></nonum>
Retfærdigheden truer kold
Med Sværdet, for at straffe Bold,
Og blind for alle Bønner;
Men <w>han</w>, som dømmer hist hvert Sind,
Han har for Øiet intet Bind,
Han skaaner sine Sønner.
Paa Syndens, Lastens Tornevei
Kan Dyd undvære Strenghed ei,
Hvis det skal Livet baade;
Men glem dog ei, du Retfærds Mand!
At hist du ei undvære kan
Den sidste Dommers Naade.

---

<nonum><center><w>Før den medicinske Promotion.</w></center></nonum>
Sundt Legem styrker Siælen sund;
I denne Livets Prøvestund
Besiælte Støv maa trives.
Hil dig, der Sundhedskilden fandt,
Og længst foragter Giøgletant!
Din Viisdom Kræfter gives.
Gak trolig i Naturens Spor!
Der falder ingen Spurv til Jord
Vel uden Herrens Villie;
Men reddes mangen Knop dog kan,
Og herligst staaer ved Gravens Aand
Sølvhaaret Oldings Lilie.

---

<nonum><center><w>Før den philosophiske Promotion.</w></center></nonum>
Gud skabte med sin stærke Haand
I Manden en fornuftig Aand,
Og den maa modnes, dyrkes.
Men vogt dig, du, som meget veed!
For Hovmod og Spidsfindighed;
Derved ei Aanden styrkes.
Glem ei, du Tænker! Lærde du!
At Alt du seer kortsynet nu
Dog ved en ringe Kerte.
Dyrk tro din Aand, din Videnskab,
Som kraftig Helt — kun ei med Tab
Af sønligt christne Hierte.

---

<nonum><center><w>Efter Talen og Promotionerne.</w></center></nonum>
Siunger nu en Sang til Ære
For de fromme Herrens Mænd,
Som den sande Jesu Lære
Tappert vandt til os igien.
Ædle <w>Johan Huss!</w> du faldt;
Af dit Baal dog svang sig alt
Englen paa sin Himmelvinge.
Seiren sikkert os at bringe.

Da kom <w>Luther</w>, Troens Kæmpe,
Klædt i Modets stærke Staal;
Frygt hans Røst ei kunde dæmpe,
Diærvt han stævned til sit Maal.
Og i Kirkens Foraarssal
Sang en liflig Nattergal:
Med <w>Melanchton</w> ved sin Side
Stod — den Stærke med den Blide.

<w>Bugenhagen!</w> dig vi nævne
Lutherdommens Hielper god.
<w>Tausen!</w> i mangt farligt Stævne
Kiækt med <w>Sadolin</w> du stod.
Smuldned' længst er dine Been,
Men den Kirkegaardens Steen,
Hvor du stod for fromme Skare,
Til din Ære vi bevare.

Tak fortiener Danmarks Fyrste.
Som udbredte Troen her:
Christiern — Frederik den Første
Tredie Christian især.
Luthers Ven! i Worms du saae
Helten ved sin Afgrund staae;
Han foragted Død og Smerte,
Og han vandt dit Kongehierte.

<w>Siette Frederik</w>, vor Fader!
Du har Hiertet varmt, som hiin.
Ondskab du og Vantro hader,
Jesu sande Tro er din.
Ja, hver ægte Christen veed:
<w>Livets Væld</w> er <w>Kiærlighed</w>.
Dyrker den da fromt tilsammen!
Gode Christne siunger Amen.

<nonum><center><w>Chor.</w></center></nonum>
<w>Kingo!</w> laan os din Røst, at den lyder
Orgelkraftig atter paa ny.
See, den gyldne Sol frembryder
Giennem sin kulsorte Sky!
Trende Sekler har Skyen fordrevet,
Og skal fordrive den tre Gange tre.
Den har slet kun paa Jorden levet,
Som ei Himlen blaa kan see.
Straal din Uskyldighed i hvert Hierte,
Jesus Christus! din himmelske Tro,
Da skal ved Sandheds evige Kerte
Salige Slægter paa Jorden boe!
</body>
</poem>

<poem id="oehlenschlaeger2019021882">
<head>
    <title>Til min Ven Peter Oluf Brøndsted</title>
    <toctitle>Til min Ven P. O. Brøndsted. Paa hans Fødselsdag</toctitle>
    <subtitle>Paa hans Fødselsdag.</subtitle>
    <firstline>Det Baand, som knyttes i Livets Vaar</firstline>
    <source pages="184-187"/>
    <keywords>broendsted,goethe,cicero</keywords>
    <quality>korrektur1,kilde,side</quality>
</head>
<body>
Det Baand, som knyttes i Livets Vaar,
Ei let sin Styrke mister;
Bedst mindes vi vor Ungdoms Aar,
Erindringen ei brister.
De Blomster, som Baandet sammenbandt,
Af dem vel visned mange;
Men de var ikke Tidens Tant,
I Himlen atter de Haugen fandt
Paa Evighedens Vange.

Og mange Blomster staae endnu,
Som dengang kun var Knopper;
Ei skue vi med sorgfuld Hu
Paa Tidens visne Stubber.
Selv bære vi Hiertet i vort Bryst,
Min gamle Ven! med Ungdomslyst,
Skiøndt Haarene vel graane;
Med sunde Blik vi Livet see,
Endnu i Solskin kan vi lee,
Og sværme ved Guds Maane.

Vi fandt hinanden i fremmed Land
Ved Elbens fierne Kyster,
Langt fra den kiære Fædrestrand,
Germania var vor Søster.
Paa Dresdens lange Marmorbro,
Der, Brøndsted! ofte stod vi To
Og saae Naturen virke
I Aftenglands, i Morgendunst;
Og Hallen vinked os til Kunst,
Til Sang den skiønne Kirke.

I Weimar hilste vi store Skiald,
Hvem meer ei Jorden eier.
Vi skued Tydsklands dybe Fald
Og Heltens stolte Seier;
I Notre Dame vi siden saae
Med Scepter ham i Purpur gaae
Med Hertug og med Greve.
Paa Sanct Helena nu en Steen
Bedækker slet og flad hans Been.
Vi mindes ham, vi leve.

Og hist bag Alpernes Kæmpemuur
Vi atter os gienfunde,
Hvor dobbelt yppige Natur
Beriger sine Lunde.
Hvor Cicero, hvor Cæsar gik,
Der stode vi med Tankeblik;
Og hvor ved Arno grundet
Er yndigskiønne Blomsterstad,
Der skiltes vi saa kiærligt ad.
Og fandtes igien ved Sundet.

Men længe først, min ædle Ven!
Hver fulgte tro sin Muse:
Du fandt Oldgrækenland igien
Bag længst nedfaldne Huse;
Og jeg i Nordens fierne Kant
Den gamle Bragis Harpe fandt.
Den havde ligget længe;
Men den var Gudens eget Værk,
Endnu den var saa kæmpestærk.
Jeg gav den nye Strænge.

Og nu har jeg den skiønne Trøst,
Hvor Sundets Vover flyde,
At jeg med dig kan Livets Høst
Som Livets Foraar nyde.
Nu i den kiære Axelstad
Os Rummet skiller meer ei ad,
Og Kampen veg for Freden.
Og Tiden med sin plumpe Haand
Ei sønderslide kan de Baand,
Gud bandt for Evigheden.
</body>
</poem>

<poem id="oehlenschlaeger2019021883">
<head>
    <title>Til Fru Johanna Heiberg</title>
    <toctitle>Til Fru Johanna Heiberg. Nov. 1836</toctitle>
    <subtitle>Den 22de November 1836.</subtitle>
    <firstline>Vor Ewald sang for sexti Aar</firstline>
    <source pages="187-190"/>
    <dates>
        <event>1836-11-22</event>
    </dates>
    <keywords>heibergjohanne</keywords>
    <quality>korrektur1,kilde,side</quality>
</head>
<body>
Vor Ewald sang for sexti Aar
I Caroline Walters Vaar
En herlig Fødselssang.<note>Cf. Ewalds <xref poem="ewald2002031901"/>.</note>
Hun pryder atter Kunstens Vei;
Men Ewald — ak! han synger ei
Desværre denne Gang.

Men hvad han om sin Walter sang,
Det passer med prophetisk Klang
Paa Hanna Heiberg grandt.
Gientage vil jeg Skialdens Ord;
Og siger mig, I Mænd i Nord!
Om I det ikke fandt.

,,Thalia saae fra Pin d u s ned,
Og saae den Dag, vi glædes ved,
Og følte den sin Fest;
Og med en Moders travle Iil
Og med et stolt og vittigt Smiil
Bad hun Olymp til Giest.''

,,Den Snilde kiendte alt for vel
Sin Carolines raske Siæl,
Endskiøndt den først frembrød.
Da bad hun stolt Gudinderne
At haste fra Olymp, og see
Den Musa, som var fød.''

,,Hun kyssed Øie, Mund og Bryst,
Og sagde: Bær til Danskes Lyst
Din Skytsgudindes Speil!
Afbild dem i dit Sp il, og byd
Din Tone skildre hulde Dyd,
Dit Smiil at revse Feil.''

,,Da kom de hulde Gratier,
Og Caroline fik af hver
En himmelsk Yndighed:
De Træk i Gang og Smiil og Sprog,
Som skildres ei, og som vi dog
Saa vist fortrylles ved.''

Siig! er nu ei det Billed liigt?
Og passer ikke Ewalds Digt
Paa vor Veninde grandt?
Hvad kan da Skialden end med Ret?
Dog jo — <w>fuldstændiggiøre</w> det;
Skiøndt Alt deri er sandt.

Vor Ewald skildred varmt og kiæk;
Dog sandt han ikke alle Træk
Til fierne Tid og Sted.
Thalias Billed ligner godt;
Dog ligner <w>du</w> ei hende blot.
Men Melpomene med.

Vor Hanna kan, saasnart hun vil,
Naivt i lette Skuespil
Erstatte Walters Savn;
Men havde Caroline vel
Med Hanna Heibergs høie Siæl
Forklaret Ninas Navn?

Og viist: at Siælen, uden Sprog,
Saa tydeligt kan tale dog,
Som nogen Digters Ord?
At Stumhed selv blier stum ei meer,
Naar man i sligt et Ansigt seer,
Hvad dybt i Hiertet boer?

Terpsichore! desuden du
Gav Hanna Vinger tidt endnu.
Og skiønne Poesie,
Som fordum lidt kun kiendtes til
Paa Brædderne, — hun, naar hun vil,
Staaer dybtindviet bi.

Og nu — hvad fordum kaldtes Tant,
Men hvad man siden helligt fandt,
Som Kunstens bedste Pryd:
Reen Sædeligheds Rose mild,
Der styrker Aandens Himmelild
Med en elskværdig Dyd;

Den sætter du i dine Haar,
Den skienker dig endnu en Vaar,
Naar sorte Lok blier graa;
Og mangen Skiald skal, som i Dag,
Om dig endnu med høit Behag
Sin Høitidsharpe slaae.
</body>
</poem>

<poem id="oehlenschlaeger2019021884">
<head>
    <title>Sang</title>
    <toctitle>Sang i Anledning af Kongens Fødselsfest. Febr. 1837</toctitle>
    <linktitle>Sang i Anledning af Kongens Fødselsfest. Febr. 1837</linktitle>
    <indextitle>Sang i Anledning af Kongens Fødselsfest. Febr. 1837</indextitle>
    <subtitle>
        <line>i Anledning af</line>
        <line>Kongens Fødselsfest</line>
        <line>Afsiungen i Skydeselskabet den 2den Februar 1837.</line>
    </subtitle>
    <firstline>Naar Dansken fylder bredfuldt Maal</firstline>
    <source pages="190-191"/>
    <keywords>frederik6</keywords>
    <quality>korrektur1,kilde,side</quality>
</head>
<body>
Naar Dansken fylder bredfuldt Maal,
Og knytter Vennekiæde,
Den første Skaal er Kongens Skaal,
Og alle Hierter qvæde:
Velsign ham, Gud! og skienk ham Fred
Og Helbred og Lyksalighed.
Den første Skaal er Kongens Skaal;
Den vier ind vor Glæde.

Og hvad vi ønskte dig, du fik;
Thi kraftig og fornøiet
Du stod for os, vor Frederik!
Af Tiden ei nedbøiet.
Nu kom en lille flygtig Sky,
Og derfor sørged Land og By;
Men Solen straaler frem paa ny
Som Forsyns-Fadersiet.

Sang i Anledning af Kongens Fødselsfest.
Med Ynglingsild, saa let og rank,
Som moden Mand du tænkte;
Og mens saamangen Kæmpe sank,
Dit Hoved ei du sænkte.
Er end dit Haar som Sølv et hvidt,
O, det har ei af Tiden liidt!
Det i din Barndom alt var dit,
Dig Freia selv det skienkte.

Du lærte Flid, Aarvaagenhed
Og Nøisomhed os andre;
Og da du nys dig lagde ned,
Det monne lidt forandre.
At være syg-forkiælet ei,
Os lærte du paa denne Vei.
Dit Blik, din Mine sagde: Jeg
Skal snart blandt eder vandre.

I lang Tid end — fiernt staaer hans Maal -
Hans Kraft ham svigter ikke;
Thi fylder Alle Haabets Skaal
Nu efter Fædreskikke!
Paa mangen aarlig Høitidsdag
I dette gamle Skyttelag
Vor første Skaal var Fredriks Skaal,
<w>Den skal vi længe drikke.</w>
</body>
</poem>

<poem id="oehlenschlaeger2019021885">
<head>
    <title>Sophus Zahle</title>
    <toctitle>Sophus Zahle. Marts 1837</toctitle>
    <subtitle>Marts 1837.</subtitle>
    <firstline>Hvo veed, hvor nær mig er min Ende?</firstline>
    <source pages="192-193"/>
    <keywords>zahle</keywords>
    <quality>korrektur1,kilde,side</quality>
</head>
<body>
,,Hvo veed, hvor nær mig er min Ende?''<note>Cf. Frederik Rostgaards <xref poem="rostgaard2019022601"/>.</note>
Saa siunger hver en Dødelig.
Vel, at vi ikke Veien kiende!
Men Maalet hist i Himmerig
Seer Siælen, ei af Gud forladt,
Med Haabets Øie Dag og Nat.

<w>Du</w> skued Maalet klart herneden,
Før Dødens Alf dit Øie brød;
Hengangne Ven! Udødligheden
Besiælte dig tidt før din Død.
Hvad her som Christen troede du,
Det, Salige! det veed du nu.

Dit Øie med forklarte Blikke
Den elskte Viv hos Gud giensaae,
Og Gud og Fædrelandet ikke
Forlade dine kiære Smaae.
En Venneflok med Barmen trang
Dig følger tro med Skialdesang.

Thi Ven du var, og Kunsten styrked
Din Aand med Harpens Melodie;
Naturens Videnskab du dyrked,
Thi Himlen speiler sig deri.
Kunst og Natur som Vinger bar
Dig op til Naadens Throne klar.

Sov sødt, vor Ven! Vi skal ei glemme
Dit Minde paa vor Fremtids Gang;
Og ofte lyder os din Stemme
Endnu i mangen venlig Sang.
Du planted selv en Glemmigei
Paa Graven — og den visner ei.
</body>
</poem>

<poem id="oehlenschlaeger2019021886">
<head>
    <title>Til Beskow</title>
    <toctitle>Til Beskow. Med Oversættelsen af Torkel Knutson</toctitle>
    <subtitle>Med Oversættelsen af hans Sørgespil Torkel Knutson</subtitle>
    <firstline>Min ædle Beskow! det har glædet mig</firstline>
    <notes>
        <note>Bernhard von Beskow (1796-1868), svensk forfatter, embedsmand og friherre. Oehlenschläger oversatte flere af hans værker.</note>
    </notes>
    <source pages="193-194"/>
    <quality>korrektur1,kilde,side</quality>
</head>
<body>
Min ædle Beskow! det har glædet mig,
At bringe Danemark et Digt fra dig.
Paa Venskab gav du mig saa mangt Beviis;
Tilgiv! du faaer det end ei ligerviis.

Thi ei Personlighed har ledt min Haand
At vække Gienklang af din Digteraand
Fra Danerharpen; ikke Venskabs Pligt
Begeistred her — det var dit eget Digt,

Et Maleri, alvorligt, skiønt og sandt.
Dit ædle Hierte, som en Diamant,
Gav Lysning til Christinas Maaneskin,
Og Solglands til din Torkels Heltesind.

Hvor kiært det var mig, at opdage brat,
Mens Svensk til Dansk saa let blev oversat,
Den Liighed i vort Sprog, som i vor Slægt:
Det samme Sprog — kun dobbelt Dialect!

Dog Noget her jeg ærligt skrifter dig.
Ei Dansken, veed du, er misundelig;
Kun Eet misunder Svensken han. — ,,Hvad da?''
— Det er et lille Bogstav, Ven! et A.

Dog saae du før, og nu maaskee vil see,
Et Sprog kan være smukt med samt sit E.
Hvad der er skiønt, hvad der er stort og sandt,
Vocalen finder til sin Consonant.
</body>
</poem>

<poem id="oehlenschlaeger2019021887">
<head>
    <title>Sang til Kongen fra Skydeselskabet</title>
    <toctitle>Sang til Kongen fra Skydeselskabet. Aug. 1837</toctitle>
    <linktitle>Sang til Kongen fra Skydeselskabet. Aug. 1837</linktitle>
    <indextitle>Sang til Kongen fra Skydeselskabet. Aug. 1837</indextitle>
    <subtitle>Den 3die August 1837.</subtitle>
    <firstline>Saalænge Axelhuser</firstline>
    <source pages="194-196"/>
    <dates>
        <event>1837-08-03</event>
    </dates>
    <keywords>frederik6</keywords>
    <quality>korrektur1,kilde,side</quality>
</head>
<body>
Saalænge Axelhuser
Holdt muntre Skyttelag,
Dem ingen Glæde mødte
Saa herlig som i Dag.
Hvad er vor Venneglæde?
Blot Skyttekunst? o, nei!
En broderlig Forening
Paa Livets Vandringsvei.

Men hvor sig Brødre samle,
Hvad er den bedste Fest,
Naar ei den elskte Fader
Er Kredsens første Giest?
Det følte vore Konger;
De hædred tidt vort Lag,
Trefoldighedens Gilde —
Men aldrig som i Dag.

Vor Drot, vor elskte Fredrik
Har aarlig os besøgt,
Selv glad blandt glade Sønner,
Naar der blev legt og spøgt;
Men aldrig, Fader Fredrik!
Skiøndt tidt os hædred du,
Du smelted alle Hierter
Saa kongeligt, som nu.

I freidig Livets Lykke.
Fra Thronen og fra Slot
I Folkets Kreds at træde.
Det giorde mangen Drot;
Men Døden at beseire
Med Modets stærke Blik,
Og strax til Folket ile —
Giør kun en Frederik.

End sad du ei blandt Store
Hist i din egen Borg;
Men rørt af Kiærligheden,
Af dine Sønners Sorg —
Knap Faren var forsvunden,
Og du i Sundheds Havn,
Saa vinkte Somrens Roser
Dig i vor Borgersavn.

Nu lad Kartoven brage,
Mens Kredsen om ham staaer!
Gud! skienk ham Glædens Dage,
Gud! skienk ham Kraftens Aar.
Her tie Sangens Toner,
Her er kun Taaren Tolk.
<w>Sølvbryllup med sin Sundhed</w>
<w>Han holder hos sit Folk.</w>
</body>
</poem>

<poem id="oehlenschlaeger2019021888">
<head>
    <title>Hans Christian Ørsted</title>
    <toctitle>H. C. Ørsted. Aug. 1837</toctitle>
    <subtitle>Den 14de August 1837.</subtitle>
    <firstline>Mnemosyne! Mnemosyne!</firstline>
    <source pages="196-198"/>
    <dates>
        <event>1837-08-14</event>
    </dates>
    <keywords>oersted</keywords>
    <quality>korrektur1,kilde,side</quality>
</head>
<body>
Mnemosyne! Mnemosyne!
Skialden rynker sine Bryne.
See, du er min Musas Moder;
Men af dine Himmelgoder
Har du mig ei nok foræret,
Thi du har mig ei beskieret
Den <w>Hukommelse</w>, som, Kiære!
Digteren ei kan undvære.

  Mnemosyne venligt svarer:
,,Har jeg svigtet dig i Farer?
Glemte nogentid dit Hierte
Livets Glæder og dets Smerte?
Tidens Dyder og Bedrifter?
Glemte du de gamle Skrifter?
Fandt vel Phantasien Skranke?
Svigted dig din Aand og Tanke?''

  Mnemosyne! nei. Men savne
Lod du tidt mig <w>Tal</w> og <w>Navne</w>.
See, det har mig ofte skadet,
At fra Mund jeg tog ei Bladet,
Hvor jeg netop det behøved;
Og hvad fast mig meest bedrøved,
Var, at i Augusti Maaned
Ei engang du Skialden skaaned:
Ham den <w>fiortende</w> lod glemme,
Saa han hæved ei sin Stemme.
I vort Venskabs Tid, den lange,
Tænk dig! <w>fyrgetyve</w> Gange,
Fyrgetyve Fødselsdage
Har Hans Christian lagt tilbage
(Din Skyld var det, grumme Moder!)
Uden Hilsen fra sin Broder.

  ,,Har du glemt ham fyrgetyve
Somre?''

        Nei, det var at lyve;
Jeg hver Uge paa ham tænkte.

  ,,At du ingen Sang ham skienkte,
Han høimodigt vil tilgive,
Hvis, mens du er end i Live,
Du Forsømmelsen erstatter,
Og et Carmen strax forfatter.''

  Dertil er i Dag ei Tiden;
Der til Middag kun er liden
Frist.
       ,,Saa staa dog ei som Taabe!
Rime kan du, vil jeg haabe.
Skynd dig da, riim Noget sammen,
Dig til Trøst, og ham til Gammen!
Som en Rose, som en Lilie
Dufter ham din gode Villie.''

  Ja, hvis Villien ham kan glæde,
Vil jeg grumme gierne qvæde.

  Ædle Christian! min Muse
Troer med Trøst mig at beruse;
Men om du kan Vreden tæmme,
Og min Glemsomhed — forglemme,
Ville vi nu snart erfare.
Gode Christian! hør mig bare.

  <w>Langeland</w> sig saare glæder
Ved din Daad og ved din Hæder.
Men ved Langeland jeg mener
Ei den Ø blot, som forener
Sig med Danmarks Blomstervænger;
Nei, <w>det lange Land</w> er længer,
Thi jeg mener det, som bugter
Sig med Bierge, Dale, Frugter
Høit fra Nordcaps hvide Hue
Til Gibraltars røde Lue.
Og jeg vedder, hvis i Tide
Jorden fik din Fest at vide,
Gnistred strax med stolten Mine
Hver Electriseermaskine;
Ja, hver Naal da paa Magneten
Vilde pege — som Poeten —
Med sin Finger rørt paa Manden,
Der gav de forelskte Kræfter
Vielsen, de længtes efter,
Da de sukked for hinanden.
</body>
</poem>

<poem id="oehlenschlaeger2019021889">
<head>
    <title>Til Prinds Christian Frederik</title>
    <toctitle>Til Prinds Christian Frederik. Den 18de Sept. 1837</toctitle>
    <linktitle>Til Prinds Christian Frederik. Den 18de Sept. 1837</linktitle>
    <indextitle>Til Prinds Christian Frederik. Den 18de Sept. 1837</indextitle>
    <subtitle>Den 18de September 1837.</subtitle>
    <firstline>Man siger: Altid Sang paa Sang!</firstline>
    <source pages="199-200"/>
    <dates>
        <event>1837-09-18</event>
    </dates>
    <quality>korrektur1,kilde,side</quality>
</head>
<body>
Man siger: ,,Altid Sang paa Sang!
Men er du ikke bange,
At Christian bliver kied engang
Af de gientagne Sange?''
Jeg svarer: Christian blier ei kied
Af hvad fra Hiertet kommer,
Saa lidt som af sit Urtebed,
Af Blomster og af Sommer.

Han finder i sin Fugl Behag,
Og til dens Sang han lytter,
Naar til hans høie Borgetag
Den kom fra Dalens Hytter.
Han aabner den sit Vindve selv,
I Hal den siunge lader.
I gamle Nordens Digterelv
Han Aand og Hierte bader.

,,Og hvad vil du da siunge her?
Om slig en Fugl man siger:
Den har Forfængelighed kiær,
Og færdig er til Smiger.''
Man siger meget, som er sandt,
Og meget, som er ikke;
Den Slette kalder Skiønhed Tant,
Og Alt han vil beklikke.

Ei smigre skal min Digterrøst;
Men naar jeg dristigt siger:
At Christian er Kunstens Trøst,
Saa er det ikke Smiger.
Og naar jeg siger: Christian
Vil Videnskaben fremme,
Selv ægte Videnskabens Mand —
Saa lyder Sandheds Stemme.

Og naar jeg siger: Christian veed,
Hvad Mandens Aand er tienlig,
Ei med en stolt Nedladenhed,
Men menneskelig venlig —
Saa har jeg atter Sandhed sagt,
Saa lyser Sandheds Kerte.
Og derfor vinder han ved Agt
Hvert menneskeligt Hierte.
</body>
</poem>

<poem id="oehlen2000010514">
<head>
    <title>Trøst</title>
    <toctitle>Trøst i et mismodigt Øieblik</toctitle>
    <linktitle>Trøst i et mismodigt Øieblik</linktitle>
    <indextitle>Trøst i et mismodigt Øieblik</indextitle>
    <subtitle>i et mismodigt Øieblik.</subtitle>
    <firstline>Stakkels Digter! du beklager dig, at paa din Gammelalder</firstline>
    <source pages="200-202"/>
    <notes>
        <note type="credits">Bidrag fra Henrik Nielsen.</note>
    </notes>
    <quality>korrektur1,kilde,side</quality>
</head>
<body>
Stakkels Digter! du beklager dig, at paa din Gammelalder
Mænd, selv uden Kraft og Vinger, stundom dig en Fusker kalder?
See dig dog engang tilbage, hvis du det endnu ei veed:
Groer ei bedst af Alt paa Jorden Tidslen Utaknemlighed?

Sophocles i Oldingskraften skrev, hvorpaa nu Verden skiønner,
Sin Ødyp - og blev for Retten stævnet da af egne Sønner
Som en vanvittig Daare, der ei kiendte Faderpligt.
Vise Dommer Skialden frelste; Talsmand blev hans eget Digt.

Don Qvixote skrev Cervantes; selv Apol ham Krandsen bragte,
Bogen morede Kong Philip - Skialden ingen Skierv han rakte.
Snart en uforskammet Smører bedre Don Qvixote skrev;
Skialden pisked ham med Nelder, han til Spot for Verden blev.

Shakespeare lyste som en Stierne; længe dog ei Stiernen funkled,
Beaumont Fletcher Himmelstiernen med Raketters Blus fordunkled.
Garrick, Schröder, Tieck og Schlegel hylded ham, snart godt, snart slet.
Store Shakespeare! endnu Verden aldrig har dig fattet ret.

Holberg skrev sin Kandestøber - og det var ei i en Kande,
Verdens Bly til Kar han støbte; det var i hans egen Pande.
Men en Paulli meget bedre sig forstod paa Poesie,
Lærte Holberg med sin Dumhed bedre Kandestøberi.

Stakkels Holberg! dine Skatte danske Skueplads du skienkte;
Men i bælmørkt fugtig Kielder du paa Væg din Lampe hængte.
Ingen kom dens Lys at skue; Tiden, fuld af Regn og Slud,
Trued med at slukke Lampen - o, men aldrig gaaer den ud!

Ei forglemmer jeg de Dage - Tiden kaldte sig romantisk,
Vingen fri man havde faaet (før man stækked den pedantisk) -
Da du, store Fredrik Schiller! heller intet Bifald vandt;
Drengesmagen, Modesmagen ogsaa kaldte dig Pedant.

Goethe, kraftig som Apollo - som Apol lidt uretfærdig!
Mangen Marsyas flaaede dig levende, som os uværdig.
Din Natur, din friske Skiønhed vakte lunken Sympathie,
Og tilsidst kun i dit Ukrudt Daarlighed fandt Poesie.

Saadan paa utallig Maade Smaahed kæmper med det Store.
Saare kan vel Myggen Huden, men ei Manden giennembore.
Overslaae kan Tidens Bølge Klippen, naar sit Skum den slaaer,
Skummet synker dog tilbage - synlig atter Klippen staaer.
</body>
</poem>

<poem id="oehlenschlaeger2019021891">
<head>
    <title>Den underlige Nattergal,</title>
    <toctitle>Den underlige Nattergal</toctitle>
    <indextitle>Den underlige Nattergal</indextitle>
    <linktitle>Den underlige Nattergal</linktitle>
    <subtitle>der hver Aften slog i Alleen uden for Vesterport, i Vaaren 1837.</subtitle>
    <firstline>Besynderlige Fugl! hvad kan det være?</firstline>
    <source pages="202-204"/>
    <quality>korrektur1,kilde,side</quality>
</head>
<body>
<nonum><center><w>Digteren.</w></center></nonum>
Besynderlige Fugl! hvad kan det være?
Jeg veed, at Virtuoser tidt er sære,
Men denne Særhed er dog alt for sær.
Forgieves ønske Danmarks Bøgetræer,
De herliggrønne Skove sig den Ære,
Concertsal for din Sang at være.

Der staae de skiønne Stammer høit i Lunde,
I Eensomhed, med deres Kroner runde;
Forgieves vente de dig, Vaar paa Vaar,
Forgieves Blomsten vinker, Kilden gaaer,
Forgieves skinner Maanen, Elskte sukke -
Du fryder dem dog ei med dine Klukke.

Hvad — synger Digteren i Herthadalen —
Er Sommeraftnen uden Nattergalen?
Hvad Blomster uden Rosens søde Lugt,
Hvad uden Jordbær al den anden Frugt,
Hvad Natten uden Maane, hvad et Eden
Er uden Eva — uden Kærligheden.

Og dog du kommer ei! Men her, i Støvet,
Skov, Eensomhed og Kiærlighed berøvet,
Ved Landevei — hvor med politisk Snak
De ældre Mænd sig more, hvor Tobak
De smøge, hvor hver Aften Kort de spille —
Her sidder du, og Trille slaaer paa Trille!

<nonum><center><w>Nattergalen.</w></center></nonum>
Tilgiv, Herr Digter! ei din Pen du hvæsse
For strengt mod mig; thi en forhext Prindsesse
Du skuer, ak, som driver her sit Spil.
<w>Theater</w> be'er jeg dig — ei lægge <b>til</b>,
Men sætte <b>for</b> <w>Prindsesse</w>-Navnet. Qvinde
Jeg var tilforn, og Op'rasangerinde;
Men da tilsidst jeg reent gik fra Natur,
Og slog kun Triller i Eratos Buur,
Fortørnedes min Musa. Vred hun tog
En Haandfuld Vand, som Fee den paa mig slog,
Med disse Ord: ,,Bliv Fugl, og fløit ved Buret
(Hun meente vel: skraas for Theaterskuret),
Saa længe til du smelte kan et Bryst,
Der føler atter for Naturens Lyst.
Som Nattergal du klukke, til du atter
At <w>synge</w> lærer som Naturens Datter.
Naar Hierter rørt til dine Toner lytte,
Faaer du din Frihed — ved en Frihedsstøtte.''

Saaledes sidder nu jeg arme Kræ
I dette stakkels lille Hasseltræ,
Og qviddrer Mænd og Qvinder høit i Øre.
Og Mange stille staae, for mig at høre;
Men røre dem — end kan jeg Ingen røre.

<nonum><center><w>Digteren.</w></center></nonum>
Ja, det er Andet! Hist i Freias Sal
Kun synge bør naturlig Nattergal;
Her maa du Triller ud af Struben presse,
Theatrets — forulykkede Prindsesse!

---

Speil jer i dennes Skiebne, Sangerinder!
Og synger ei som Fugle, meu som Qvinder.
</body>
</poem>

<poem id="oehlenschlaeger2005050702">
<head>
    <title>Den spanske Pige</title>
    <toctitle>Den spanske Pige. Efter Byron</toctitle>
    <subtitle>(Efter Byron.)</subtitle>
    <firstline>O, taler til mig atter ei</firstline>
    <notes>
        <note>Gendigtning af Byrons <xref type="translation" poem="byron2005050701"/>.</note>
    </notes>
    <source pages="204-206"/>
    <quality>korrektur1,kilde,side</quality>
</head>
<body>
O, taler til mig atter ei
Om blonde Møer i Nordens Rige!
I har ei havt det Held, som jeg,
At see skiønne spanske Pige.
Ei hendes Øine vel er blaae,
Ei Lokkerne sig gyldne bøie;
I Udtryk langt de overgaae
Dog smægtende Blondines Øie.

Hun Ilden stial, Prometheus liig,
Og giemte den bag Silkebryne.
Der fører den en farlig Krig,
Thi Øinene bestandig lyne.
Og Haarets ravnesorte Flok
Langt ned af Svanebarmen ruller;
Man skulde troe, at hver en Lok
Kom for at kysse hendes Skulder.

Let smeltet blier ei Nordens Glut,
Og kold hun er, selv naar hun favner;
Den smukke Mund er oftest but,
Og Læben Ømheds Tone savner.
Men varme Sol gav fyrigt Liv;
Her Elskov har sin Disa fundet.
Hvo elsker, som den spanke Viv,
Naar hendes Hierte først er vundet?

Hun ei forfængelig er glad,
Naar martret Elskers Taarer trille;
I hendes Kiærlighed og Had
Foragter hun sig at forstille.
Hun lader ei, som hun var huld,
Oprigtig varm er Hiertets Gløden;
Hun vælger Beiler ei for Huld,
Men elsker hun - er det til Døden.

Den spanske Møes Gienkiærlighed
Ei lefler koldt, ei koldt foragter;
En Lidenskab, saa stærk og heed,
Er ærlig uden alle Fagter.
Naar Fiendens Luur i Spanien gialdt,
Hun kiæk og stolt i Kamp henstævner.
Hvis Beileren i Striden faldt,
Hun greb hans Spyd - og blev hans Hevner.

Tidt under Aftenstiernen klar
I glad Bolero hun sig slynger;
Hun ved sin klingende Guitar
Om christen Helt og Maurer synger.
I deilig Haand sin Rosenkrands
Hun holder, Aftnen at indvie,
Og under Hespers Straaleglands
Hun synger fromt: Ave Marie!

Hver Ynde driver Elskovsspil,
Og fanger Hver, som den betragter.
Mon kolde Blonde vove vil
At være varme Siæls Foragter?
Jeg finder ei, hvor jeg vil gaae,
Paa fremmed Bierg, paa fremmed Slette,
Ja selv i Hiemmet saare Faa,
Der ligne Spaniens Brunette.
</body>
</poem>

<poem id="oehlenschlaeger2019021893">
<head>
    <title>Til Kongehuset</title>
    <toctitle>Til Kongehuset. Sang for Skydeselskabet. Febr. 1838</toctitle>
    <linktitle>Til Kongehuset. Sang for Skydeselskabet. Febr. 1838</linktitle>
    <indextitle>Til Kongehuset. Sang for Skydeselskabet. Febr. 1838</indextitle>
    <subtitle>
        <line>Sang i Anledning af Kongens Fødselsfest.</line>
        <line>Afsiungen i Skydeselskabet den 1ste Februar 1838.</line>
    </subtitle>
    <firstline>Nu, Brødre! fylder festligt Kruus</firstline>
    <source pages="206-208"/>
    <dates>
        <event>1838-02-01</event>
    </dates>
    <quality>korrektur1,kilde,side</quality>
</head>
<body>
Nu, Brødre! fylder festligt Kruus
Med Sang og glade Blikke.
Vort gamle danske Kongehuus!
Til Held din Skaal vi drikke.
Kong Valdemar var Axels Ven,
Og Ven blev Fyrsten steds igien
Med bolde Mænd i Danmarks Land,
Alt efter Fædreskikke.

Vel Tiden sig forandret har
Med Sproget og med Klæder;
Dog sidder Ætten dyrebar
End efter gamle Sæder,
Om ei paa Bænk just, dog paa Stol,
Ei staalklædt, men i Fredens Kiol,
Med Hiertet varmt, med Dannesind,
Og deler Danskes Glæder.

Og nu en Skaal for <w>ham</w> især,
Der altid var vor Broder,
Endskiøndt han Thronen er saa nær,
Som Barnet er sin Moder;
Hvis Aand begavet aaben staaer
For Alt, hvad herligt foregaaer;
Der vinder vor Fortrolighed
Som Fyrste, Borger, Broder!

Fra Borgeren gik Kunsten ud,
Og Christian den ynder,
Fra hvor den hæver sig til Gud,
Til hvor den smaat begynder.
Hver ægte Kunstner elsker han,
Hver Musasøn, hver Statens Mand,
Hver driftig Daad, hvert nyttigt Hiul,
Som Kløgt og Flid forkynder.

Hvor mangt et Aar han hos os sad,
Som om han her var hiemme,
Og sang med os vor Vise glad
Med en begeistret Stemme!
Hvor ofte til vort Selskabs Lyst
Veltalende med hævet Røst
Han sagde gode Manddoms-Ord.
Som Ingen her vil glemme!

Men slyng os dine Roser nu
Om Harpens gyldne Strænge.
Du skiønne luftblaa Freia! du,
Som glæder Danavænge!
I Vilhelmines hulde Bryst
Nedsmiilte du din søde Lyst.
<w>Skaal for det danske Kongehuus!</w>
Det blomstre skiønt og længe!
</body>
</poem>

<poem id="oehlenschlaeger2019021894">
<head>
    <title>Adam Vilhelm Hauchs Minde</title>
    <toctitle>A. V. Hauchs Minde. Febr. 1838</toctitle>
    <subtitle>Februar 1838.</subtitle>
    <firstline>Livet skummed ei med vilde Vover</firstline>
    <source pages="208-211"/>
    <quality>korrektur1,kilde,side</quality>
</head>
<body>
Livet skummed ei med vilde Vover,
Intet Uveir Lykkens Straale brød.
Sørger, græder ikke! Gubben sover,
Og hans første Smerte var hans Død.
Ingen vild fortvivlet Kummerstaare
Flyde vil ved denne Jordefærd;
Ædel, talrig Slægt staaer ved hans Baare,
Mindes trofast ham — og er ham værd.

Ja, skiønt var hans Liv, det fortiener en Sang,
Den værdige Gubbe til Minde.
Som Yngling ham henrykte Vaabnenes Klang,
Da var han blandt Kæmper at finde.
Som Ridder han sad paa sin vælige Hest;
Men snart han, Natur! som din værdige Præst,
Blev kaaret til sieldnere Glæder:
Ei øved blot Haanden da Glavind og Skaft,
Med Aanden udgrunded han Kratternes Kraft,
Da dyrked han Viisdom til Haeder.

---

  Og da du til dit Forsvar kaldte
  Din Ynglingsskare, Fædreland!
  Da greb han atter Sværdets Hialte,
  Og rusted sig som Riddersmand.
  Paa mandig Pande Kiækheds Stempel,
  Og munter i sin Alvorsfærd,
  Han var et hæderligt Exempel,
  Hvordan man ener Bog med Sværd.

---

    Frederik! du vil ham savne,
    Naar du sidder paa dit Slot,
    Paa din Vei til fierne Havne,
    marks elskelige Drot!
    Du for Venskab har et Hierte;
    am yndte, Konge god!
    Ak, det var hans største Smerte,
    Fredrik! at han dig forlod.

---

Naar atter Baaren nu med Gaver
Besøger os, med Roser i sin Haand,
Vil Blomstersværmen, Hauch! i dine Haver
Tidt længes efter en beslægtet Aand.
Du med en sindrig Gartner meer ei træder
I Lunden, skienker ham ei Raad;
Nu sørge de forladte Steder,
De mindes dig, og mangen Daad.
Forgieves Fredriksberg udstrækker
Sin Fløi, som Arm, at favne dig igien.

Ved Fredensborg de høie Hækker
Er svale meer den gamle Ven.
Paa Fredriksborg de stærke Kinder gløde —
Som dine, men du seer dem ikke meer;
Veemodigt i sin Aftenrøde
Den gamle Borg i stille Bølge seer.
Men hist, hvor Kronborgs Taarne kneise
Mod Tordensky ved stærke Lyn,
Forgieves Bølgen vil sig reise —
Du kommer ei, du kiære Sy n!

---

  Men selv for dem, der aldrig saae,
  Vil dog dit elskte Billed staae:
  Dit Hædersminde
  Den arme Blinde
  Tro giemmer i sit Hiertes Vraa.
  Men vi, som daglig, Hauch! dig saae,
  Og skue nu dit Liig paa Baare —
  Med Veemodstaare
  Vort Øie stirrer til dig i det Blaa.

---

Hvad toner nu til Gud i fromme Bønner,
Som om det vilde sig fra Sorg befrie?
Ha, Tonekunsten selv, dens rørte Sønner
I hiertegreben Harmonie!
Du elsked den, du var en Fader
For Kunstens Dyrker, agted Kunst;
Du haded Daarlighed, som Skiønhed hader
Liig den forfængelige Dunst.
Og Digterharpen greb dit Indre;
Med Melpomene græd du tidt,
Thalia saae dit Øie tindre,
Naar Vid og Lune spøgte frit.
Derfor dig alle Kunster Krandse binde;
Thi altid blomstrer deres Vaar.
Velsignet være, Hauch! dit Minde,
Saalænge Videnskabs og Kunstens Tempel staaer.

---

  Men høit nu over Jordens Tuer
  I en for Støvet uforstaaet Lyst
  Han kiærligt ned til Kredsen skuer
  Som salig Engel ved sin Frelsers Bryst.
</body>
</poem>

<poem id="oehlenschlaeger2019021895">
<head>
    <title>Frue Menigheds Afskedssang</title>
    <toctitle>Frue Menigheds Afskedssang til Stiftsprovst Clausen. April 1938</toctitle>
    <subtitle>
        <line>til</line>
        <line>sin mangeaarige Lærer, Stiftsprovst Clausen,</line>
        <line>paa anden Søndag efter Paaske, den 29de April 1838.</line>
    </subtitle>
    <firstline>Ædle Olding! Døden ei</firstline>
    <source pages="211-213"/>
    <dates>
        <event>1838-04-29</event>
    </dates>
    <quality>korrektur1,kilde,side</quality>
</head>
<body>
Ædle Olding! Døden ei
Har os dig, vor Lærer! røvet.
Blomsten springer ud i Mai, -
Og i Høsten falder Løvet;
Men i Herrens Urtegaard
Høst er mere skiøn, end Vaar.

Ofte tændte her din Røst
Haabets halvudslukte Kerte;
Dydsveileder, Styrke, Trøst
For det kummerfulde Hierte.
Blev tilsidst dig Talen tung?
O, din Aand er evig ung!

Skiøndt ei Klokkens vante Klang
Dig til Lærerstolen kalder,
Rører dig vor Takkesang;
Siælen lider ei af Alder.
Vi betale Hiertets Gield,
Men ei sige vi Farvel.

Ei hos os, men dog os nær.
Kan du Klokkens Toner høre.
Ja, hver Søndag, Olding kiær!
Vil du os endnu tilhøre.
Fra dit Kammer, lukt i Løn,
Ane vi din fromme Bøn.

Stum er dog hver Støvets Mund,
Stum for Gud hver jordisk Tunge;
Hvad bevæger Hiertets Grund —
Kan det nogen Stemme siunge?
Men det fromme Bryst, som slaaer,
Hører <w>han</w> — som Alt forstaaer.
</body>
</poem>

<poem id="oehlenschlaeger2019021896">
<head>
    <title>Til Kongen</title>
    <toctitle>Til Kongen. Sang for Skydeselskabet. Aug. 1838</toctitle>
    <linktitle>Til Kongen. Sang for Skydeselskabet. Aug. 1838</linktitle>
    <indextitle>Til Kongen. Sang for Skydeselskabet. Aug. 1838</indextitle>
    <subtitle>Sang for Skydeselskabet den 2den August 1838.</subtitle>
    <firstline>Atter Skiærsommers Pragt</firstline>
    <source pages="212-213"/>
    <dates>
        <event>1838-08-02</event>
    </dates>
    <quality>korrektur1,kilde,side</quality>
</head>
<body>
Atter Skiærsommers Pragt
Har os tilsammenbragt;
Fugl staaer i Sky.
Festen endnu er skiøn,
Gammel, dog sommergrøn;
Arvet fra Søn til Søn,
Stedse dog ny.

Fædre med elskte Drot
Sadde, som vi, saa godt,
Glæden var Giest.
Mindet ei her forgik.
Nu sidder Frederik;
Øiet med Ungdomsblik
Signer vor Fest.

Fredrik! i Aldrens Aar
Staaer dog din Siæl i Vaar,
Stærkt er dit Bryst.
Du, som vort gamle Lag,
Ung er endnu i Dag;
Sommerens Tordenbrag
Modned din Høst.

Fader! velsignet vær.
Glæden dig bringer her
Hierternes Gield.
Løsnet er Kiærlighed;
Troskaben staaer derved.
Konge! dit Navn er <w>Fred</w>,
Danmarks er <w>Held</w>.
</body>
</poem>

<poem id="oehlenschlaeger2019021897">
<head>
    <title>Til Thorvaldsen</title>
    <toctitle>Til Thorvaldsen. Den 7de Oct. 1838</toctitle>
    <linktitle>Til Thorvaldsen. Den 7de Oct. 1838</linktitle>
    <indextitle>Til Thorvaldsen. Den 7de Oct. 1838</indextitle>
    <subtitle>Den 7de October 1838.</subtitle>
    <firstline>Hvi jubled nylig Siællands Bøgestrand?</firstline>
    <source pages="213-220"/>
    <dates>
        <event>1838-10-07</event>
    </dates>
    <keywords>thorvaldsen</keywords>
    <!-- TODO: Find Thorvaldsens værker som nævnes -->
    <quality>korrektur1,kilde,side</quality>
</head>
<body>
Hvi jubled nylig Siællands Bøgestrand?
Hvi følte sig det gamle Fædreland?
Hvi var den hele Kyst kun Glædens Tolk,
Utallig Stimmel af et henrykt Folk?
O, jeg har før oplevet slig en Stund,
Da Torden rysted Kongedybets Grund,
Da i Kartovernes Salpetersky
Den danske Ære, som en Phønix ny,
Steg af sin Aske, slog sin Vinge kiæk,
Og drak Begeistringen i Fiendeskræk.
Dengang jeg saae dig med din Hammer, Thor!
Da du med Heltene til Valhal foer,
Som gierne deres Liv for Danmark lod,
Da Saga dypped Pen i deres Blod;
Da Britens Ørne kom i talrig Flok,
Men knuste Næbet paa den danske Blok.
Det var i Krig. Dengang vi kæmpe saae
For ærlig Død de Kammerater blaae.
<w>Da</w> Danmarks Folk stod ogsaa tæt paa Kyst;
Men ædle Sorg blev blandøt i ædle Lyst,
Og Blusset svandt fra Kinden, bleg og kold,
Da Heltene blev døde bragt paa Skiold.
Det var i Krig — den svandt i Hadets Nat.

  I Dag ei Flaader kom — kun en Fregat.
Ei, Abukir! din Helt drog til Bedrift,
For i sin Laurbærkrands at faae en Rift;
En Kunstner kom. Hans Laurbærkrands er heel,
Og hver en Dansk i Krandsen har en Deel;
Derfor den aldrig, aldrig skilles ad,
Og helligt er os allermindste Blad.
Beundringstaaren, som en Morgendugg,
Giør Krandsen mere frisk og mere smuk;
Og for at den sig skiønnere skal slaae,
Har Freia farvet Thorvalds Lokker graae.

  <w>Ham</w> mødte denne Gang i Fredens Færd
Ei Kampens Sønner; Kunstner, Læg og Lærd
I Baade kom. Paa Kongedybet klang
Kartovers Torden ei, men kun en Sang.
Dog — skiøndt din Fest ei seiret blev med Blod,
Til den dog Danerfolket Fadder stod.

  Ja, ja! du kom saa vidt, vort Fædreland!
At du kan ogsaa skatte Kunstens Mand.
Det vilde Nordens Helt var høi og svar,
Men dog med samt sin Kraft kun en Barbar.
Til Alt at sønderslaae var Haanden stærk;
Men Aanden ei beundred sindrigt Værk.
Hvad ham var fremmed, sendte han til Hel,
Og han behandled Kunstneren som Træl.
Saa giorde Romer, der til Hellas kom;
Saa giorde Gother, da de kued Rom.
Sin Lærer viste Vildmand kaad Foragt,
Til Siælens Gnister blev i Flamme bragt,
Og Taagen svandt.
                Dog ei saa snart. O, nei!
Hver Daarskab iler ad modsatte Vei.
Der efter Glubskhed kom en Trællestund,
Hvori den blotte Flid man agted kun.
Den ædle <w>Nytte</w>, der i hver en Vraa
Bør taus velgiørende som Huusgud staae,
Stod nu som Afgud, plump og slet og ret,
Og Viisdomsbogen — var et Regnebræt.
Hvad ikke gavned, ingen Ære fik;
Nu skulde sørges blot for Mad og Drik,
For Hyttens Luunhed, Klæderne til Krop.
Men til den høie, lyse Biergetop,
Hvor Skiønhed og hvor Sandhed, Favn i Favn,
Forkynde Støvet Evighedens Navn,
Did blev ei skuet. Det blev nævnet Tant.
Man fandt i Skiønhed ei, hvad der er sandt.
Saaledes det indbildske, blinde Døgn
I skiønne Sandheder kun skued Løgn.
Sandhed fra Skiønhed, Mand blev skilt fra Viv,
Og dog — dog skulde trives Jordens Liv!
O, blinde Daarskab! drukne Sværmeri!
Gud være takket, du est snart forbi.
Thi Hvo ei føler Skiønheds milde Bud,
Den kan ei heller knæle fromt for Gud —
Almægtige Kunstner — der, saa viis som stærk,
Til egen Glæde skaber eget Værk,
Men ei for Nyttens Skyld, der falmer hen.
En evig Vælde trænger ei til den.

  Det ældste Nord ei kiendte sligt et Fald.
Dets Helt foragted ikke Smed og Skiald.
Med Bragi sad Vaulundur, Udun, Eir
Hos Odin, Tyr, hos Asa-Thor og Freir.
Nutid! vil du — ved Christendommen blid —
Forene Heltetid med Kunstnertid?

  Ja! Derfor hædrer du den Mand, som fik
Paa Danmark lokket hen Europas Blik.
At giøre godt igien han sig paatog,
Hvad vore vilde Fædre sønderslog.
See! derfor hented han ved gunstig Vind
Med Jason atter Skiønheds gyldne Skind.
Ved Tryllemeislens Kraft igien paa Stol
Han satte Guderne paa Capital.
Han atter Gratierne sødt forbandt.
Og Venus smilende sit Æble fandt,
Mars fik sin stærke, herlige Natur,
Sin Sledskhed og sin Yndighed Mercur.
En Alexander, som en Verden slog,
Stolt i Triumph til Babylon inddrog,
Og Ganymed paa Knæ med venligt Blik
Gav atter Jovis Ørn en Lædskedrik.
Alt, hvad Homer har nævnt ved Harpens Stræng,
Fra Guder til den lille Hyrdedreng,
Gienskabte denne Troldmand, stærk og klog;
Og hvad forgieves Lærdom i sin Bog
Sig vilde stave til med sure Sved,
Sig aabenbared hans Uskyldighed.
Thi Øiebliks og Oldtids Sympathie
Forbinder et guddommeligt Genie.
Hvad Mange læste, men kun vide Faa,
Stod klart for ham, før han et Bogstav saae;
Og Videnskab — sang en beslægtet Ven —
Har <w>Ingenting</w> ham lært, han lærte <w>den</w>.

  Men, Thorvald! du i græske Verden saae
Dog ei med brune — men med Øine blaae.
Nordlænder blev du paa din fierne Vei,
Veemodig tidt, — Italiener ei.
Med Sydens Sandsekraft og Phantasie
Dyb Følelse forbinder dit Genie;
Og steds beundred du i Kunstens Land
Ei blot hvad Aanden, men hvad Siælen kan.
Dit Hierte drog dig i det yngre Rom
Fra Hedenskabet hen til Christendom,
Men ei — thi din Forstand blev klar og fri —
Til Middelalderens Mythologie;
Nei, Christus monne saligt for dig staae,
Som ham ved Nadveren Disciple saae.
Af ham, af hans Apostle sendte du
Os Billeder; og Axelkirke nu
I Sekler vorder for den glade Dan,
Hvad hist for Romeren er Vatican.
Fra stolte Syd — men ei til nordisk Dunst,
Som før han skieldte det — til nordisk Kunst
Han reise skal, og læse uden Tolk:
,,Ved Østresaltet, Ven! boer ogsaa Folk.''

  Dog ei Nordlænder blot og Protestant
Blev du i Syden; altid Dansken fandt
I dig en Broder. Mindes du den Vaar
I Rom, da Skialden dig for treti Aar
For første Gang blandt dine Værker saae?
Da du med leerbestænkte Kiortel paa
Dig nærmed ham, til Syden kommen nys,
Og Broderskab drak med ham i et Kys?

  Hver Landsmand, som Italien og Rom
I Ungdom saae, naar han tilbagekom,
Af alt det Sete meest husvaled sig
Ved Mindet, Thorvald! om dit Værk og dig.

  Paa <w>dobbelt Maade</w> dine Skatte har
Du skienket Danmark, Broder dyrebar!
O, altid Hiertet drog til Øresund
Din Tanke hen, til Siællands Bøgelund.

  Paa dette Sted vi saae for nitten Aar
Dig, med lidt mindre Pudder i dit Haar,
Som selv du kaldte det. Nu er at see
Din Biergetop bedækt med hellig Snee.
Men underneden, i det varme Bryst,
Staaer Somren end i al sin Blomsterlyst,
Som under Alpen, under Gletscherhang —
Med Rosendust og Nattergale-Sang.

  Velkommen da til Danemark igien,
Medborger! store Kunstner! Broder! Ven!
Ak, mangt et kiærligt Hierte staaer ei meer
Dig tro i Møde; kun det Sted du seer,
Hvor man nedlagde det. Men Danmark glad
I senest Høst dig viser friske Blad.
Saa herlig en Smaragd, saa grøn og stor,
Du finder kun ved Bælt og Isefiord.

  Ja, Høsten har sig smykket ret i Aar,
Med allerbedste Bøgekrands i Haar,
For dig at hilse, Thorvald! Første Nat
Var høie Nordlys paa vor Himmel sat.
De komme sielden, men de gierne kom.
Da du til Fædrelandet drog fra Rom;
De hilste dig fra Island, hvor de saae
Stamfaderen i Oldtid: Olaf Paa.

  En herlig Regnbu' havde Himlen sat,
Da du i Baaden steg, om din Fregat.
Veed du, hvad den betyder, Thorvald? — O,
Det Bifrost var, den skiønne Gudebro.
Thi hver Gang Danmark glædes ved en stor
Og sielden Mand — da kommer Asa-Thor
Og Odin, Freia, Bragi, for i Sang
At blande Glæderne med Gudeklang.
</body>
</poem>

<poem id="oehlenschlaeger2019021898">
<head>
    <title>Til Thorvaldsen fra Studenter-Foreningen</title>
    <toctitle>Til Thorvaldsen fra Studenter-Foreningen. Den 13de Oct. 1838</toctitle>
    <subtitle>Den 13de October 1838.</subtitle>
    <firstline>Dig, hvem Fader Homer har viist de blomstrende Guder</firstline>
    <source pages="220-221"/>
    <dates>
        <event>1838-10-13</event>
    </dates>
    <quality>korrektur1,kilde,side</quality>
</head>
<body>
Dig, hvem Fader Homer har viist de blomstrende Guder,
    Som dem Phidias saae, som dem Praxitcles saae;
Du, som Grækernes Skiønhed og Kraft med Ynde, med Eenfold
    Kaldte tilbage, befriet fra den fordærvede Kunst:
Dig med Jubel hilse, med Sang, høit Musernes Sønner,
    Laurbærkrandsen dig længst Guderne vandt om din Lok.

Du, som Romeren hist har lært med kraftige Meisel,
    Hvad af Grækeren før lærtes, men glemtes forlængst;
Du, som øste saa reent og saa dybt af liflige Kilde,
    Stenen, som Moses, du slog, Kilden af Marmoret sprang:
Dig med Jubel hilse, med Sang, høit Musernes Sønner,
    Laurbærkrandsen dig længst Heltene vandt om din Lok.

Du, som barnligt og fromt har skuet Christus, vor Frelser,
    Kiærligt strække sin Arm ned mod den troende Kreds;
Der Apostlernes Ansigter os saa tydeligt viste,
    Som Michel Angelo dem, og som dem Rafael saae:
Dig med Jubel hilser, med Sang, høit Ynglingeskaren,
    Stiernekrandsen engang Englene skienke din Lok.

Du, som vender saa tro til gamle Danmark tilbage,
    Skiøndt Europa dig rundt vinker til prægtige Fest;
Du, som skienkte vort Fædreneland din Kraft og dit Kunstværk,
    Øresundet er stolt, Tiberen misted sin Skat:
Dig med Jubel hilse, med Sang, høit Danemarks Sønner,
    Fletter i Laurbærret dig Egens ærværdige Blad.
</body>
</poem>

<poem id="oehlenschlaeger2019021899">
<head>
    <title>Thorvaldsens Skaal</title>
    <toctitle>Thorvaldsens Skaal. Den 31te Oct. 1838</toctitle>
    <linktitle>Thorvaldsens Skaal. Den 31te Oct. 1838</linktitle>
    <indextitle>Thorvaldsens Skaal. Den 31te Oct. 1838</indextitle>
    <subtitle>Den 31te Oktober 1838.</subtitle>
    <firstline>Herr Thorvald stod ved Marmorlast</firstline>
    <source pages="221-222"/>
    <dates>
        <event>1838-10-31</event>
    </dates>
    <quality>korrektur1,kilde,side</quality>
</head>
<body>
Herr Thorvald stod ved Marmorlast,
    Men ei bag Dunst.
Hans Værge hamrede saa fast,
At Fliserne fra Blokken brast.
Da reiste Guder sig i Hast
    Ved Thorvalds Kunst.
,,Fly!'' raabte Romeren. ,,Hvo kan
Vel maale sig med denne Dan?
        Omsonst!''

Vor Helt gav Agt paa Nagets Brag —
    Nu er det Tid!
Han slog paa Blokken Slag i Slag,
Til Ære for det danske Flag.
Da blev det atter Skiønheds Dag
    Ved Thorvalds Id.
Og Smagløsheden krøb i Skiul;
Thi Thorvald kæmped, som Niels Juel
        I Strid.

O, Kunstnat! Glimt fra Island brød
    Din tykke Sky.
Da iilte froe til Templets Skiød
De Kæmper, som Apollo lød;
Thi Heltens Mesterværker brød
    Den tykke Sky.
,,Fra Danmark lyner Thorvaldsen!''
Saa gientog henrykt Kunstens Ven
        Paa ny.

Du Danskes Vei til Roes og Magt:
    <w>Talent! Genie!</w>
Dig har han tro tilbagelagt,
Du har ham Danmark atter bragt;
Og Glæden, rundt i Landet vakt,
    Dybt føle vi.
Og froe med Larm og Sang og Spil
Vor Thorvaldsen vi hædre vil.
        Skienk i!
</body>
</poem>

<poem id="oehlenschlaeger20190218100">
<head>
    <title>Med Thorvaldsens Portrait</title>
    <firstline>See her Billed af ham, som formed saa Mange! — Naturen</firstline>
    <source pages="222"/>
    <quality>korrektur1,kilde,side</quality>
</head>
<body>
See her Billed af <w>ham</w>, som formed saa Mange! — Naturen
    Formed dig, Thorvald! selv ædelt. Dit Ansigt er græsk.
Blaatgermanisk dit Øie forener Syden med Norden.
    Hierte for Venskab du har og for den hele Natur.
Skiøndt snart syvti Aar, du virker i kraftige Manddom;
    Tiden har falmet din Lok, Ungdommen boer i dit Blik.
</body>
</poem>

<poem id="oehlenschlaeger20190218101">
<head>
    <title>Sang</title>
    <toctitle>Sang i Anledning af P. K. Dorphs og Jfr. Aagaards Ægteforening. Nov. 1838</toctitle>
    <subtitle>
        <line>i Anledning af</line>
        <line>Herr Adjunct Peter Koster Dorphs og Jomfru Frederikke Aagaards Ægteforening.</line>
        <line>Den 2den November 1838.</line>
    </subtitle>
    <firstline>Kom jeg, Siælland! paa din Ø</firstline>
    <source pages="223-224"/>
    <dates>
        <event>1838-11-02</event>
    </dates>
    <quality>korrektur1,kilde,side</quality>
</head>
<body>
Kom jeg, Siælland! paa din Ø
Til et Sund, hvor saa blaat de Smaabølger henglide,
Hvor mig Klinten hist, som Mø,
Stolt i Luft viser Barmen, den hvide;
Gik jeg i den lave Dal
Til et Taarn, hvor en Helt var i Oldtiden hiemme,
Nær den skiønne Bøgesal,
Hvor tidt Nattergal hæver sin Stemme —
Da mit Langspil lyder med Klang,
Da med Fynd jeg siunger min Sang,
Sætter mig ved Hyttens Dør
Strax paa Bænken, som Skialdene før.

Holder Gubben i sit Huus
Freias Fest med sin Viv for den elskede Datter,
Lyder høit ved Horn og Kruus
Glade Frænders og Giesternes Latter;
Er den unge Brud saa ven,
Som din Æskemø, Freia! fra lyse Sesvarne -
Da jeg siunger strax igien
For et Smiil — ei for Krone, som Hiarne.
Freias Mø mig altid var kiær,
Sær det Barn, som smiler os her;
Blomsten, som nu rødmer smukt,
Skienker Ætten og Fremtiden Frugt.

Drak den unge, bolde Mand,
Som af Frigga blev viet til huldsalige Pige,
Mimer! af dit Kildevand;
Er han Broder i Aandernes Rige —
Sangen lyde med for ham!
Seent i Høst blev ham Rosen i Hallen indbaaren;
Freia i sin Fiæderham
Har den plukt, og selv bragt den fra Vaaren.
Fletter Astrens brogede Krands,
Hylder Festen med Spil og med Dands!
Peter Koster og hans Viv
Spaae vi alle det gladeste Liv.
</body>
</poem>

<poem id="oehlenschlaeger20190218102">
<head>
    <title>Anders Sandøe Ørsteds Fødselsdag</title>
    <toctitle>A. S. Ørsteds Fødselsdag. Dec. 1838</toctitle>
    <subtitle>Den 21de December 1838.</subtitle>
    <firstline>Ved gamle Leires Kilder fro</firstline>
    <source pages="224-225"/>
    <dates>
        <event>1838-12-21</event>
    </dates>
    <quality>korrektur1,kilde,side</quality>
</head>
<body>
Ved gamle Leires Kilder fro
Sit Hiem alt monne vælge,
Sit Viisdomssæde, Konning Hro,
Mens vildt omstormed Helge.
Det lang Tid blot var Kongers Grav;
Men Fredrik Liv det atter gav,
Til Kundskabs Hiem, til Viisdoms Bo
Han atter det mon vælge.

I gamle Roskilds Dale flød
Gud Mimers egen Kilde.
Der Gubbens Raad til Folket lød
I Skoven tidligt, silde.
Den skiønne Kilde gav Forstand.
End sprudler Mimers Kildevand,
Dets Bæk sig over Landet gød,
For ei sin Kraft at spilde.

End lever Mimer og Kong Hro
Paa disse hellige Steder,
Og derfor Herthadalen fro
Med Egeløv sig klæder.
Til <w>Mægler</w> gav os Frederik
En Mand, hvis Siæl staaer i hans Blik,
Hvis Tanke steds til Hiertet gik.
I Mimers Spor hans træder.

Det er i Dag hans Fødselsdag;
Thi samles vi, du Blide!
Ei for — som tidt i tvivlsom Sag —
Om Meninger at stride;
Nei, deri er vi enig hver:
At Ørsted er os alle kiær,
For Landet heelt, for Hver især.
Og det skal Saga vide.

Hun vide skal, at vi engang,
Hvor hendes Runer stande,
Om Anders Sandøe glade sang,
Og vandt omkring hans Pande
Uvisneligt det ægte Løv,
Som Tiden smuldner ei til Støv.
Thi Folkets Røst og Skialdesang
Skal sig med Fremtid blande.
</body>
</poem>

<poem id="oehlenschlaeger20190218103">
<head>
    <title>Til Jagtherren paa Frederiksborg Slot</title>
    <toctitle>Til Jagtherren paa Frederiksborg Slot. Jan. 1839</toctitle>
    <subtitle>Januar 1839.</subtitle>
    <firstline>Bag mægtige Skove der stander en Borg</firstline>
    <source pages="226-227"/>
    <quality>korrektur1,kilde,side</quality>
</head>
<body>
Bag mægtige Skove der stander en Borg
Saa herlig og stolt i Naturen;
Tidt lader det, som den med drømmende Sorg
I Vandfladen speilede Muren.
I Sommer og Vinter som oftest forladt
Staaer Hallen ved Dag og ved Midienat.

Dog sidde de Konger, de Helte der end
Med Sværd og med Kinderne røde;
Og vidste man ei, det var Oldtidens Mænd,
Saa troede man ei, de var døde.
Saa muntre, som for ved et ridderligt Bord;
Men Læben er stum, og den mægter ei Ord.

Og Qvinderne sidde saa venlige der,
Ei mattes den liflige Flamme,
Og Rosen beholder ungdommeligt Skiær,
Og Knoppen er altid den samme.
Thi Maleren greb det forsvindende Liv,
Forglemmelsen flygted ved Kunstnerens Bliv.

Men findes da her kun den malede Flok?
Bevæger ei Livet sig længer?
Jo, Brødre! thi alle jo vide vi nok,
At <w>Christians</w> Billed her hænger.
Men, elskede Christian! dit Billed ei blot
Besøger dit eget ærværdige Slot.

Din Aand er i Himlen; dog, Fader! din Aand
Har ikke forladt os paa Jorden,
Og tidt til din Borg ved usynlige Baand
Den drages, til Glæde for Norden.
<w>Din Navne, din Ætling</w> — indtræder han her,
Da kommer du atter, da er du os nær.

Velsign ham, du Skytsaand for Danemarks Borg!
Han ofte besøger dit Sæde.
Bortjag med din Vinge hver truende Sorg,
Og hidvift hver kongelig Glæde.
Hvor ofte du sad efter Jagt med din Ven,
Der lyder et Hurra for Christian igien.
</body>
</poem>

<poem id="oehlenschlaeger20190218104">
<head>
    <title>Sang</title>
    <toctitle>Sang i Anledning af Kongens Fødselsfest. Febr. 1839</toctitle>
    <subtitle>
        <line>i Anledning af</line>
        <line>Kongens Fødselsfest</line>
        <line>Afsiungen i Skydeselskabet den 7de Februar 1839.</line>
    </subtitle>
    <firstline>Bort gamle danske Julegilde!</firstline>
    <source pages="227-228"/>
    <dates>
        <event>1838-02-07</event>
    </dates>
    <quality>korrektur1,kilde,side</quality>
</head>
<body>
Bort gamle danske Julegilde!
Du feires end med Høitidsbrag,
I Vintren kun lidt mere silde,
Du er — <w>vor Konges Fødselsdag.</w>
Da samle sig hans Mænd i Nord,
Som hist hos Rolf ved Isefiord.

I Vintren selv en Rose springer
Af Hiertet i sin Skiønhed ud;
Og Engle gav den Rose Vinger,
Thi Duften stiger op til Gud.
Den krandser Drotten — skiøn og bred -
Thi den er: Folkets Kiærlighed.

Som Vintren karsk, vor Konge smiler;
Han ynder Kraft, foragter Bram,
Og at saa hurtig Tiden iler,
Det mærker Folket ei paa ham.
Han stander blid blandt os i Aar
Saa kraftig, som i Ungdomsvaar.

Skiøn Vaaren er, men vilde Storme
Nedstyrte tidt, hvad nys var smukt;
I Somren mange Træets Orme
Fortære Høstens Haab og Frugt.
Hvad Vintrens er i Havn og Huus,
Det rammer ikke Stormens Bruus.

O, skienk os mange slige Dage,
Vor Fredrik! i din skiønne Snee.
Forbi os mangen Vinter drage,
Den stærk vor gode Konge see!
Og Himlen blaa med Solens Blik
Velsigne dig, vor Frederik!
</body>
</poem>

<poem id="oehlenschlaeger20190218105">
<head>
    <title>Thorvaldsens anden Fødselsdag</title>
    <toctitle>Thorvaldsens anden Fødselsdag. Marts 1839</toctitle>
    <subtitle>Den 8de Marts 1839.</subtitle>
    <firstline>Hvert Adams Barn har en Fødsel jo</firstline>
    <source pages="228-229"/>
    <dates>
        <event>1839-03-08</event>
    </dates>
    <keywords>thorvaldsen</keywords>
    <quality>korrektur1,kilde,side</quality>
</head>
<body>
Hvert Adams Barn har en Fødsel jo,
Det er en Regel for alle Slægter;
Men at Geniet maa have to,
Det sikkert heller ei Nogen negter.
Den første Fødsel er den, som Livet
Har Hver som Borger paa Jorden givet;
      Den har Enhver.

Den anden Fødsel — det er den Stund,
Da den Udvalgte sin Styrke mærker,
Der spirer ud ham af Aandens Grund,
Som kraftig Skaber til skiønne Værker.
Den mærkte Thorvald — som man begriber
Da han fra Øresund kom til Tiber,
      Til Kunstens Hiem.

Den Fordeel have deraf nu vi
I gamle Rom og ved gamle Leire,
At vi med broderlig Sympathie
Kan Thorvalds Fødseler begge feire.
I Danmarks Dal han først Livet sandsed,
I Rom hans Tinding med Laurbær krandsed
      Du selv, Apol!

Og derfor driver et venligt Savn
Ham hen til Begge med kiærlig Stemme;
I Roma mindes han Kiøbenhavn,
I Kiøbenhavn kan han Rom ei glemme.
Her blomstred Vaaren, og hist hans Sommer;
Med rige Høst dog til os han kommer.
      Vor Thorvalds Skaal!
</body>
</poem>

<poem id="oehlenschlaeger20190218106">
<head>
    <title>Sang til Maskeballet</title>
    <toctitle>Sang til Maskeballet i Marts 1839</toctitle>
    <subtitle>den 11te Marts 1839.</subtitle>
    <firstline>Stormen sig svinger, vildt af Havet baaret</firstline>
    <source pages="230"/>
    <dates>
        <event>1839-03-11</event>
    </dates>
    <quality>korrektur1,kilde,side</quality>
</head>
<body>
Stormen sig svinger, vildt af Havet baaret;
Voverne skylle der, hvor Lam og Faaret —
Hyrdernes Rigdom — fordum nipped Græsset.
        Sand dækker Næsset.

Armod udstrækker bleg de tomme Hænder.
O, men den Fader hist, som Hiertet kiender,
Vender til Trøst, til Hielp for dem, som græde,
        Rigmandens Glæde.

Glæden i Staden, Festerne paa Borgen,
Vorder en Engel mild, som lindrer Sorgen,
Svinger sig snelt fra dem, der glade larme.
        Hen til den Arme.

Brødre med Søstre! hvis I kunde lytte
Med dette Budskab ved den brustne Hytte —
Høiere Fryd, end her blandt lyse Kerter,
        Fandt eders Hierter.
</body>
</poem>

<poem id="oehlenschlaeger20190218107">
<head>
    <title>Et Basrelief af Thorvaldsen</title>
    <firstline>Den lille Dreng i Kurven kiger</firstline>
    <source pages="230-232"/>
    <!-- TODO: Find værket -->
    <quality>korrektur1,kilde,side</quality>
</head>
<body>
Den lille Dreng i Kurven kiger
Som efter Fugle paa sin muntre Vei.
Af hvad Smaaguderne med Vinger siger,
Forstaaer det Bitterste han ei.
Den meer erfarne Elskerinde
Har fanget Amor; Kys paa Kysse, faaes,
Til reent Forelskelsen maa svinde,
Tilsidst hun bærer ham ved Vingen som en Gaas.
Der sidder Husbond; og med sære Nykker
Den Amor, han i henrykt Øieblik
Ved Ægteskab paa Halsen fik,
Nu centnertung ham Nakken trykker;
Og dog den truer med at flyve bort.
Men Gubben <w>der</w> kom reent tilkort,
Forgieves han sin matte Haand udstrækker
Mod Elskovsguden, som i Flugt ham giekker.

---

Og er da Kiærlighed kun Tant?
Og vilde Kunstneren med denne Steen os lære,
At Mennesket den bør undvære?
O, du Kortsynede! see mere grandt.
Seer du ei Psyche søde Flammer vække,
Og sin Veninde Guden række?
Som Rosen springer ud i Vaar,
Udspringer Kiærlighed i Ungdomsaar
I skiønne, varme, dybe Siæle,
Og der — saa lidt som Rosen — den er Dunst;
Den sætter sig et evigt Eftermæle
I hellig Tro, i Poesie og Kunst.
</body>
</poem>

<poem id="oehlenschlaeger20190218108">
<head>
    <title>Schillers Minde</title>
    <toctitle>Schillers Minde. Mai 1839</toctitle>
    <subtitle>
        <line>(Til Melodie af Weyse.)</line>
        <line>Afsiunget ved Concerten i Frue Kirke for det Thorvaldsenske Museum, den 8de Mai 1839, i Anledning af, at den høitidelige Afdækning af Thorvaldsens Statue af Schiller fandt Sted i Stuttgart paa Concert-Dagen.</line>
    </subtitle>
    <firstline>Samme Haand, som af den hvide Blok</firstline>
    <source pages="232-233"/>
    <pictures>
        <picture ref="thorvaldsen/1836-schiller"/>
    </pictures>
    <keywords>thorvaldsen,weyse</keywords>
    <quality>korrektur1,kilde,side</quality>
</head>
<body>
Samme Haand, som af den hvide Blok
Troens Kæmper her fremkaldte,
Der med Jesu Ord til Verden talte,
Da sig skilte deres Broderflok —
Samme Haand drog frem et andet Billed
Af en Skiald, nu i sin Frelsers Favn,
Hvor han føler intet Savn.
Dyden han fremstilled —
Schiller var hans Navn.

Christus! du har ei forsmaaet hans Ord.
Thi forskielligt kan de virke,
Dine Kæmper i usynlig Kirke,
Spredt af Tiden paa den vide Jord.
Af din Haand vel ei han blev indviet,
Hellig Fromhed dog ham siunge bød;
Andagt i hans Harpe lød.
Nu hans Liv, befriet,
Venter ingen Død.

Just i Dag med rørt, taknemlig Aand
Folkets Sværm til Festen mødte
Hist, hvor Friedrich Schillers Billedstøtte
Neiste sig ved Thorvalds Mesterhaand. —
Schiller! Peders og Johannes' Broder!
Hiertenøglen fik du, Ørnens Flugt,
Dristig var din Vingebugt.
Jorden ei, vor Moder,
Har dit Øie lukt.

Til Apostlene du saligt foer
Did, hvor ei du Glæden savner.
Christus mødte dig — som her — Omfavner!
End du skuer til din Fødsels Jord.
Schiller! hør fra Gud de Danskes Stemme.
Du har glædet os saa mangen Gang
Med din høie Harpes Klang.
Aldrig kan vi glemme,
Store Skiald! din Sang.
</body>
</poem>

<poem id="oehlenschlaeger20190218109">
<head>
    <title>Høstpsalme</title>
    <firstline>Bryd høit med Lovsang ud!</firstline>
    <source pages="233-235"/>
    <quality>korrektur1,kilde,side</quality>
</head>
<body>
Bryd høit med Lovsang ud!
Stem, Hierte! Mund og Tunge.
Nu takker Alle Gud,
De Gamle med de Unge!
Paa Sletten i vort Land
Staaer rige Stak ved Stak.
Hvad Gud giengives kan,
Er Lovsang kun og Tak.

Hvor Morgenlærken sang,
Ei Leen længe tøver,
Og under muntre Klang
Faldt blomstersmykket Kløver.
Mon en Smaragd saa grøn
I Kongers Krone staaer?
Vort Arbeids rige Løn
Gav et velsignet Aar.

Frem spired Ax ved Ax,
Ei brudt af Stormens Harme;
De svulmed kraftigt strax
I Middagssolens Varme.
Rigt dækte de vort Muld,
Huldt smykte de vor Egn;
De blev til Bondens Guld
I herlig Foraarsregn.

Og see vor Abildgaard
Med sine Ædelstene!
Rubin, Topasen staaer
Bag Løvets tunge Grene.
Da Markens Leer klang
(Det var en nyttig Leg),
Da topped sig ved Sang
Utallig Neg ved Neg.

Men glemmer heller ei
En <w>bedre Høst</w> at finde!
I Hiertet var en Mai,
Som aldrig gaaer af Minde.
<w>Der</w> Himlens Sædemand
Nedkasted — skiær og reen —
Sin allerbedste Sæd,
Og den faldt ei paa Steen.

Dens Sommer var ei kold;
Ved Salighedens Kerte
Tifold og hundredfold
Den spirer i vort Hierte.
Men Hiertet har kun: Ak!
Og Øiet har kun Graad;
Vi bringe dig vor Tak,
O Fader! i vor <w>Daad</w>.
</body>
</poem>

<poem id="oehlenschlaeger20190218110">
<head>
    <title>Smaapigerne paa Nysø</title>
    <firstline>Skialden sad i sin stille Ro</firstline>
    <source pages="235-236"/>
    <quality>korrektur1,kilde,side</quality>
</head>
<body>
Skialden sad i sin stille Ro
Alt paa sin Sommersvale;
Ind traadte de Smaapiger, en og to,
Tre, fire, — med venlig Tale.

Han aned ei, hvad de vilde ham nu,
Da monne den Ældste sig neie,
Hun sagde: ,,Digter! os kiær er du,
Vi Noget af dig vil eie.

Gak ned i Haugen, og pluk os dog
En Blomst! det ønske vi bare.
Vi giemme den i vor Psalmebog,
Vi ville den længe bevare.

Hvergang vi see den i Fremtids-Aar,
Den vorder om dig et Minde;
Naar længer din Haand ei Harpen slaaer,
Skal dog ei Blomsten forsvinde.''

Smaapiger! Blomsterne fik I alt,
De visne, før Aften kommer;
Her skienker jeg eder endnu en Knop
Af mine Digterblommer.

Den varer lidt længer, den dufter lidt meer.
Naar Skialdene længst er døde,
Man Rosenblade tidt fra dem seer,
Som endnu er ganske røde.
</body>
</poem>

<poem id="oehlenschlaeger20190218111">
<head>
    <title>Sang</title>
    <toctitle>Sang for det Søsterlige Velgiørenheds-Selskabs i Anledning af Dronningens Fødselsdag. Oct. 1839</toctitle>
    <linktitle>Sang for det Søsterlige Velgiørenheds-Selskabs i Anledning af Dronningens Fødselsdag. Oct. 1839</linktitle>
    <indextitle>Sang for det Søsterlige Velgiørenheds-Selskabs i Anledning af Dronningens Fødselsdag. Oct. 1839</indextitle>
    <subtitle>
        <line>ved det Søsterlige Velgiørenheds-Selskabs høitidelige Forsamling i Anledning af Dronningens Fødselsdag.</line>
        <line>Den 28de October 1839.</line>
    </subtitle>
    <firstline>Hæv dig fro, vor svage Røst!</firstline>
    <source pages="236-237"/>
    <dates>
        <event>1839-10-28</event>
    </dates>
    <quality>korrektur1,kilde,side</quality>
</head>
<body>
Hæv dig fro, vor svage Røst!
Tolk, hvad Hiertet tænkte
Paa den Dag, da rige Høst
Os vor Dronning skienkte.
Naar i Guld October staaer,
Fugleskarer tie;
Men naar trofast Hiertet staaer,
Synge vi <w>Marie</w>.

Vi er dine Fugle smaae;
Blomst vi ei besynge,
Men hvor aabne Lader staae,
Samler sig vor Klynge.
Som din Frelser yttred sig,
Du — du vil ham ligne:
,,Smaabørn! kommer kun til mig,
Jeg vil jer velsigne.''

Ei, vor Dronning! seer os du;
Godt vi dig dog kiende,
Og for dig til Himlen nu
Vore Bønner sende.
Alt i Dag er Glædens Tolk.
Himlen dig bevare!
Lyt i Sangen fra dit Folk
Til vor lille Skare!

Du, som Kærlighedens Bud
Og dens Glæde fatter,
Paa din Fødselsdag dig Gud
Gav din egen Datter,
Bedste Løn for høie Dyd,
Fest i Danavange.
Derfor lyd' med dobbelt Fryd
Vore Barndoms-Sange!
</body>
</poem>

<poem id="oehlenschlaeger20190218112">
<head>
    <title>Jægervise</title>
    <firstline>Nu Jagten er til Ende</firstline>
    <source pages="237-240"/>
    <quality>korrektur1,kilde,side</quality>
</head>
<body>
Nu Jagten er til Ende,
Og lystigt Alle vende
Fra Eventyret hiem.
Saa giorde vore Fædre,
Og hvad kan man vel bedre,
End efterligne dem?
<nonum><center><w>Chor.</w></center></nonum>
Jagt var dem største Tidsfordriv,
Den kaldte Modet frem.

Den sætter os tilbage
Til hine ældste Dage;
Thi vel antages kan:
Da Adam løb forvoven
Fra Paradiis til Skoven,
Da blev en Jaeger han.
<nonum><center><w>Chor.</w></center></nonum>
Da gnasked han ei Æbler meer,
Da fik han meer Forstand.

Som Robinson vi vandre —
Dog skilt ei fra hverandre —
I Skovens grønne Hal;
Og naar sig Vildtet rører,
Da Echo Knaldet hører,
Og sender atter Knald.
<nonum><center><w>Chor.</w></center></nonum>
Det hielper ei, at Hiorten flyer,
Den lyde maa vort Kald.

Og Fuglen i det Høie
Ei flygter fra vort Øie,
Som fiernt i Sky den seer.
Saasnart som Bøssen knalder,
Den daler, og den falder,
Og sprætter ikke meer.
<nonum><center><w>Chor.</w></center></nonum>
Og Solen giennem Skyens Rift
Til raske Jæger leer.

Her Fiinhed ei behøvler,
Vi gaae i plumpe Støvler
Dybt i Morads og Vand,
Og spotte Lænestolen
Og Skierm for Regn og Solen.
Her Hver maa være Mand.
<nonum><center><w>Chor.</w></center></nonum>
Fra Jorden hente Byttet vi,
Fra Luften og fra Vand.

Os dadler følsom Læbe,
Fordi vi Dyret dræbe
I en saa grusom Leg;
Men følsom Tunge smager,
Og aldrig følsom vrager
Den lækkre Dyresteg.
<nonum><center><w>Chor.</w></center></nonum>
Hvor fik de den, hvis Hjorten ei
Vi traf bag Skovens Eeg?

Ei Dyret føler Nøden;
Det frygter ei for Døden,
Kun af Instinct det flyer.
Det er Naturens Orden,
At Alting her paa Jorden
Sig viser — og fornyer.
<nonum><center><w>Chor.</w></center></nonum>
Selv Adams Børn afløses jo,
Som hine Driveskyer.

I vore Jægerstater
Vi grønne Kammerater
Forglemme Rang og Stand.
Ja, selv vor ædle <w>Fyrste</w>
Er vel blandt os de Første,
Men dog en Jægersmand.
<nonum><center><w>Chor.</w></center></nonum>
Og uden Prag t og uden Glands
Af Alle kiendes han.

Men — skal ei Bøssen klikke,
Saa maae vi ogsaa drikke,
Det selv Naturen bød;
Og skal vi Styrken vise,
Saa maae vi ogsaa spise
Lidt af den Steg, vi skød.
<nonum><center><w>Chor.</w></center></nonum>
Men fremfor Alt: <w>Jagtherrens</w> Skaal!
<w>Ham</w> tro i Liv og Død!
</body>
</poem>

<poem id="oehlenschlaeger20190218113">
<head>
    <title>Jægernes Sang til Jagtherren og Jagtfruen</title>
    <firstline>Naar fordum til Jagten de Riddere drog</firstline>
    <source pages="240-241"/>
    <quality>korrektur1,kilde,side</quality>
</head>
<body>
Naar fordum til Jagten de Riddere drog,
    I Skoven var Damerne med,
Hvor Falken paa Byttet med Dristighed slog,
    Paa blomstrende Sted.
Og gierne den iled igien til sit Baand,
Sad rolig, som før, paa den Yndiges Haand.
    Thi Alt i Natur laer sig binde
    Til Skiønheds Gudinde;
    Selv Jagten ei lyder en Gud:
    Diana! dit Bud
    Bestemmer det træffende Skud.

Nu følger ei Damen os tiere paa Jagt,
    Vi har det ei længer saa godt;
Dog viser Diana sin tryllende Magt
    Paa rolige Slot.
Naar Røgen forsvinder og Bøssernes Skrald,
Da sidder end Damen med Ridder i Hal.
    Og Jagtens nu hvilende Sønner
    Med Smiil hun belønner.
    Hun ynder den mandige Leg,
    Hvor Maanen saa bleg
    Nedblinker til Dalenes Eeg.

Vor Jagtherres Skaal! Som Apol har han kiær
    Først Buen — saa Strængene med.
I Heltenes Syssel, i Kunstens — i hver
    Er <w>han</w> paa sit Sted.
Og, huld som Diana, hans herlige Viv
Forskiønner vort Land, og forsøder hans Liv.
    Som Bægret ved ,,Bordet hiin runde''
    Man tømte til Bunde,
    Vi tømme vort Horn ligerviis - 
    Som Hyldingsbeviis
    Til Christians, Amalias Priis.
</body>
</poem>

<poem id="oehlenschlaeger20190218114">
<head>
    <title>Til August Bournonville</title>
    <firstline>Skiønne Billeder bragte du os, som sig yndigt bevæged</firstline>
    <source pages="241-243"/>
    <quality>korrektur1,kilde,side</quality>
    <keywords>bournonville,thorvaldsen</keywords>
</head>
<body>
Skiønne Billeder bragte du os, som sig yndigt bevæged,
Ja som i Lidenskab selv stormed med Skiønhed endnu.
Herlig din Valdemar er, en Tragødie digtet med Miner;
Skueren mærkte det knap, at han ei Tilhører var.
Men fremfor hver en Idyl, du os gav, din <w>Fest i Albano</w>
Tykkes mig herligst og bedst, meer end din <w>Valdemar</w> selv.
Thi Tragødien Digterens dog vel egenlig vorder,
Mimen med Blik og med Træk Ordet frembringer dog ei;
Derimod lyder Bevægelsen ham, og Gratiens Guddom
Hylder, Terpsichore! dig villigst i Musernes Chor.
Dette Bevægelsens yndige Spil, — din Elskov, dit Samliv,
O Italia! Land — Eden for Ungdom og Lyst!
Det har os Kunstneren viist i sit prægtigtlevende Billed;
Farver og Tonerne stod troligt Bevægelsen bi.
Intet dit Vid har forglemt: i længstforfaldne Ruiner
Bygger den liflige Slægt Reden, som lystige Fugl.
Landskabet aabner sig huldt; som en Ungdoms blussende Kinder,
Blusser den synkende Sol, farver med Purpur sin Dal.
Da de samles til Bryllup, da lyder den smigrende Cither,
Sækkepiberne selv snøvle med munter Musik
Skielmskt i Ynglingers Haand, som med høipullet Hat og med Blomster
Svinge den elskede Mø, medens en Søster blier gift.
Munken selv med andægtige Fied deeltager i Festen,
Signer det kiærlige Par, fiernes — dog ikke ret langt.
Da kom travleste Vert; som en Helt han kæmper og færdes,
Hele den talrige Sværm qvæger hans Kiøkken og Flid.
Pilegrime sig nærme. Men kun i Masker indtræder
Dandserparret, og Kunst adler den landlige Fest,
Ikke springe de blot for at vise det smidige Legem.
Herlige Basreliefs! Bacchus og Venus sprang frem,
Blomsterne liig af den lukkede Knop; thi Muserne veg ei
Bort fra Italiens Land, Helgene dræbte dem ei. —
Seer du da, koldere Nord! paa Sligt med misundeligt Øie?
Har du Intet, som du viser til Giengield igien
Italienere? hvad med Beundring og Glæde de skue?
Stille! hvad kommer da der? Er det en Ynglingeflok
Bønder i brogede Dragt? Nei, Nordens Sønner dem gieste,
Klædte, som Moder Natur, i den alvorlige Dragt.
Dækt, som Fieldet af Snee, er Hovdet af graalige Filthat,
Mørkt den indhyllende Frak vidner om dæmrende Nat.
Men dog vakker Nordboen er, og den romerske Pige
Foretrækker ham for Gutten fra Tiberens Bred.
Han er Musens begavede Søn, og med Kunst og med Viden
Bøder den flittige Svend kiæk paa hvad negtet ham blev.
Hvad <w>han</w> kan, forundrer dem alt — men naar Grotten sig aabner,
Glemmer for <w>Thorvalds</w> Kunst Romeren selv sin Natur.
</body>
</poem>

<poem id="oehlenschlaeger20190218115">
<head>
    <title>Peter Wulff</title>
    <toctitle>Peter Wulff. Nov. 1839</toctitle>
    <subtitle>Den 26de November 1839</subtitle>
    <firstline>De Sømænd giør ei mange Ord</firstline>
    <notes>
        <note>Peter Frederik (Friderich) Wulff (1774-1842), søofficer, digter og oversætter, hvor især oversættelserne af Shakespeare vandt anerkendelse.</note>
    </notes>
    <source pages="243-244"/>
    <dates>
        <event>1839-11-26</event>
    </dates>
    <quality>korrektur1,kilde,side</quality>
</head>
<body>
De Sømænd giør ei mange Ord;
Skiøndt kraftige de trives;
Men her, som overalt, jeg, troer,
Undtagelser dog gives.
Saaledes kiender jeg en Mand,
En Landsmand, født paa Øen,
Som mangt et Ord har giort for sand,
Og dog er Mand for Søen.

Alt tidligt han begyndte med
Studeringen paa Engelsk.
Sprogmesteren paa første Sted
Var noget plump og bengelsk;
Men Peter var af Sligt ei Ven,
Ham Hovmod lidet hover:
Han lønned Undervisningen
Med Kugler fra Kartover.

Da nu paa denne Maade han
Kom grundigt efter Sproget,
Saa blev han halvt en Engelskmand,
Da han buxeerte Skroget.
Men da man ikke sloges meer,
Han stak i Balg sit Værge;
Da blev en Færgemand vor Peer,
Og tømred selv sin Fange —

En Færge, som til Manges Gavn
Han havde selv opfunden;
Den gik imellem Kiøbenhavn
Og Regnar Lodbroks ,,Lunden''.
Da Luxus der tog Overhaand,
Og monne Briten matte,
Da tog vor Peter Shakespeares Aand,
Og hid den oversatte.

Og mangen Sang i Vennelag
Han lod i Hallen runge;
Derfor vi paa hans Fødselsdag
Nu ogsaa glade siunge:
Gid Peter Wulff iblandt os gaae,
Vor gamle Broder, længe,
Og skaffe Kammerater blaae
Af Danmarks raske Drenge!
</body>
</poem>

<poem id="oehlenschlaeger20190218116">
<head>
    <title>Til Kongen</title>
    <toctitle>Til Kongen. Dec. 1839</toctitle>
    <linktitle>Til Kongen. Dec. 1839</linktitle>
    <indextitle>Til Kongen. Dec. 1839</indextitle>
    <subtitle>December 1839.</subtitle>
    <firstline>Mens rundtomkring fra hver en Kyst</firstline>
    <source pages="245-247"/>
    <keywords>christian8</keywords>
    <quality>korrektur1,kilde,side</quality>
</head>
<body>
Mens rundtomkring fra hver en Kyst
I Danmarks Land, fra hvert et Bryst
En Hilsen sig vor Konge nærmer,
Forstummer ikke Harpens Klang;
Den Christian hørte mangen Gang,
Og han var Digterens Beskiermer.

Den blander sig i Folkets Raad.
O Fredrik! store Fremtidshaab
Formilde ved dit Tab vor Klage.
Saa sæt dig kun, du danske Skiald!
Med Harpen ved Skjoldungens Hal,
Og syng der, som i gamle Dage.

Nei! bi lidt først! Hvo kommer der?
En Flok af Danmarks Kæmper Her
Ham sværge Troskabsed paa Sværdet.
Og Gejstlighedens fromme Stand,
Og Lærd, og Borger, Embedsmand —
Om Kongens Borg de danne Gierdet.

Lad dem gaae først! Det bør sig saa.
De, som for Landets Frelse slaae,
De, som i Freden Landet nytte,
Skal komme først. Selv, Bonde! du
Stat op og hils din Konge nu,
Besøg hans Borg, forlad din Hytte.

Men — har I alle hilst jer Drot,
Og talt med Christian paa hans Slot,
Saa lader ogsaa Skralden synge!
Ham selv ei gielder blot hans Ord;
Han taler for det hele Chor,
Skiøndt ei vi samles i en Klynge.

Det Digteren, som Fuglen hist
I Skoven, gaaer: omkring paa Qvist
De flagre; man kan alle høre.
Hver qviddrer paa sin egen Sti,
Men til en Broderharmonie
Det vorder i den Vises Øre.

Tillad da, Drot! den Skiald, der staaer
Nu i din Hal; hvem Livets Aar
Paa Livets Vei gav Foretræde:
At han i mangen Broders Navn
Her aandeligt maa til sin Favn
Dig trykke med en sønlig Glæde.

Du, som har med Tilfredshed lønt
Alt Godt og Sandt! — hvad der er skiønt,
Ei trækker frygtsomt sig tilbage.
Dit Hierte vender sig til Gud,
Og Viisdom lyder i dit Bud,
Og Kunsten krandser dine Dage.

O, Christian! — før jeg fra dig gaaer —
En Fader mig i treti Aar
Var du, jeg hørte med til Dine;
Mangt Qvad, som fra min Harpe klang,
Jeg for den ædle Christian sang
Og for den hulde Caroline.

Mig Mod og Trøst gav dit Behag,
Din Skiønhedssands, din rene Smag
Vil Muserne til Glæde være.
Ja, Konge! var du vorden blot,
Som Kunstneren, en Undersaat —
Din Dom dog giorde Kunsten Ære.

Alt graane Skialdens mørke Haar;
Snart vil en yngre Digtervaar
Dig Blomster i din Krone flette;
Men Hiertet, Christian! glemmer ei
Sin første Sang, og du — o, nei! —
Vil ei din gamle Skiald forgiette.
</body>
</poem>

<poem id="oehlenschlaeger20190218117">
<head>
    <title>Til Dronningen</title>
    <toctitle>Til Dronningen. Dec. 1839</toctitle>
    <linktitle>Til Dronningen. Dec. 1839</linktitle>
    <indextitle>Til Dronningen. Dec. 1839</indextitle>
    <subtitle>December 1839.</subtitle>
    <firstline>Ædle Dronning! o, hvor ofte sang din Skiald i Ungdomsvaar</firstline>
    <source pages="247-248"/>
    <quality>korrektur1,kilde,side</quality>
</head>
<body>
Ædle Dronning! o, hvor ofte sang din Skiald i Ungdomsvaar,
Hvergang Junis Roser vandt sig i dit fagre lyse Haar!
Nu sig vinder gyldne Krone kring din Pande, høi og reen;
Men den Siæl, som staaer i Øiet, lyser meer end Ædelsteen.

Mønster var du for en Qvinde fra din Ungdoms første Tid,
Fromt, uskyldigt var dit Hierte, mens din Aand var klar og blid;
Stolt i dig var Qvindligheden af sin Adel, men ei koldt,
Og din Pude var beskeden, og din Skiønhed var ei stolt.

Og dit Tempel var Naturen; den dig saae som Kongemø,
Kiærlig Datter, kiærlig Søster var du hisset paa din Ø.
Da kom Christian — vandt dit Hierte; da udsprang paa Livets Vei
Mellem alt det friske Grønne herlige Forgietmigei.

Da udsprang dig Livets Roser; Venligheden smiilte da.
Da sang alle danske Skialde henrykt om Amalia.
Og hvad Norden først beundred, blev beundret, hvor du kom,
Fra de danske Sund og Bælter, over Alperne til Rom.

Gierne vendte du tilbage, frygted ikke Nordens Dunst;
Gamle danske Sagn du ynded og den yngre danske Kunst.
Fra en rig og prægtig Vrimmel du til Armods Hytte saae,
Ak! som Stjernen fra sin Himmel skinner til Forladtes Vraa.

Gierne fulgte du dit Hiertes vennehulde Kongebud,
Og livsaligt for den Arme var det skiønne Stierneskud,
Da du sank til de Forladte ned, og lindred deres Nød,
Og bespiste dem i Ørken med dit sunde Mannabrød.

Nu du staaer som Danmarks Dronning i en stor og kraftig Flok,
Medens Dagmars gamle Krone straaler fra din lyse Lok.
Gud! beskyt vor Caroline. Længe lev, vor Dronning huld!
Sølverbryllup med din Christian feirer du i Kroningsguld.
</body>
</poem>

<poem id="oehlenschlaeger20190218118">
<head>
    <title>Mindedigt over Kong Frederik den Siette</title>
    <toctitle>Mindedigt over Kong Frederik den Siette. Jan. 1840</toctitle>
    <subtitle>Januar 1840.</subtitle>
    <firstline>Kort før en festlig Klokkeklang</firstline>
    <keywords>frederik6,ewald,wessel</keywords>
    <source pages="248-258"/>
    <quality>korrektur1,kilde,side</quality>
</head>
<body>
Kort før en festlig Klokkeklang
Indbyder os til Høitidssang
Og Mindetalen om den Drot,
Det altid meente Danmark godt —
I nogle Billeder jeg her
Fremstille vil den Konge kiær,
Der var en Hæder for sit Land.
I Roeskildkirke ligger han;
Men friskt for os hans Minde staaer,
Det skal ei slettes ud af Aar.
  Forfædre tidt en Krønik skrev
I Riim, om hvad en Helt bedrev;
Saadan i dette lidet Skrift
Jeg skildre vil min Drots Bedrift.
Ei vil jeg pynte Daaden ud;
Nei! den skal staae, som unge Brud
I egen Skiønhed, uden Pragt;
Thi Sandhed hader Flitterdragt,
Og døde Konges bedste Pryd
Er eget Værk og egen Dyd.
  Et Menneske var Frederik
I bedst Betydning, klart hans Blik.
Opmærksom han og rolig saae
Paa den, som monne for ham staae.
Let blev han rørt, og godt han leed
Jævn Tillid og Fortrolighed.
Hver ham sin Skiebne trygt betroer;
Og hans Hukommelse var stor,
Stor, som hans Lyst — det Alle veed -
Til Bistand og Velgiørenhed.
  Det Haar, som sig om Issen vandt,
Af hvidest Hør ham Freia spandt;
De Øine, som ham Baldur gav,
Var store, blaae som Danmarks Hav.
Og som en Yngling let og rank
Stod han, til han mod Graven sank.
Saadan man skued Folkets Ven.
Men først nu til hans Barndom hen!
  Seer hist ham som en lille Dreng:
Han sover i steenhaarde Seng.
I Skoe han gaaer med bare Been,
Og leger med en Sommergreen.
Et fattigt Barn, hans Kammerat,
Udgiør vor Fredriks hele Stat.
En Kavring blev fra Vindvet sendt:
,,Nu skynd dig, Frederik! den hent!''
Paa lette Slæde, sammensat
Af Lægter, til den sorte Nat
Han kiører i den hvide Snee.
Saaledes vi ham hærdet see. —
,,For meget! man det overdrev.''
En Tænker Brugen foreskrev.
Det lyktes, det forvovne Værk,
Det giorde Fredrik sund og stærk.
  See her! af Barndomsdrømmen vakt,
Fornyer han Daabens fromme Pagt,
Og træder, moden alt i Aand,
I Raadet ved sin Bernstorffs Haand.
Den Ældre giør den Yngre kold;
Han viser Kraft og Maadehold.
Mangt Aar han elsked denne Ven,
Og fulgte ham til Graven hen
Med bitter Sorg — men Sorg er skiøn
For Fader af taknemlig Søn.
  En flygtig Strid, et Tog til Sver'g
Drev Fredrik over Norges Bierg.
Det var en Skiemt af Asa-Thor,
At Fredrik skulde see sit Nord,
Og øve sig, og vorde klog
Paa Krigerskik og Krigertog.
  Den korte Splid var snarlig endt. —
Nu har sin Kerte Freia tændt,
Berørt den ædle Skioldungs Barm,
Den banker for Maria varm.
Han beiled ei til et Portrait;
Han saae en nærbeslægtet Æt,
Hun lignte ham i Sind, i Aand,
Høit rakte hende Fyrstehaand.
Og som i Dag og som i Gaar
Svandt dem et skiønt Halvhundred-Aar.
Guldbryllups-Festen — opsat blev
Af <w>ham</w>, som Støvets Skiebne skrev;
Men hist i Himlen feirer bedst
Gud Hierternes Guldbryllups-Fest.
  En reen, en øm, naturlig Siæl
Maa finde Trældom grum og fæl.
Det Danmark gik til Hjertets Grund,
At see sin Bonde som en Hund
Behandlet tidt af rige Mand,
Der plettede sin Herrestand;
Som Hunden bunden til et Huus,
Forfaldent, usselt, fast i Gruus.
  Den mildnedes, den grumme Skik;
Men ikke nok for Frederik,
Thi han var Bondens sande Ven
Med Reventlow og Colbiørnsen.
  See hist ham som en Murer staae,
Imens de Andre Kalken slaae!
Nu lægger Stenen han i Jord.
Er det en Steen? O, nei! jeg troer,
Det er det allerbedste Frø,
Som lagdes ned i Siællands Ø.
Og Støtten, som sig reiser op,
Er det en Steen? Nei, Egens Top
Er ei saa kraftig og saa skiøn,
Og ei saa frisk og sommergrøn.
Som Ygdrasil vil dette Træ
Udbrede sig til Danskes Læ.
  Hist har kun Regren slette Kaar.
Ak! Fredrik fandt hans Skiebne haard;
Men Billigheds og Retfærds Ven
Formaaer knap at formilde den,
Thi Egennytten mere grum
End Hovmod er — og lige dum.
Men, sorte Brødre! naar engang
Trældommen synger Svanesang,
Og naar I see Forsynets Vei
(Som eders Fædre aned ei).
Der drev dem bort fra Rigerskov,
Og giorde dem til Blankes Rov,
Blot for i rask og hurtig Fart
At lære Blaamandsslægten snart,
Hvad Sekler ei den havde lært,
Ei blind Uvidenhed begiært;
Naar Himlen huldt har hørt din Bøn,
O Africas dybt krænkte Søn!
Naar du hos stolte Blanke staaer
Som christen Mand, med christne Kaar:
Da vil du mindes rørt den Drot,
Som meente dig det tidlig godt,
Og folde din kulsorte Haand,
Og takke hist en salig Aand.
  I Kongers som i Hyrders Liv
Er Sorg og Glæde, Fred og Kiv;
Men Skyggen, som et Billed har,
Giør Farven mere skiær og klar.
Hvis Alt var lyst — var Intet lyst;
Og Kraften øve maa en Dyst.
  Han, hvem en Hyttes Ly var nok,
Boer i en mægtig Qvaderblok,
Et Slot, som Bierget i sin Pragt.
,,Det vorder aldrig ødelagt,''
Lød Ordet; det var fælles Tro.
Sligt hørte Loke dybt — og loe.
Han sendte sine Luer brat,
Og Christiansborg blev i en Nat
Et Hekla, ved Afgrundens Bud,
Som strakte sine Tunger ud
Af aabne Svælg med vild Attraa,
Brandgule, grønne, røde, blaae,
Og smyktes i afskylig Spøg
Af milelange Støtte-Røg.
  Men Fredrik — ei forfængelig —
Ved Tabet rolig viste sig.
Det var hans Hiertes største Sorg,
Han misted sine Fædres Borg,
Hvor mangt et Minde stod igien,
Fra gammel Tid en gammel Ven.
  Da Loke saae, Sligt tyktes ei,
Da sneg han sig en anden Vei,
Og Pilen traf. Nu tændte han
Vor gamle Axelstad i Brand.
Da Frederik sin Rede saae
I Brand — da monne Taaren staae
I Faderøiet. Frederik
Aarvaagen bød, hvor Pumpen gik;
Og Ægirs Bølger paa hans Bud
Fik slukket Lokes Flammer ud.
Til Heklas Field de monne flye;
Sig atter reiste Borg og By.
  Paa Qvintus siette Fredrik stod,
Da danske Helte sank i Blod;
Men som de sank, de steg kun meer.
Han Asa-Thor i Skyen seer;
Da tyktes det ham stolt og godt,
At være raske Kæmpers Drot,
Mens feirende fra brustne Skrog
Som Ørn hiemiilte Danebrog,
Hvor Helten med Europas Roes
Fik Agt for Danemarks Matros.
  Eet Billed iler jeg forbi —
Der er for meget Sort deri.
Ei var det dengang Nelsons Navn,
Der skulde skræmme Kiøbenhavn:
Nei — Dødens Kiøgemestre kom,
Og saae sig ubehindret om,
Hvor Gryderne bedst kunde staae
Bag lune Skierm i sikkre Vraa,
Der skulde koge Dødens Ret
Til Dansken, som ei skrækkes let;
Skiøndt ei det gik nu, som tilforn,
Mod Kæmper, men mod Kirketaarn. -
O bitter, bitter var den Drik,
Som da dig raktes, Frederik!
  Nu kommer et mærkværdigt Træk,
Der viser ham saa tro som kiæk;
En Siæl, der, umisundelig,
Rørt ved det Store glædte sig.
Skiøndt selv af ældste Kongestand,
Beundred han dog høit en Mand,
Der fik paa Magt ei andet Krav,
End det, som ham Naturen gav.
  Vel Frederik med Øine saae,
Uskyldige som Himlens Blaa,
At Helten ei var rænkefri,
Ei altid gik den lige Sti;
Men han beundred Mandens Kraft,
Og Styrken i hans Landseskaft,
Hans Aand, hans Dristighed, Forstand,
Og ei han sveg den sieldne Mand,
Da han ham havde rakt sin Haand
Til Forbund og til Venskabsbaand.
  Da denne Løve faldt i Skov
(Den alt for tidt gik ud paa Rov;
Man Hiorten, Hinden fandt for god
Til steds at mætte den med Blod) —
Da Jægerne tilsammen sad,
Som høie Fyrster, Rad i Rad —
Da indtreen ogsaa Frederik,
Og mødte mangt fortørnet Blik;
Han havde været Løvens Ven.
Men knap fik Drotten talt igien,
Knap aabned Frederik sin Mund,
Saa saae man ham i Hiertets Grund,
Og fandt ham ædel, fik ham kiær.
Og Fredrik redded, uden Sværd,
Som Saga, som Europa veed,
Vort Fædrelands Selvstændighed.
  Jeg saae hans Hiemkomst, Folkets Fryd,
Jeg hørte Danmarks Glædeslyd;
Som Bisværm suser, til hans Priis
Jeg Hatte saae i Tusindviis
Tilvifte ham det Hurraraab,
Som toned fra en henrykt Hob.
  En venlig Fylgie drev dig til,
Kort, Fredrik! for et Skiebnespil
Os skilte fra det skiønne Field
Med Graner, stærke Kildevæld,
Som deelte fire hundred Aar
Med Danmarks Dale lige Kaar —
At bygge der saa fast et Slot,
Som end dit Navn bevarer godt;
En Fredens Borg, hvis Hverv indtog
Hvert Normandsbryst, som ædelt slog.
Den bærer end i Fieldets Favn
Ved Mimers Brønd dit kiære Navn.
  I Billeder! jeg male skal,
I myldre for mig uden Tal.
For at I ei skal flagre bort,
Vil jeg fuldende klart og kort,
I raske Træk, og digterfri,
Af elskte Drot mit Maleri.
  Seer Frugtbarhed paa Mark og Væng!
Og læse kan hver Bondedreng.
Han for den stakkels Blinde seer;
Døvstum er ikke døvstum meer.
I Tvist og Kiv han mægler Fred,
Han drager om fra Sted til Sted,
Selv vil han kiende Land og Folk,
Hver i sin Sag er egen Tolk.
Han taaler mangen Tale fri —
En Hader af Spionen;
De Ord: ,,<i>Han troede, han var hiemme</i>,''
Vil Danerfolket aldrig glemme.
Og skiøndt ei Fredrik ofte kom
I Musatemplets Helligdom
(Ei denne Retning tog hans Aand),
En rund, en gavmild Kongehaand
For Digter, Kunstner ei blev lukt.
Det Skiønne agted han — som Smukt.
I Fredriks Tid var i en Vraa
Ei Ewald, Wessel døet paa Straa.
Med Danebrog ei pynted blot
Han Hofmamd i sit Kongeslot:
Nei, Hædersmand i Fred, i Krig
Af Ærens Banner fik en Flig.
  Og nu hans sidste, bedste Værk:
En Mindesteen, som mere stærk
Staaer ved hans Grav, end Roeskilds Muur;
Den er af evige Natur!
Som Guldsmed danned du en Ring
Af danske Mænd paa Kongething.
Det var en Ring af ægte Guld,
Som ikke ruster under Muld.
Den pryder dig, som salig Aand
I Himlen, end din Kongehaand;
En Talisman til Danmarks Tarv.
Din Høimod — ja! den gik i Arv
Til Christian. Vor Erindring du,
Og Christian er os Haabet nu;
Hver Blomsten af sin egen Old,
Og Hver en værdig Søn af Skiold.
  Nu, fromme Konge! sov i Fred,
Velsignet i dit Hvilested.
</body>
</poem>

<poem id="oehlenschlaeger20190218119">
<head>
    <title>Sørge-Cantate</title>
    <toctitle>Sørge-Cantate over Kong Frederik den Siette. Jan. 1840</toctitle>
    <linktitle>Sørge-Cantate over Kong Frederik den Siette. Jan. 1840</linktitle>
    <indextitle>Sørge-Cantate over Kong Frederik den Siette. Jan. 1840</indextitle>
    <subtitle>
        <line>over Kong Frederik den Siette.</line>
        <line>Januar 1840.</line>
    </subtitle>
    <firstline>Danmark sørger. Dybt i Vintren rakte</firstline>
    <keywords>frederik6</keywords>
    <source pages="258-262"/>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
Danmark sørger. Dybt i Vintren rakte
Høsten end sit gyldengrønne Løv;
Nattefrosten kom — og Stormen strakte
Træets høie Pryd i Støv.
Danerfolket sørger. Danebroge
Sank, som Løvet, paa sin slunkne Stang.
Fra Paladset, Arnen, Hyttens Kroge
Svinder Julens Frydeklang.
Glæde! stig, hvi du os brat forlader;
Harpe! tolk, hvi Sørgetonen lød.
Ak, han er ei meer! <w>vor Kongefader</w>,
<w>Siette Frederik</w> — er død.

<nonum><center><w>Terzet.</w></center></nonum>
Blid var hans Død, blid, som hans Liv;
Og Gud, som ved sit Skaberbliv
Ham Kronen gav med Muldets Glands,
Nu rækker Fredrik Salighedens Krands.
Den pryder Gubbens hvide Haar,
Som alt han bar i Ungdoms Vaar.
Thi viis som Yngling, Olding ung,
Han kæmped mod hver Skiebne tung.
Hans Daad var Flid, hans Navn var Fred,
Hans Løn var — Folkets Kiærlighed.

<nonum><center><w>Recitativ.</w></center></nonum>
See! til hans Ungdoms ædle Lyst
En Støtte reiser sig, dens Top mod Himlen vender.
Er det en Mindesteen, som dem ved Nilens Kyst,
For Fyrsten bygt af Slavehænder?
Nei, nei! Da Christian Hiertets Stemme lød,
Og Bondens tunge Lænke brød,
Med Kærlighedens Baand blev Dansken til ham bunden,
Og Fredrik lagde Stenen selv i Grunden.
Hvad standser Skibet hist? mon Stormens Brudd?
Nei, Kongesønnens vise Bud.
Det til hans Øer tør ikke drage;
Med Afsky viser Fredrik det tilbage.
Han gav den stakkels Neger ogsaa Ret,
Og giorde ham hans Lænke let.
I Medgang og i Nød han prøver Danskes Daad,
Og Fredrik agter, elsker sine Sønner;
Nu samler han dem i sit store Raad,
Med Tillid og Opmærksomhed dem lønner.
I Roeskild Stævnet han dem gav;
Der samles de nu — nær den gode Konges Grav.

<nonum><center><w>Qvartet.</w></center></nonum>
Stille! Hvo sig nærmer Kongens Baare?
Det er intet prægtigt Sørgetog.
Armod kommer fra sin kolde Krog;
Offeret - er en taknemlig Taare.
Men den Taare, som fra Hiertet flyder,
Hvor Bedrøvelsen sin Lindring fandt,
Straaler mere klar, end Diamant,
I den Stiernekrands, som Englen pryder.

<nonum><center><w>Qvintet.</w></center></nonum>
    Mere voldsomt Taaren rinder.
    Hist i Hallen, ædle Qvinder!
    Ak, Forladte! sørger I.
    Ja, Maria! Caroline!
    Vilhelmine!
    I har mistet meer, end vi.
    Dansken har igien en Fader,
    Danmark har igien en Mand;
    Ak! men ham, som jer forlader,
    Ingen Tid erstatte kan.

<nonum><center><w>Chor.</w></center></nonum>
Europas gamle Drot af ældste Kongestamme!
Vi see dig aldrig meer igien.
I Fryd og Sorg dit Hierte var det samme,
Du giorde selv din Fiende dig til Ven.
Vort Sørgeqvad har Gienklang fundet
Ved Themsen, Seine, Donau, Rhin;
Mens Æreskrandsen om dit Askeskriin
Dig sletter Bæltet, Eidern, Øresundet.

<nonum><center><w>Efter Talen.</w></center></nonum>

<nonum><center><w>Choral.</w></center></nonum>
    Nedbøiet græder Norden.
    Vor Fredrik svandt fra Jorden,
    Vinkt af sin Skabers Haand.
    Hans Legem gaaer til Hvile;
    Men til sit Danmark smile
    Vil Englen med forklaret Aand.

    Den Kirke, Harald bygged,
    I lang Tid overskygged
    Alt danske Kongers Been.
    Her ruste deres Sværde.
    Nær Christian den Fierde
    Vi reise dig din Mindesteen.

    Fra stolte Marmorminde
    Saaes mangt et Navn forsvinde,
    Naar mangt et Saar var lægt;
    Men dit skrev Kiærligheden
    Med Guld for Evigheden,
    Til Glæde for den sidste Slaegt.

    Fra salig Morgenrøde
    Seer Jesus dig i Møde;
    Han kalder dig sin Søn.
    Du vandret har hans Veie.
    Og du skal hisset eie
    Den gode Konges bedste Løn.

    Beskyt med dine Bønner
    I Himlen Danmarks Sønner,
    Og fred om Land og Hav!
    Da vil vi meer ei græde,
    Men mindes dig med Glæde,
    Og enes kiærligt om din Grav.

<nonum><center><w>Slutningschor.</w></center></nonum>
Som kulsorten Sky forsvinder nu Sorgen,
I Purpur os straaler en haabefuld Morgen,
Hvor Frederik stod, nu vor Christian staaer.
Din Aand vil, o Fader! din Ætling omsvæve,
I Christians Bedrift vil end Frederik leve,
Rig Sommeren følger paa herlige Vaar.
    Din Grav nu, o Fader!
    Danfolket forlader.
Tak, for du har nedlagt velsignede Frø!
    Ja, Fredrik! du svæver
    End om os, og lever.
Saalidt, som din Daad, kan vor Kiærlighed døe.
</body>
</poem>

<poem id="oehlenschlaeger20190218120">
<head>
    <title>Christian Wilster</title>
    <toctitle>Christian Wilster. Jan. 1840</toctitle>
    <subtitle>Januar 1840.</subtitle>
    <firstline>Du, som bevæged dig kiæk og stærk i homeriske Velklang</firstline>
    <source pages="262-263"/>
    <keywords>wilster,heksameter</keywords>
    <quality>korrektur1,kilde,side</quality>
</head>
<body>
Du, som bevæged dig kiæk og stærk i homeriske Velklang,
Følte med Grækernes Helt, tolked for Dan hans Bedrift!
Ramte dig ogsaa den Piil, som traf Stridskæmpen ved Troja?
Nei! men Melpomene dig vied til tidlige Død.
Hun Gudinde dig var; skiøndt Thalia skienkte din Læbe
Vittigheds yndige Blomst, Svada din Tunge sin Kraft.
Ak! mens Munterhed livned din Aand, sig nærmed alt Charon
Lumsk paa den begsorte Baad, vinkte fra Stranden dig bort.
Men ,,<w>den</w> aldrig aldeles døer, som har virkelig levet'',<!-- TODO: Find citatet -->
Sang alt en Hedning i Rom; Christus har mere dig lært.
Ham tilhørte dit Hierte, dit Haab. Din Salighed, Wilster!
Aner den Ældre, som her siunger, og krandser din Grav.
Ak! i min Laurbærkrands jeg fletter en venlig Kiærminde.
Danmark har mistet en Skiald — Skialden har mistet en Ven.
</body>
</poem>

<poem id="oehlenschlaeger20190218121">
<head>
    <title>Med J. P. Mynsters Portrait</title>
    <firstline>Svagt tegnes kun den sieldne Siæl, den Aand</firstline>
    <source pages="263"/>
    <quality>korrektur1,kilde,side</quality>
</head>
<body>
Svagt tegnes kun den sieldne Siæl, den Aand,
Hvis fromme Ord til Himlen Hiertet svinger.
Hans Træk vel efterligned Kunstens Haand —
Usynlige blev hans Begeistrings Vinger.
Du, som har ei ham hørt, og ei ham saae!
Læs ham — og du vil Billedet forstaae.
</body>
</poem>

<poem id="oehlenschlaeger20190218122">
<head>
    <title>Sang</title>
    <toctitle>Sang ved Kongens og Dronningens Ankomst i Skuespilhuset. Mai 1840</toctitle>
    <linktitle>Sang ved Kongens og Dronningens Ankomst i Skuespilhuset. Mai 1840</linktitle>
    <indextitle>Sang ved Kongens og Dronningens Ankomst i Skuespilhuset. Mai 1840</indextitle>
    <subtitle>
        <line>ved Kongens og Dronningens Ankomst i Skuespilhuset</line>
        <line>den 23de Mai 1840.</line>
    </subtitle>
    <firstline>Til kongelig Sølvbryllups-Fest</firstline>
    <source pages="263-264"/>
    <keywords>christian8</keywords>
    <dates>
        <event>1840-05-23</event>
    </dates>
    <quality>korrektur1,kilde,side</quality>
</head>
<body>
Til kongelig Sølvbryllups-Fest
Er Folket Giest.
Snart Kronen snoer sit Guld omkring
De svundne Dages Sølverring.
O, Kiærlighedens Kongering!
Du straaler bedst.
Hvad Mand er Hustru, Hustru Mand,
Blier Drot og Dronning Fædreland.
Thi glæder sig den danske Strand
Til Skioldungfest.

O, elskte Par, hvem Kunst er kiær!
Velkommen her.
Vel Sang og Harpe svagt er Tolk
For Danmark, for det hele Folk,
Dog rækker Ydun eder glad
Et enkelt Blad —
Et Blad kun fra den store Skov,
Som toner Skioldungparrets Lov,
Hvor hver en Kilde Harpen slaaer,
Og Glæde spaaer.

Selv Danmark staaer, som Festens Brud,
I bedste Skrud.
Det fletter Blomster i sit Haar,
Op Havet sine Perler slaaer,
Og Sangersken i hver en Dal
Er Nattergal.
Rundt feires Folkefesten; glad
I den deeltager Axelstad.
Gud skienke Christian og hans Viv
Lyksaligt Liv!
</body>
</poem>

<poem id="oehlenschlaeger20190218123">
<head>
    <title>Cantate</title>
    <toctitle>Cantate til Bogtrykkerkunstens Jubelfest. Juni 1840</toctitle>
    <linktitle>Cantate til Bogtrykkerkunstens Jubelfest. Juni 1840</linktitle>
    <indextitle>Cantate til Bogtrykkerkunstens Jubelfest. Juni 1840</indextitle>
    <subtitle>
        <line>til</line>
        <line>Bogtrykkerkunstens Jubelfest.</line>
        <line>Den 24de Juni 1840.</line>
    </subtitle>
    <firstline>Det lyser i Tidernes mørke Nat</firstline>
    <source pages="264-267"/>
    <dates>
        <event>1840-06-24</event>
    </dates>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
Det lyser i Tidernes mørke Nat,
Som Maanen fra Skyens Rifter;
Det lyner i Dæmringen overbrat
Med Tanker og store Bedrifter.
Men Tanken svinder, Bedriften er glemt,
Og svundne de skiønne Dage;
Før Eftertiden har Harpen stemt,
Er Daaden — en Fabelsage.

<nonum><center><w>Sang.</w></center></nonum>
Ægypten tænkte vel tidligt paa
At standse Mindet i Tiden;
Ja, store monne dets Bøger staae —
Men dunkel var Pyramiden.

Paa Kampestenene, langt fra Syd,
Hvis Vægge for Stormene luner,
Skrev Odin med sit mægtige Spyd —
Men det var Gaaderuner.

Med brogede Farver Munken klog
Skiønt monne Skrifterne smykke —
Men eie stig en kostbar Bog,
Hvor sielden var den Lykke!

<nonum><center><w>Recitativ.</w></center></nonum>
Aandens aarle Glimt i Syd, i Nord
Svagt kun Lyset kunde fremme.
Videnskab og Sang gav Tanken Ord —
Men end mangled Ordet Stemme.
Hvo har bødet paa det lange Savn?
Han, hvem ingen Tid kan glemme:
Gutenberg var Heltens Navn.

<nonum><center><w>Chor.</w></center></nonum>
Som Vaabensmeden Sværd og Skiold
Til Helten bold
Snildt paa sin Ambolt danner,
Saa lød for Tænker, Lærd og Skiald
Dit Hammerskrald;
Da reistes Oplysningens Banner.
Nu ingen Omar øder brat
Vor bedste Skat
Med Mordbrand i en enkelt Nat;
Nu trives Viisdoms Have.
Thi Tankens Magt kan ei forgaae.
Saa sang alt Luther, vaer derpaa:
,,Ordet — det skal de lade staae,
Og Tak derfor ei have''.
Men, Gutenberg! dig takke vi
Med Høisang for din Gave.

<nonum><center><w>Efter Talen.</w></center></nonum>
<nonum><center><small>(Luthers Melodie: Vor Gud han er saa fast en Borg.)</small></center></nonum>

<nonum><center><w>Psalme.</w></center></nonum>
Ja, ædle Kunst! dit skiønne Værk
Blev Tolk for Siælens Tanker.
I fire Sekler hialp du stærk
At bryde Mørkets Skranker.
Det Fyrtaarn, du har bygt,
Giør Skibet kiækt og trygt.
Ei Storm det staaer i Qvag;
Med Fragt ved høilys Dag
Det kaste skal sit Anker.

Og ærligt vorde skal det Ord,
Som ved vor Kunst udbredes.
Kun Sandhed være Skibets Ror,
Af Retfærds Haand det ledes.
Og Hiertets Engle smaae
Skal med, som Alfer, gaae.
De skienke Skibet Vor,
At over Hav og Søer
Trygt Veien det beredes.

Thi feire vi det ædle Hverv
Med Tak til kiære Døde.
Vel følger Høsten tidt Fordærv,
Og mange Farer møde,
Tidt Sæden uden Skiul
Blev Rov for Klippens Fugl;
Men brudt er Stormens Vold,
Og hundred-tusindfold
Gud skienker Fremtid Grøde.
</body>
</poem>

<poem id="oehlenschlaeger20190218124">
<head>
    <title>Cantate</title>
    <toctitle>Cantate til Kong Christian den Ottendes og Dronning Caroline Amalias Kroningsfest. Juni 1840</toctitle>
    <linktitle>Cantate til Kong Christian den Ottendes og Dronning Caroline Amalias Kroningsfest. Juni 1840</linktitle>
    <indextitle>Cantate til Kong Christian den Ottendes og Dronning Caroline Amalias Kroningsfest. Juni 1840</indextitle>
    <subtitle>
        <line>til</line>
        <line>Kong Christian den Ottendes og Dronning Caroline Amalias Kroningsfest.</line>
        <line>Den 28de Juni 1840.</line>
    </subtitle>
    <firstline>Skiøn er den Fest, som Ætten fryder</firstline>
    <pictures>
        <picture src="oehlenschlaeger20190218124-p1.jpg" year="1840-1843" museum="smk" invnr="KMS493">
            Sophus Schack: <i>Christian VIII og Caroline Amalies salving i Frederiksborg Slotskirke den 28. juni 1840</i>, 1840-1943, olie på lærred, 295x222 cm. Statens Museem for Kunst.
        </picture>
    </pictures>
    <source pages="267-277"/>
    <dates>
        <event>1840-06-28</event>
    </dates>
    <keywords>christian8</keywords>
    <quality>korrektur1,kilde,side</quality>
</head>
<body>
<nonum><center><w>Chor.</w></center></nonum>
Skiøn er den Fest, som Ætten fryder
Paa Faders, Moders Fødselsdag;
Skiøn er den Krands, som Æren byder
Af Laurens, Egens Bladelag:
Men skiønnere Dag, naar kronet Konning
Smiler til Folket faderhuld;
Naar Himlen ham og elskte Dronning
Skienker Krandsen af helligt Guld.

<nonum><center><w>En Skiald</w> <small>ved Harpen</small></center></nonum>
Jeg seer, det flokker sig, det danske Folk.
I samlet Stimmel ikke meer de raabe.
De dele sig i flere Hobe;
Hver være vil sin egen Tolk.


<nonum><center><w>Fiskerne.</w></center></nonum>
Fra den Tid, Gefion pløied sin Ø
Til Østresaltets Vove,
Stod Fiskerleiet ved sølvblaa Sø
Strax under grønne Skove.
Den første Danske var Fiskermand;
Derfor bør Fisker begynde
Vor nye Konning paa Danerstrand
Skiøn Fremtid at forkynde. —
Vi lære daglig paa salten Hav
At vorde skipperkloge
Og værdige Banneret, Gud gav
Dit Land i Dannebroge.
Gud signe dig, Konge, viis og blid!
Vi ham for dig paakalde;
Han lade stedse til rette Tid
Sit Banner fra Himlen falde!
En bedre Gave blier aldrig bragt,
End denne hellige Gave.
Den viser dig Vei til Roes og Magt
Paa de sortladne Have.

<nonum><center><w>Bønderne.</w></center></nonum>
Paa Danerkongens Kroningsfest
Hør det, som vi bede,
O, skienk ham, Gud! din Gave bedst,
Vær os alle naadig med din Glæde.

Christian bar Bonden kiær;
Bonden dyrker Landet,
Som med Marker og med Træer
Staaer saa grønt og lifligt over Vandet.

Og Bonden finder Danmarks Guld,
Det for Lyset kommer;
Han aarlig pløier det af Muld,
Hvor det ligger skiult kun nogle Tommer.

Men i Kamp og Heltefærd
Skienker Modet Vinger;
Plougen vorder til et Sværd,
Som den danske Mand for Kongen svinger.

Skienk ham, o Gud! lyksaligt Liv.
Hør det, som vi bede:
Kong Christian og hans vene Viv —
Vær dem naadig med al Livets Glæde!

<nonum><center><w>Skialden.</w></center></nonum>
Jeg skued Kongens Mænd og Landets ædle Qvinder;
De vilde nærme sig med Sang,
Men standsed hist, thi Skioldeklang
I Luften lyder. Synet mig forblinder.
Jeg saae paa Sky en Gudekrands,
Den svæved langsomt ned mod Jorden,
Den dalede mod Isefiorden;
Og hellig Glands —
Og Storm — og Tordenskrald bebuder —
At det er Valhals Guder.


<nonum><center><w>Chor af Guderne</w></center></nonum>
<nonum><center><small>langt fra, derpaa nærmere.</small></center></nonum>
    Vort Væsen, vor Bedrift paa Jorden
    Forsvandt, bortrulled som en Torden;
    Men aldrig droge vi fra Norden
    Vor Haand.
    Paa Danmarks lykkelige Dage
    Med Glæde vende vi tilbage.
    I Varetægt du Danmark tage,
    Vor Aand!

<nonum><center><w>Odin.</w></center></nonum>
    Christian Konge! du skal finde
    Steds en Ven i mig.
    Mine Fugle <w>Hu</w> og <w>Minde</w>
    Har fortalt om dig.
    
    Du med Viisdom Landet bygge,
    Ætling af min Skiold!
    Dæmpet var mit Lys af Skygge,
    Taaget var min Old.
    
    For at kiende Livet nøie,
    Skille Drøm fra Sandt,
    Satte jeg mit ene Øie
    Sværmerisk i Pant.
    
    Deri vil du mig ei ligne;
    Nei! med sølvgraat Haar,
    Vaagen end, med begge dine
    Du til Kilden gaaer.
    
    Tømmer der du Viisdoms Bæger,
    Danmarks første Mand!
    Som en Foraarsregn det qvæger 
    Hele Danmarks Land.

<nonum><center><w>Freia.</w></center></nonum>
Amalia! kiender i Sky du mig atter?
Fra Folkvangur sank jeg til Danemarks Hav;
Jeg kaldte dig, Barn, alt min yndige Datter, 
Min Siæl jeg dig gav, jeg min Skiønhed dig gav,
Dig viste paa Himlen min funklende Stierne,
Min prægtige Rok — som aldrig forsvandt.
Dit Øie sig hæved, du saae det saa gierne,
Naar Hørren jeg spandt.
Den fineste Traad, som Baandet frembringer,
Der knytter forenende Hierte til Aand,
Blev snoet af min Finger,
Gik ud fra min Haand.
Spind Traaden, Amalia! Haabfulde Tanker
Giør Freia saa fro.
Lad Snoren i Touget til Christians Anker
Med Purpur sig snoe!

<nonum><center><w>Freia.</w></center></nonum>
    Danmark! dine Dale
    Dyrke Freden;
    Lidet kun er Landet,
    Loven hegner.
    Frækne fandt dog Fiender
    Frodes Sønner;
    Helte, som sig hented
    Hammertegnet.
    Kraft er i den Kiærne,
    Thor har kastet.
    Længe kan den ligge,
    Længe blunde;
    Christian! men din christne
    Kæmpe seirer
    Stærk, som stærken Hedning
    For sin Skioldung.

<nonum><center><w>Mimer, Bragi og Ydun.</w></center></nonum>
  Viisdoms Brønd i Dalen stander
  Klar, som før, i Skovens Læ;
  Mimer end med Kilden vander
  Yduns, Bragis Æbletræ.
  
  Mimers Brønd er ikke siunken,
  Stammens Frugt end lædsker sødt;
  Den er ikke tør og runken,
  Yduns Træ er ikke dødt.
  
  Viisdoms Bæger, Kunstens Gave
  Række vi ved Harpeklang.
  Christian dyrker selv sin Have,
  Caroline ynder Sang.
  
  Held det Land, hvor Fyrster nyde
  Denne friske Sundhedssaft!
  Aandeligt sit Liv at fryde —
  Det forøger Livets Kraft.

<nonum><center><w>Baldur.</w></center></nonum>
  Forbilled af den Evighøie,
  I Oldtids Nat
  Jeg lukket, tidligt fromt mit Øie;
  Nord stod forladt.
  
  Men skiøndt den Blide maatte daane,
  Vandt Isen ei, fra kolde Pol;
  Ned gik min Maane,
  Men mere skiøn oprandt en Sol.
  
  Seer Christen-Munken hisset komme
  Til Folkets Fest!
  Velsigne Kongeparret vil den fromme,
  Det gamle Nordens første Præst.
  
  Valhallas Aser blegne, svinde
  Uagtet Yduns Æblekar.
  Nu om det Værk Ansgar skal minde,
  Hvis Anelse kun Baldur var.

<nonum><center><w>Ansgar.</w></center></nonum>
  Mig Kiærligheden
  Drog fra mit Kloster, fra Freden
  Til sølvblaa Bælte,
  Til danske Drotter og Helte.
  Ei Herskesyge,
  For kraftige Slægt at ydmyge,
  Som mange Andre,
  Bød mig til Norden at vandre.
  Reen var min Stræben,
  Guds Ord var ei blot mig paa Læben,
  I Hiertets Kammer
  Det lyste med salige Flammer.
  I Dag tilbage
  Jeg fro fra Himlen mon drage.
  De To at signe,
  Som kiærligt mig efterligne.
  Jeg lyser Freden —
  Og svinder i Evigheden.

<nonum><center><w>Absalon.</w></center></nonum>
Jeg ogsaa var Biskop; i Fromhed dog vige
Jeg maatte den Blide, som aned ei Svig.
Jeg agter hver Klerk udi Danmarks Rige,
Ansgarius liig.
Han Hedning omvendte, jeg Hedning bekæmped,
Som spotted hans Færd;
Jeg Vendernes Vold i mit Fædreland dæmped,
Mit Kors var mit Sværd.
Og hvergang en Drot til min Valdemars Sæde
Opstiger igien,
En Danemarks Ven,
Til Danemarks Glæde, —
Nedsvæver min Aand, ham en Hilsen at qvæde,
Velsignelsens Ord;
Og Danfolket siunger med Axel i Chor.

<nonum><center><w>Chor.</w></center></nonum>
Og Danfolket siunger med Axel i Chor.

<nonum><center><w>Olger Danske.</w></center></nonum>
Skiøndt Krønikegrandskeren vrager min Færd,
Og troer ei ret paa min Sage,
Jeg kommer dog tidt med mit Kæmpesværd
Fra hine Bedrifternes Dage.
Den danske Bonde troer paa mig vist;
Han seer min Brille paa Fælleden hist —
Ja, Livet med Kraft og med Snille
Jeg saae i en Kæmpebrille.

Jeg forestiller det Heltery,
Som bredte sig vidt om de Danske;
Den Seier, som lærte Fiender at flye:
De Franske, de Velske, de Spanske.
Jeg forestiller den Aand fra Nord,
Der bredte sig over Europas Jord.
Min Aand end ofte sig svinger
I Sky paa mægtige Vinger.

Og hvergang en Drot her kronet blier,
Da fro tilbage jeg vender,
At signe det gamle Kongespiir.
Nu fremmede Folk mig sender,
At lykønske Fyrsten paa Danerstrand,
Som agtes høit i hvert fremmed Land.
Og Lauren i Egen jeg fletter,
Som Ydun i Kronen ham sætter.

<nonum><center><w>Qvinder.</w></center></nonum>
  Amalia! seer du i Skyen hist
  En deilig Engel svæve?
  Af Navnet kiender du hende vist
  Og hendes Eftermæle.
  Dagmar var denne Dronnings Navn,
  Dagmorgen, frisk som Flora.
  Hun tænkte kun paa Folkets Gavn,
  Den Danemarks Aurora.

<nonum><center><w>Chor af Qvinder.</w></center></nonum>
  Hun smiler til dig med kiærligt Blik,
  Din Fødselsdag hun signer;
  Paa den du hendes Krone fik,
  Du, som skiøn Dagmar ligner!
  Og Landets Qvinder for dig fremstaae,
  Vi ønske dig Livets Goder,
  Du Moder for de fattigste Smaae!
  Du Landets første Moder!

<nonum><center><w>Mænd.</w></center></nonum>
  Kong Christian! Borger og Embedsmand
  Dig Hiertets Ønsker skylde;
  Som Fisker og Bonde paa Danerstrand,
  Vi dig vor Konning hylde.
  Din Borg til Festen valgte du godt:
  Naar der er Fryd paa Færde,
  Da viser sig i sit gamle Slot
  Kong Christian den Fierde.

<nonum><center><w>Chor af Mænd.</w></center></nonum>
  Seer du ham hisset i Hallen staae
  Stærk, som i Livets Dage?
  Sin Høitidskofte Drotten har paa,
  Sit Øie fik han tilbage.
  Det Mørke, som indhylled ham, svandt
  Brat for Oplysningskerte.
  Han glædte sig, da han sin <w>Navne</w> fandt
  Sin <w>Aandskraft</w> og sit <w>Hierte</w>.

<nonum><center><w>Slutningschor.</w></center></nonum>
Alfader! hør Danfolkets Bønner,
Smiil fra din Himmel til os ned,
See Landets Konge, Landets Sønner
Forenet i din Kiærlighed.
Ei Skygger mørkne denne Glæde!
Varmt Christians Bryst for Danmark slaaer.
Samdrægtighedens hellige Kiæde!
Din Styrke voxer Aar for Aar;
Dig hylder hver oprigtig Kiæde,
Som lyder Hiertets Viisdomsbud,
Du Dannebrogens ægte Fane,
Som Fædrelandet fik fra Gud!
Vift høit i Dag, o Dannebroge!
Paa hver en Mast, ved hver en Kyst,
Paa Stormands Tag, ved Hyttens Kroge,
<w>Til Kongeparrets Ære, Folkets Lyst.</w>
</body>
</poem>

<poem id="oehlenschlaeger20190218125">
<head>
    <title>Til Kongen</title>
    <toctitle>Til Kongen. Sang for Skydeselskabet. Juli 1840</toctitle>
    <linktitle>Til Kongen. Sang for Skydeselskabet. Juli 1840</linktitle>
    <indextitle>Til Kongen. Sang for Skydeselskabet. Juli 1840</indextitle>
    <subtitle>
        <line>Sang for Skydeselskabet.</line>
        <line>Den 2den Juli 1840.</line>
    </subtitle>
    <firstline>Vor Konge! nys du stod for Gud</firstline>
    <source pages="277-279"/>
    <dates>
        <event>1840-07-02</event>
    </dates>
    <keywords>christian8</keywords>
    <quality>korrektur1,kilde,side</quality>
</head>
<body>
Vor Konge! nys du stod for Gud
Til Kroningsfest;
Nu treen du hid paa Hiertets Bud
Som Folkets Giest.
Den Første ved vort Broderbord
Du ofte sad;
Nu Fyrste sidder du i Nord
I Sønnerad,
Og hædrer den jublende Klynge.

Saa jævn og venlig end, vor Drot!
Est du, som før.
For Borgeren har Christians Slot
Ei lukt sin Dør;
Mild atter ved vort Gildehuus
Du skød til Maal,
Og drikker af vort Borgerkruus
En hellig Skaal,
Mens festligt Kartoverne lyde.

Du drikker Danmarks Skaal, vi din,
O Christian!
Som Aanden fra den ædle Viin
Ei skilles kan,
Saa skilles Danskes Kiærlighed
Fra Christian ei;
Og Blomsten i det friske Bed
I skiønne Mai
Os lover de herligste Frugter.

O Konge! tidt ved Bægerklang
Med klaren Røst
Du med os vore Viser sang,
Og nød vor Lyst.
Bedst feires Alvors Høitid stor
I Kongesal;
Men muntre Giæders Rose groer
I lave Dal.
Den slynger sig her i din Krone.

Sid viis med Fredens Palmegreen
I Dagmars Favn!
Som Alfred, Hrolf og Ædelsteen,
Lyd, Christians Navn!
Ja, Kongemaalet traf du nu,
Du Mærket fandt —
Thi Danerfolkets Hierter du,
Vor Christian! vandt;
Den herligste Løn for en Konge!
</body>
</poem>

<poem id="oehlenschlaeger20190218126">
<head>
    <title>Sang ved Naturforskernes Fest</title>
    <toctitle>Sang ved Naturforskernes Fest. Juli 1840</toctitle>
    <subtitle>den 9de Juli 1840.</subtitle>
    <firstline>Natur og Sundhed hylder</firstline>
    <source pages="279-281"/>
    <dates>
        <event>1840-07-09</event>
    </dates>
    <quality>korrektur1,kilde,side</quality>
</head>
<body>
Natur og Sundhed hylder
Med Fest den hele Jord;
Natur og Sundhed skylder
Sin Glæde dette Bord.
Natur og Sundhed sammen
I Kredsen os har kaldt,
Og stærkt de nære Flammen
Hos os — som overalt.

Thi ei blot for at læge
Og for Natur forstaae
Skal Aanden sig bevæge,
Skal Forskeren omgaae:
Nei! Mandens klare Tanke
Nedriver Fordoms Muur;
Hvor ædle Hierter banke,
Der er en stor Natur.

Hvorefter Mange ledte.
Hvad ei man længe fandt:
Det Baand, hvormed Margrete
Saa løseligt os bandt,
Det var ei reent forsvundet,
Erstattet blev dets Tab;
Thi det blev atter fundet
Af Kunst og Videnskab.

Bort svandt de gamle Fagter,
Enfoldigt Nabohad,
Hver aandfuld Nordbo agter
Nu gode Nabo glad.
Og i vort Samfund finder
Sig Ingen udenlandsk;
Den lille Forskiel svinder
Fra Svensk, fra Norsk, fra Dansk.

I Musafredens Haver
Ei trives Tvedragts Tiørn;
Her er vi Skandinaver
Og Videnskabens Børn.
Og vore Drotter tænke,
Mildtfølende, som vi.
Den svandt, den snevre Lænke,
For Venskabs Harmonie.

Dog — alle Fædreskikke
Ei reent forsvinde maae:
I Venners Skaal at drikke,
Vi slægte Faedre paa.
For Forskere, for Læger
Er bedste Medicin
Af fyldte Høitidsbæger
Den broderlige Viin.
</body>
</poem>

<poem id="oehlenschlaeger20190218127">
<head>
    <title>Til Dronningen</title>
    <toctitle>Til Dronningen. Sang for Skydeselskabet. Sept. 1840</toctitle>
    <linktitle>Til Dronningen. Sang for Skydeselskabet. Sept. 1840</linktitle>
    <indextitle>Til Dronningen. Sang for Skydeselskabet. Sept. 1840</indextitle>
    <subtitle>
        <line>Sang i Anledning af Kongens Fødselsfest,</line>
        <line>afsungen i Skydeselskabet den 24de September 1840.</line>
    </subtitle>
    <firstline>Herligt i skiønnest Høst</firstline>
    <source pages="281-282"/>
    <dates>
        <event>1840-09-24</event>
    </dates>
    <quality>korrektur1,kilde,side</quality>
</head>
<body>
Herligt i skiønnest Høst
Hæver sig Folkets Røst
Høit i vort Land,
Nærved og langt herfra.
Christian, Amalia
Giested forenet da
Danemarks Strand.

Hvilken Triumph, hvor skiøn!
Skoven stod sommergrøn.
Hosten var stor,
Skienkte — det Danmark veed —
Velskand og Kiærlighed.
Ei kom fra Skyen ned
Tvedragt med Thor.

Freier med Freia kom;
Hertha! din Helligdom
Aabned sig brat.
Christians første Aar
Signed din Abildgaard;
Rigt nu i Laden staaer,
Danmark! din Skat.

Det var den første Høst.
Glad lyder Folkets Røst:
Aand og Natur,
Begge har Frugter sendt.
Aanden har Lyset tændt,
Lykken, tilbagevendt,
Sprængt har sit Buur.

Folket har Drotten kiær;
Høit lyder slemt og nær
Sang til hans Lov.
Christian! din Axelstad
Er ikke mindre glad,
Sender et Egeblad
Dig fra sin Skov.

Nylig vi drak din Skaal,
Tømme nu festligt Maal
Froe for din Viv.
Længe, vor Dronning! du
Glæde dit Folk, som nu:
Engel for Christians Hu,
Løn for hans Liv!
</body>
</poem>

<poem id="oehlenschlaeger20190218128">
<head>
    <title>Til H. P. Holst</title>
    <toctitle>Til H. P. Holst. Oct. 1840</toctitle>
    <subtitle>Den 13de October 1840.</subtitle>
    <firstline>Det var i Nord en gammel Skik</firstline>
    <source pages="283-284"/>
    <dates>
        <event>1840-10-13</event>
    </dates>
    <keywords>holst,goethe,schiller</keywords>
    <quality>korrektur1,kilde,side</quality>
</head>
<body>
Det var i Nord en gammel Skik,
At tidt man drog fra Hiemmet;
Og naar da bort en Broder gik
Til Fiernet og til Fremmed,
Da trykte Brødrene hans Haand,
Og fastere blev Venskabs Baand
I helligt Afskedsøieblik,
Og Sangen blev istemmet.

Af Væring nu ei Reiser skeer
Til Miklagard i Plade,
Og ingen Pilegrim man seer
I Jordan sig at bade;
Hos Luther og Melanchton ei
Den Fromme søger Sandheds Vei,
Og Goethe, Schiller er ei meer —
Dog vil du os forlade?

Vor elskte Holst! dog reiser du,
Og langt du vil bortvandre?
Du modne vil din Digterhu
I sydlig Sol, som Andre.
Skiøndt Haandværk ei er Poesie,
Som Haandværkssvende reise vi,
Af Skiønhed tvungne — dog saa frie.
Det kan os ei forandre.

Det sliber kun den Diamant,
Som Flinten indelukker;
Og Honningen, som Bien fandt
I Sydens Blomsterkrukker,
Den bringes hiem, saa frisk og sød,
Og deraf brygges nordisk Miød.
I Norden ogsaa Sol oprandt,
Og Nattergalen klukker.

Reis lykkeligt, forglem os ei,
Drag over Land og Bølger!
Dig overalt paa fierne Vei
Vort Broderonske følger.
Kom hiem med Laurbær i din Hat,
Fortæl i Nordens Maanenat
De Eventyr fra Sydens Mai,
Som Idun ei fordølger!
</body>
</poem>

<poem id="oehlen2002011301">
<head>
    <title>Til H. C. Andersen</title>
    <toctitle>Til H. C. Andersen. Den 27de Oct. 1840</toctitle>
    <linktitle>Til H. C. Andersen. Den 27de Oct. 1840</linktitle>
    <indextitle>Til H. C. Andersen. Den 27de Oct. 1840</indextitle>
    <subtitle>Den 27de October 1840.</subtitle>
    <firstline>Den gamle Kleist har ofte sagt</firstline>
    <source pages="284-285"/>
    <dates>
        <event>1840-10-27</event>
    </dates>
    <notes>
        <note type="credits">Bidrag fra Sven Sørensen.</note>
    </notes>
    <quality>korrektur1,kilde,side</quality>
    <keywords>stambog,kleist,andersen</keywords>
</head>
<body>
Den gamle Kleist har ofte sagt,
Han gik paa ,,poetiske Billedjagt''.
Paa slig en Jagt du dig ogsaa begiver.
Jeg haaber, at Byttet rigeligt bliver;
At, naar du kommer til Grækenland,
Af græske Himmel og Jord og Vand
Du bringer en prægtig Ladning fuld.
Men glem dog ei, du er dansk af Kuld!
Du gierne, som Væring, bort maa drage,
Hvis du, som Væring, kommer tilbage.
Du ei behøver, hvis Kampen blier haard,
At slaae for Drotten i Myklegaard;
En Digter Laurbær faaer om sin Tinding
Uden legemlig Seiervinding.
Han kæmper aandeligt for sin Sag:
Den høie Følelse, skiønne Smag.
Saa viis din Kraft, og staa Livet bi
Med vederqvægende Poesie!
</body>
</poem>

<poem id="oehlenschlaeger20190218130">
<head>
    <title>Til H. C. Andersen</title>
    <toctitle>Til H. C. Andersen. Den 30te Oct. 1840</toctitle>
    <linktitle>Til H. C. Andersen. Den 30te Oct. 1840</linktitle>
    <indextitle>Til H. C. Andersen. Den 30te Oct. 1840</indextitle>
    <subtitle>Den 30te October 1840.</subtitle>
    <firstline>At reise, det stedse var Nordboens Skik</firstline>
    <source pages="285-286"/>
    <dates>
        <event>1840-10-30</event>
    </dates>
    <quality>korrektur1,kilde,side</quality>
    <keywords>andersen,ewald</keywords>
</head>
<body>
At reise, det stedse var Nordboens Skik.
Først tusindeviis de bevæbnede gik,
Som Cimbrer, Teutoner; og Qvinderne med,
Der hængte sig, naar deres Mænd leed Fortræd.

Saa kom Longobarder med deilige Haar;
Og end Lombardiet saa blomstrende staaer.
Normannerne siden uvidende kom,
Og opbrændte Luna i Stedet for Rom.

Vel var det for Rom og for Kunst, Poesie,
At slet de forstod deres Geographie.
Men Væringen drog i en god Intention,
Forsvared i Miklagard Drottens Person.

I vor Tid ei reises i stort Compagnie.
Vi fremmede Folk vil ei tvinge, befrie;
Befrie kun vi vil i det Store vor Aand,
Og tvinge Geniet i Skiønhedens Baand.

Ei første Gang du os forlader, o Skiald!
Tilforn alt du drog fra din Fædrenehal.
Det ligger nu eengang i Skialdens Natur:
Som Fuglen han gierne vil ud af sit Buur.

Saa gik det vor Ewald. Han blev desperat
Af Reiselyst, hverve sig lod til Soldat;
Dog lød han ei Kalveskind, slog det med Magt,
Og Preusserne gik i Dandigterens Tact.

Den Velklang, som siden blev hørt, naar han sang,
Den øved maaskee han ved Trommernes Klang.
Dog bedre var bedre. Vi Ewald har kiær;
Men Ingen, som Ewald, vil reise dog her.

Saa reis da med al den Lyksalighed, Ven!
Som Muser kan skienke; kom lystig igien,
Poetiske Svibler bring med fra din Vei.
I Holland de bedste vel finder du ei.

Paa Grækenlands Klipper, ved Romernes Slot,
Fra Oldtiden mange bevared sig godt.
Dem put i din Vadsæk, i Danemark plant
De herlige Løg, du i Sydlandet fandt!
</body>
</poem>

<poem id="oehlenschlaeger20190218131">
<head>
    <title>Sang</title>
    <toctitle>Sang ved C. B. V. Linds og Frøken L. Collins Ægteforening. Nov. 1840</toctitle>
    <linktitle>Sang ved C. B. V. Linds og Frøken L. Collins Ægteforening. Nov. 1840</linktitle>
    <indextitle>Sang ved C. B. V. Linds og Frøken L. Collins Ægteforening. Nov. 1840</indextitle>
    <subtitle>
        <line>ved Auditeur Linds og Frøken Louise Collins Ægteforening.</line>
        <line>Den 25de November 1840.</line>
    </subtitle>
    <firstline>At synge til en Glædesfest</firstline>
    <source pages="286-288"/>
    <dates>
        <event>1840-11-25</event>
    </dates>
    <quality>korrektur1,kilde,side</quality>
</head>
<body>
At synge til en Glædesfest,
Man altid gierne vilde;
Men Sangen klinger allerbedst
Dog til et Bryllupsgilde.
Alt Amor qvæder — det er sandt;
Men Hymen er Stadsmusicant,
Og han besiæler hver en Giest
Af Venskabs rene Kilde.

At gifte Datter, Søster bort,
Giør Folk sædvanlig glade,
Maa Bruden end med Manden fort
Og elskte Kreds forlade.
Men Glæden faaer langt større Liv,
Naar Manden bliver hos sin Viv,
Hvor hun i barnlig Tidsfordriv
Sad under Hyttens Blade.

Der staaer et Huus i Kiøbenhavn,
Hvis Muur med Gaden strider;
Det fører en Ministers Navn
Fra Byens ældre Tider.
Som Lyststed det paa Landet laae,
Og skiøndt kun Hallerne var smaae,
Var vel paa Giester intet Savn;
Hvad jo den Store lider.

Da Volden blev om Huset lagt,
Da vaktes Næringssorger;
Da svandt den adelige Pragt,
Da boede der en Borger.
Men Manden fik en Søn, saa kiær,
Som blev vel en Minister værd:
<w>Vor elskte Fader fødtes her</w>,
Til Fryd for hver en Borger.

Og hvor hans unge Liv forsvandt.
Hvor modnet blev den Vise —
Ham nær, i Byens samme Kant,
Der boer nu hans Louise.
Og elskte Moders travle Gang
Alt Voß i sin Louise sang;
Thi vor Louise elskes her,
Som Digterens Louise.

Og med et glad og henrykt Sind
Vi ønske hende Lykke.
Gid lang Tid hun sin ædle <w>Lind</w>
Trofast til Barmen trykke!
Og Huset staae, et venligt Læ,
Som skyggefulde Lindetræ,
Og dem med Børn paa Skiød og Knæ
Husvale med sin Skygge!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1861-23" author="oehlenschlaeger" status="complete" type="poetry" parent="1857-1862">
<workhead>
    <title>Poetiske Skrifter</title>
    <subtitle>
        <line>Tre og Tyvende Bind. Digte, Femte Deel.</line>
    </subtitle>
    <linktitle>Samlede Skrifter, 23. Bind</linktitle>
    <toctitle><num>Bind 23.</num>Digte, Femte Deel</toctitle>
    <breadcrumbtitle>Bd. 23</breadcrumbtitle>
    <year>1861</year>
    <notes>
        <note>Teksten følger Adam Oehlenschläger: <i>Poetiske Skrifter</i>, F.L. Liebenberg (red.), Selskabet til Udgivelse af Oehlenschlägers Skrifter, Bd. 23, 1861.</note>
    </notes>
    <pictures>
        <picture src="1861-23-p1.jpg">Titelbladet til <i>Poetiske Skrifter</i> (1861) lyder ,,Oehlenschlägers Digte. // Udgivne / af / F. L. Liebenberg. // Femte Deel. // Kjøbenhavn. / Forlagt af Selskabet til Udgivelse af Oehlenschlägers Skrifter. // Hovedcommissionair: Th. Lind, Store Kjøbmagergade Nr. 44 (6). / 1861.''.</picture>
    </pictures>
    <source facsimile="115208057577_color" facsimile-pages-num="328" facsimile-pages-offset="18">Adam Oehlenschläger: <i>Poetiske Skrifter</i>, F.L. Liebenberg (red.), Selskabet til Udgivelse af Oehlenschlägers Skrifter, Bd. 23, 1861.</source>
</workhead>
<workbody>

<poem id="oehlenschlaeger2019022101">
<head>
    <title>Thorvaldsens Skaal</title>
    <firstline>Hæver nu Stemmen fro til Sang</firstline>
    <source pages="1-3"/>
    <quality>korrektur1,kilde,side</quality>
    <keywords>thorvaldsen</keywords>
</head>
<body>
Hæver nu Stemmen fro til Sang,
Vedbendkrandsen om Issen fæster!
Atter et Aar har endt sin Gang,
Hil dig, vor herlige Mester!
Ydun og Brage
Mødte dig, som i Ungdoms Dage;
Ydun smiler, som Phøbus hist,
Hendes Æbler og Egeqvist
Staae for Lauren ikke tilbage.

Grandt har du viist: i Herthas Lund
Kunsten kan, som ved Tibren, trives,
Naar den flygtige Livets Stund
Af en Genius kraftigt oplives.
Solen, den høie,
Smiler for Nord med Guddomsøie,
Som for det hede, fierne Syd;
Aandens Blomster og Aandens Fryd
Kan ei Vintren og Stormene bøie.

Frelserens Tog til Hædersdød
Stilled du frem, med Kors og Palmer.
Aldrig fra flammende Hierter flød
Mere saligt de frommeste Psalmer.
Huldt han sig vender,
Til sine Kiære Trøsten sender;
Lasten sidder ved Skiændslens Maal,
Vasker feigt i en Trælleskaal,
Som en Hykler, de blodige Hænder.

Men naar din Aand fra Himlen ned
Daler, da synker den ei til Støvet;
Skielmsk i Helleners Blomsterbed
Har du atter saa glædeligt tøvet.
Pegasus svæver,
Helten sin Mø fra Faren hæver,
Uhyret sank i blodige Tvist.
Amor, Skalken, har brugt sin List,
Og, som billigt, sin Løn han nu kræver.

Thorvaldsen Held! I din Vintervaar
Hylde vi dig som Offerpræsten.
Titian leved niti Aar,
Og saa døde han - rammet af Pesten.
Sot dig ei ramme,
Kraftig du staae, som Herthas Stamme,
Løb, som din <w>Aarets Alf</w> vi see, <!-- TODO: Et værk af Thorvaldsen? -->
Rask paa Skøiter paa Iis og Snee,
Og varm Ynglinger skiønt med din Flamme!

Tak for det Billed, du reiste dig,
Vaulundur! hos din tro Veninde:
Gubben skotter til Haabet sig;
Flere Laurbær vil Meiselen vinde.
Tak for den Ære,
At du en Giemmer vilde være
Af mine snart forsvundne Træk!
Selv naar bleges mit Digterblæk,
De ved dig vorde Fremtiden kiære.
</body>
</poem>

<poem id="oehlenschlaeger2019022102">
<head>
    <title>I et Venneselskab med Thorvaldsen og Weyse</title>
    <firstline>Sculptur og Tonekunst og Poesie</firstline>
    <source pages="3-4"/>
    <quality>korrektur1,kilde,side</quality>
    <keywords>thorvaldsen,weyse</keywords>
</head>
<body>
Sculptur og Tonekunst og Poesie
Er alle Skiønheds Døttre, lige frie;
Og, bragt til Verden af den samme Moder,
Er Musasønnen Musasønnens Broder.

Her sidde tre. Vi vil ved Vennebord
Ei skielne mellem Stor og mindre Stor;
Saa meget kan vi vel med Sandhed sige:
At alle høre til det samme Rige.

Og hver af os har holdt sin Plads ret godt;
Skiøndt To iblandt os ofte taalte Spot,
Fortrængt af Moder og af Theorier.
End om den tredie Broder Dadlen tier.

Bernini end ei her med Nyheds Held
Fortrængt har Buonaroti, Rafael.
Det skeer engang. Det være kan det samme;
Ei Røgen slukker Evighedens Flamme.

Den blusser atter stærk af Dampen ud;
Thi Tidens Mistag tvinger ingen Gud.
Et Øieblik af Bølgeskum begravet -
Snart atter Klippen reiser sig af Havet.

Vor Thorvald iler did, hvorfra han kom,
Og hvor han fandt Navnkundighed - i Rom.
Hvis han var bleven steds ved Øresundet,
Han havde neppe gyldne Laurbær vundet.

Thi Danmark er engang et lidet Land,
Og hvad der spirer paa dets Blomsterstrand,
Om Blomsten ogsaa høiner sig blandt flere,
Det gierne vil Europa ignorere.

Derfor, som Fædrene, Normannen maa
I Ledingstog rask i sin Ungdom gaae,
Og hvad han vinder der - Samtidens Ære -
Derpaa han siden kan i Hiemmet tære.

Jeg gik engang, og mine Laurbær vandt.
Vor Weyse! dig til Hiemmet Vanen bandt;
Hvis i Paris og Rom du havde funklet,
Du havde mangen Spillemand fordunklet.

Vor Thorvald fandt, hvad han har vel fortient,
Han blev erkiendt, saasnart han ret blev kiendt.
Endnu engang han giester Sydens Rige,
For Tibren, Capitol Farvel at sige.

Saa kommer Kunstens alderstegne Helt
Og bygger Hytte ved det danske Bælt.
Gid der i mange Aar vi os forsamle,
Skiøndt meget ældre, dog endnu ei gamle!
</body>
</poem>

<poem id="oehlenschlaeger2019022103">
<head>
    <title>Da man dømte Aanden af mig</title>
    <firstline>Med tredsindstyve Aar, min Tro!</firstline>
    <source pages="5-6"/>
    <quality>korrektur1,kilde,side</quality>
</head>
<body>
Med tredsindstyve Aar, min Tro!
Man ønskte gierne sig lidt Ro;
Man lider ei, at Svøben snerter.
Man ei paa Laurbær hvile vil,
Men man vil ogsaa nødig til
At knæle hver en Dag paa Ærter.

Har man ei selv udrettet Stort -
Hvad har de Andre da vel giort,
At de tør vise sig saa strenge?
Og lever man endnu ret sund
I Axelskad, i Bøgelund -
Har man alt levet dem for længe?

Blandt Cannibaler er det Brug,
At ei man deler Disk og Dug
Med Gubber - men dem at begrave;
Dog <w>den</w>, som end har Saft og Kraft
Og svinge kan sit Øxeskaft,
Ham lader man dog Livet have.

Men her besynderligt det gaaer;
Her Nogle troe: i treti Aar
Jeg alt poetisk er hensovet;
At Kroppen, som imens her gik,
Af ingen Aand sit Væsen fik,
Et Gienfærd sig af Graven voved.

Feiltagelsen - som Mange troer -
Maa dog nok være noget stor,
Og ikke blot i mine Tanker.
Med Liv begraves vil jeg ei;
Derfor fortænker Ingen mig,
At jeg paa Kistelaaget banker.

O, strenge Dommer! luk dog op.
Hvi vil du dog fra Pindi Top
Fordrive mig med stolten Mine?
Jeg praler ei af, jeg er stærk,
Men mener kun, mit Digterværk
Endnu kan hamle op med dine.

Thi skiøndt du giennem<w>hegler</w> mig,
Og troer <w>ham</w> ene værdig dig,
Som rev mig ned i sin ,,Danfana''<note><a poet="baggesen">Jens Baggesen</a> indgav sine indlæg i digterfejden i sit månedsskrift »Danafana«.</note> -
Mon ,,Sokrates'' og ,,Tordenskiold''
Og mangen Helt fra Hedenold
Fordunkles af - ,,Fata Morgana''?
</body>
</poem>

<poem id="oehlenschlaeger2019022104">
<head>
    <title>Cantate</title>
    <subtitle>
        <line>ved</line>
        <line>Universitetsfesten den 26de Juni 1841 i Anledning af Kronprindsens Formæling.</line>
    </subtitle>
    <firstline>Muser! I hellige Møer, som høit fra Tinden af Bierget</firstline>
    <source pages="6-10"/>
    <dates>
        <event>1841-06-26</event>
    </dates>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
Muser! I hellige Møer, som høit fra Tinden af Bierget
Skue mod Dalene ned, smile til Glædernes Fest!
Sangernes Harper kalde jer hid, vor Fryd at forkynde.
Høitidsdagen er skiøn, Frederik bringer sin Brud.
Fredrik Skioldungs yndige Brud er draget fra Saxland;
Aphrodite! du har hende med Gratier fulgt.
Muser og Gratier, Søstre! forener eder i Sangchor,
Hilser en kongelig Viv kiærligt paa Danias Strand.


<nonum><center><w>Apollo.</w></center></nonum>
    Selv jeg følger hid, Caroline! med dig.
    Frygt ei Nord, det venlige Danmark frygt ei!
    Kun Uvidenhed i min Fabel-Oldtid
    Skildrede Thule.

    Her du seer saa yndigt Naturen blomstre,
    Som ved Elben. Deilig i Østresaltet
    Grønnes Danmarks Øer, og Siølumds Kyster
    Ligne mit Hellas.

    Seer du hist paa Stranden, hvor Skaren skimler?
    Fremst i Folkets Række gaaer Danmarks Freia,
    Bragi med. Den nordiske Skiald ved Harpen
    Byder dig Velkomst.

<nonum><center><w>Bragi</w>, og siden <w>Flere.</w></center></nonum>
        Fyrstinde! Freia hilser dig
            Med Danmarks Folk.
        Hun sendte fremst i Flokken mig
            Som Glædens Tolk.
        Du tidt har hendes Stierne seet;
            Den skiønne Rok,
        Naar Roser kom, naar det har sneet,
            Stod klar i Flok,
        I Sommer, Vinter lige blid,
            Reen fra det Blaa.
        Gid Carolines Levetid
            Den ligne maa!
        Din Fredrik kiærlig, diærv og god
            Dig hilser her.
        Æt af det gamle Kongeblod,
            Han er os kiær.
        Giør Danerfyrsten lykkelig!
            Da jubler Dan,
        Og med din Fredrik glæder sig
            Det hele Land.

<nonum><center><w>Chor.</w></center></nonum>
        O, venlige Dag, som yndigt os skienker
        Saa sieldent et Syn!
        I Skibstouget vikle sig Rosernes Lænker,
        Kun Glædernes Blink er Voldenes Lyn.
        Thor rynker ei Bryn;
        Kartovernes Torden
        Fortolker kun Norden:
        At Frederiks Brud er i Fiorden.

<nonum><center><w>Efter Talen.</w></center></nonum>

<nonum><center><w>Terzet.</w></center></nonum>
Den ædle tydske Mø
Let Søstersproget lærte, som lyder paa vor Ø;
Hun Dansken alt forstaaer.
Og derfor alt for hende det danske Hierte slaaer.

Thi kiært som Dannebrog,
Og kiært som Fædrelandet er os det gamle Sprog.
Og huldt Fyrstindens Ord
I dette Sprog skal lyde, til Glæde for vort Nord.

Hun Armod vil forstaae,
Naar med en Bøn fra Læben den vover frem at gaae;
Og Sangens, Lærdoms Bog
Skal ei for hende lukkes i dette kiære Sprog.

Og dette Sprog engang
Skal hædre hendes Minde med kraftig Skialdesang.
Nu fletter det sin Krands
Til Hilsen og til Velkomst for Yndigheders Glands.

Fredrik! Farens Time svandt.
Skyen dækker ei din Morgen.
Sundheds Sol igien oprandt,
Og for Glæden viger Sorgen.

<nonum><center><w>Qvartet.</w></center></nonum>
    Hist i Odins gamle By
    Lytter du til Videnskabens Sønner;
    Her, hvor Kunsten fandt et Ly,
    Sieldent Anlæg du belønner.
    Du har Videnskab og Kunsten kiær;
    Dette Sindelag vi hædre.
    Skioldungsstammens gamle Sværd
    Arved du fra dine Fædre.
    Mønstret for en Drot i Dan
    Staaer dig nær, hvem Alle signe.
    Vord som han, da elskes du som han;
    Fredrik! du din Fader ligne.

<nonum><center><w>Afslutningschor.</w></center></nonum>
    Fra Arilds Tid de danske Musasønner
    Betalte gierne Hiertets Gield;
    Derfor til Himlen lyde vore Bønner
    Om Skioldungsstammens Fremtidsheld.
    Som Ygdrasil den blomstre midt i Dalen,
    Med Mimers Kilde ved sin Fod;
    I Træets Grene fløite Nattergalen,
    Og Landet suge Næring af dets Rod!
    Ei Stormen i dets Blade hvine!
    Usunde Taage! hold dig langt derfra.
    Som Christian og Amalia,
    Gud signe Frederik og Caroline!
</body>
</poem>

<section level="3">
<head>
    <title>Christiane</title>
</head>
<content>

<poem id="oehlenschlaeger2019022105">
<head>
    <title><num>1.</num>Ved hendes Grav</title>
    <toctitle><num>1.</num>Ved hendes Grav</toctitle>
    <indextitle>Ved hendes Grav</indextitle>
    <linktitle>Ved hendes Grav</linktitle>
    <firstline>Visselulle nu, Barnlil!</firstline>
    <source pages="10-13"/>
    <quality>korrektur1,kilde,side</quality>
</head>
<body>
Visselulle nu, Barnlil!
Sov nu sødt, og sov nu længe.
Skiøndt din Vugge stander stil,
Uden Duun og uden Gænge.

I din Sommers første Tid
Storm ei hvined over Stubben;
Morgenen var blaa som blid,
Da som Blomst, du sprang af Knoppen.

Frisk som Rose blussed du
I din Skiønheds feire Dage.
Atter vorder ung min Hu,
Naar paa dem jeg seer tilbage.

Da med os hver Hyttens Giest
Christianes Fødsel signed;
I den muntre Rosenfest
Selv hun sine Roser ligned.

Juli! du i Aar oprandt
Ung, som før, med Rosenrøden -
Christiane du ei fandt,
Livet skifted om med Døden.

Hulde Roser samme Glands,
Som i hendes Ungdom, viste;
Men de skienkte kun en Krands
Til den Bleges sorte Kiste.

Visselulle da, Barnlil!
Sov nu sødt, og sov nu længe,
Skiøndt din Vugge stander stil,
Uden Dunn og uden Gænge.

Som Aladdin staaer din Ven -
Halvt Aarhundred snelt bortiilte -
Tænker paa den Tid igien,
Da til første Sang du smiilte.

I din Lottes Blomsterbed
Hviil, hvor alle Sorger tie;
Smiil fra Himlen Lykke ned
Til din elskede Marie!

,,Tag dem, Gud! i Varetægt,''
Lød til Himlen dine Bønner.
Hulde Skytsaand! følg din Slægt,
Sign din Husbond, dine Sønner.

Børnebørn, de kiære Smaae,
End ei veed, hvad de forliste,
Vil den Kiærlighed forstaae,
Som du dem i Svøbet viste.

Moder var du blot ei dem -
Armod vilde du beskytte,
Og du fandt dit Hiertes Hiem
Atter i saamangen Hytte;

Følte dybt, hvad Næsten leed,
Og for Svages Hielp at fremme,
Du med skiøn Veltalenhed
Hæved bedende din Stemme;

Negted selv dig Fryd og Lyst,
Tarveligt du monne vandre,
Oftest med bekymret Bryst,
Thi du deelte Sorg med Andre.

Ingen Veemod føles nu,
Hist forstumme Støvets Klager,
Salig gienfødt smiler du,
Ingen Sorg dit Hierte nager.

Christiane! - men dit Savn -
Hvor skal jeg min Lindring finde?
Hvad har jeg igien? - Dit Navn
Og dit dyrebare Minde.

Og de Børn, som du mig gav,
Elskte Sønner, elskte Datter,
Trøste skal mig til den Grav,
Hvor vi gienforenes atter.

Stedse, til du mig forlod,
Mine Sange var dig kiære;
Ja, din Aand min Aand forstod.
Og min Ære var din Ære.

Naar jeg nu har endt en Sang,
Søger, efter gamle Vane,
Dig - da lyder Harpens Klang
Aldrig meer for Christiane.

Ved din Grav, til sorgfuldt Sind,
Harpen toner svagt og ene,
Som en vildsom Nattevind
I de vaade Vintergrene.

Visselulle da, Barnelil!
Sov nu sødt, og sov nu længe!
Skiøndt din Vugge stander stil,
Uden Dunn og uden Gænge.
</body>
</poem>

<poem id="oehlenschlaeger2019022106">
<head>
    <title><num>2.</num>Paa en skiøn Sommerdag, kort efter hendes Død</title>
    <toctitle><num>2.</num>Paa en skiøn Sommerdag, kort efter hendes Død</toctitle>
    <indextitle>Paa en skiøn Sommerdag, kort efter hendes Død</indextitle>
    <linktitle>Paa en skiøn Sommerdag, kort efter hendes Død</linktitle>
    <firstline>Solen skinner ikke meer paa dig</firstline>
    <source pages="13-15"/>
    <quality>korrektur1,kilde,side</quality>
</head>
<body>
Solen skinner ikke meer paa dig,
Meget Solskin ei du nød i Livet.
Veemodsfuldt erindres du af mig,
Du til Hustru blev af Gud mig givet.
Kiærligt mindes jeg din Ungdomsvaar -
Der, som Sommerfugl, min Tanke sværmer,
Levende jeg seer den, som i Gaar,
Naar sig Mindet atter Siælen nærmer.

Du var kraftig, du var sund og skiøn,
Deilig Rosenknop i Morgenrøden.
Hvilken Forskiel, da du laae i Løn
Bleg, og droges ubevidst med Døden!
End som Moder kan jeg grandt dig see
Med de Smaae - o, hvilken ymdig Scene!
Gode Gud! beskyt de kiære Tre;
Christiane slumrer hos den Ene.

End jeg seer dig: Intet du attraaer
For dig selv, du lever kun for Andre.
Og naar Solen høit i Zenith staaer,
,,Kiærlighedens Sti'' jeg seer dig vandre.
Søde Urter du os hente vil,
Du ved Bordet vil os gierne fryde;
Men du selv - vi faae dig ei dertil,
Vi skal nyde, <w>du</w> vil Intet nyde.

Ak! du var saa ivrig og saa tro,
Men du vandred ei ad Glædens Bane.
End jeg seer dem hist, de gamle Skoe,
Og din brune Kaabe, Morgiane!
Din Aladdin var jeg, skiøndt din Mand;
Og igiennem alle Livets Kampe
Trøstede dig i din Ægtestand
Poesiens underfulde Lampe.

Denne Verden ei du ret forstod,
Derfor ængsted dig for megen Smerte.
Ivrig var du - men du var saa god,
Naar ei spændt, uroligt var dit Hierte.
Nu er Hiertet roligt. Du er glad
Hos din Gud - din Huusbond er bedrøvet,
Skiøndt jeg veed, vi kort kun skilles ad,
Salig Aanden svinger sig fra Støvet.

Følg mig som en Skytsaand paa min Vei,
Vift i mine høstliggule Blade,
Smiil i Vaar som en Forgietmigei!
Aldrig du din Digter maa forlade.
Giv til mangen Sang mig Ild og Lyst,
Lær med Jordens Sorg mig at forsone,
Og naar Døden isner dette Bryst -
Salige! bring mig til Naadens Throne.
</body>
</poem>

</content>
</section> <!-- Christiane. -->

<poem id="oehlenschlaeger2019022107">
<head>
    <title>Den høiere Hiemvee</title>
    <firstline>I Ungdoms Blomsterdage</firstline>
    <source pages="15-17"/>
    <quality>korrektur1,kilde,side</quality>
    <keywords>goethe,shakespeare,schiller,aeschylos</keywords>
</head>
<body>
I Ungdoms Blomsterdage,
Da mig Nysgerrigheden
Hendrog at skue Sydens fierne Lande,
Da lød saa tidt min Klage
For et forsvundet Eden,
Naar ikke meer jeg saae de danske Strande.
Veemoden monne blande
Sig tungt i Danerskialdens Harpetoner,
Naar Vestenvinden spøgte,
Naar han forgieves søgte
Sit Lands smaragdengrønne Bøgekroner,
Hvor Bonden Leen hvæsser, -
Men sandt kun Pinier, Laurbær og Cypresser.

Nu boer jeg i mit Eden,
Jeg kommen er i Havnen
Af elskte Hiem; men, ak! med Taareblikke
Henstirrer jeg i Favnen
Af Mindet og af Freden
I Paradiis - thi Eva er der ikke.
De blege Blomster nikke
Paa hendes Grav med brudte Stilk i Vinden;
Thi grusomt Dødens Engel
Brød hendes Liliestængel,
Og mere bleg end Lilien blev Kinden -
Og Husbond, Sønner, Datter
Forgieves Christiane kalder atter.

Dog ikke <w>hun</w> alene
Forsvandt, - saamange Kiære,
Og stukt med dem blev mangen herlig Flamme.
Og lutter nye Grene
Jeg skuer Træet bære,
Endskiøndt endnu det er den gamle Stamme.
Vel skiønne Navne bramme
I Træets runkne Bark fra svundne Dage;
Men unge Tiørnehække
Hovmodigt dem vil dække.
Skal jeg til deres Forsvar Staalet drage?
Ak, taabelig var Striden;
Hvor kan en enkelt Kæmper standse Tiden?

Og Tiden skal ei standses,
Den rulle skal sin Bølge,
Og Bølgerne skal komme, skal forsvinde.
Men Tiderne skal sandses;
Hvad ei de kan fordølge,
Det er: det Skiønnes dyrebare Minde.
Og hist skal jeg gienfinde
Hver ærlig Siæl, som kom mig varmt i Møde.
De ei forviste bleve;
Nei, atter skal jeg leve
I ægte Hiem med alle kiære Døde,
Hvor ei Tidsbølgen triller:
Hos Goethe, Shakespeare, Æschylos og Schiller.

Men dog skal ei min Længsel,
Skiøndt did den Haanden strækker,
I Livets Høst og Vinter mig forkue.
Ei Alderdom er Fængsel;
Skiøndt Sneen Haaret dækker,
Kan Hiertet brænde med en Ungdomslue.
Kiækt i min lille Stue
Vil jeg, som i min Ungdom, Harpen røre,
Og mange Danmarks Sønner
End Hakons Skiald belønner
Ved gierne paa hans Hierteqvad at høre.
Ei gamle Træ er Stubbe;
Homer var Digter, skiøndt han var en Gubbe.

Saa vær, mit Barndoms Hiem! endnu det kiære,
Endskiøndt jeg aner gierne
Lyksaligheden hisset i det Fierne.
</body>
</poem>

<poem id="oehlenschlaeger2019022108">
<head>
    <title>Paa min Marias Fødselsdag</title>
    <subtitle>
        <line>Da hendes lille Harald blev døbt.</line>
        <line>Den 3die September 1841.</line>
    </subtitle>
    <firstline>Saa har vi da paa store Sorg igien en ægte Glæde!</firstline>
    <source pages="18"/>
    <dates>
        <event>1841-09-03</event>
    </dates>
    <quality>korrektur1,kilde,side</quality>
</head>
<body>
Saa har vi da paa store Sorg igien en ægte Glæde!
Af Skygge, Lys bestaaer vort Liv; hvo vilde modløs græde?
En Veemodstaare - den er skiøn; en Kiærlighedens Taare
Som Hiertets bedste Perle faldt paa Christianes Baare.
Gud hende tog, hun er hos Gud, i Ungdomsblomsten atter.
Nu feire vi din Fødselsdag, min Christianes Datter!
Gud stienkte dig en ædel Mand, du Fader har og Broder;
Gud skienkte dig en lille Gut, da bort han tog din Moder.
Til Daabsfest blev din Fødselsfest, og dobbelt skiøn er Festen;
Og mangen gammel prøvet Ven dig hilser her som Giesten.
Saa tømmer da de Glas, som her af Glæden fyldte bleve,
Og ønsker varmt af Hiertensgrund: Vor lille Normand leve!
Halv er han norsk, halv er han dansk, det vil han ei forgiette,
Og ærligt vil hans Hierte slaae for Klippe som for Slette.
Paa Norges Field, i Danmarks Dal vil Harald gierne være;
Og Faderhiertet siger mig, at han giør Ætten Ære.
Saa tømmer Bragibægret froe! Det blev til ægte Gammen;
En Moderskaal, en Sønneskaal, de passe vel tilsammen.
</body>
</poem>

<poem id="oehlenschlaeger2019022109">
<head>
    <title>Til Kongen</title>
    <subtitle>
        <line>Sang ved Festen paa Skydebanen</line>
        <line>den 23de September 1841.</line>
    </subtitle>
    <firstline>Kong Christian stod i Kongehal</firstline>
    <source pages="18-20"/>
    <dates>
        <event>1841-09-23</event>
    </dates>
    <quality>korrektur1,kilde,side</quality>
</head>
<body>
Kong Christian stod i Kongehal
    Med Faderbryst.
Han lytted til Kartovers Knald;
De tyded ikke Fienders Fald,
Men Kiæ lighedens høie Kald
    Og Folkets Lyst.
Thi Fredrik kom med yndig Brud;
Da tolked Axelvoldens Skud
Vor Høitidsfryd, vort Haab til Gud
    Med Kæmperøst.

Ved Skioldungsglæden glædes Hver;
    Thi Danmarks Folk
Har altid havt den Fyrste kiær,
Som var sit Kald og Folket værd,
Og snart var Sang, og snart var Sværd
    Dets Troskabs Tolk.
Vi deelte Christians Faderfryd;
Men brat forstummed Glædens Lyd:
En Sky paa Danmarks Himmel blaa
    Danfolket saae.

Dog snart den lille Sky forsvandt,
    Og Sol oprandt;
Thi Solen er Kong Christians Ven,
Han lyser, qvæger os, som den.
Og Solsmiil under Skyens Bryn -
    Et venligt Syn!
Til Gud vi haabe sikkert nu,
At i et stadigt Solskin du,
Vor Christian! hører Glædens Sang
    Fra Danavang.

Vi hilse danske Kongehuus
    Ved festligt Bord;
Men dette Festens første Kruus
Dig helliges med Glædesbruus,
O Christian, ædle Drot i Nord!
    Af Borgerchor.
Mangt Aar i denne Kreds du sad,
Og deelte Danskens Glæde glad;
Her signe vi, vor høie Giest!
    <w>Din Fødselsfest.</w>
</body>
</poem>

<poem id="oehlenschlaeger2019022110">
<head>
    <title>Til Jakob Peter Mynster</title>
    <subtitle>Den 8de November 1841.</subtitle>
    <firstline>To Blomster stande paa Livets Vei</firstline>
    <source pages="20-22"/>
    <dates>
        <event>1841-11-08</event>
    </dates>
    <quality>korrektur1,kilde,side</quality>
</head>
<body>
To Blomster stande paa Livets Vei,
Vi begge de Blomster signe;
De spire frem i den unge Mai,
Men lidt kun hinanden de ligne.
Den ene strax er saa prægtig og smuk -
Men, ak! den forsvinder i søde Suk.
Som Rosen med Duggen i Vaaren
Staaer Elskovsblomsten med Taaren.

Den andens Knopper er ganske smaae,
Og lang Tid Stilken er lille;
Den spirer frem som et andet Straa,
Ja neppe fra Græsset at stille.
Men Aarene svinde - da trives den meer.
Indtil vi den som Reseda seer.
Vel stolt den ei brammer i Luften,
Men herlig, som Rosens, er Duften.

Og naar i Høsten al Duft forsvandt,
Naar Stormen i Bladene hviner,
Staaer Venskabs Reseda duftende blandt
De duftløse Georginer.
Da mindes vi atter om Livets Vaar,
Tilbage vender hvert Ungdomsaar,
Det Svundne vi atter nyde
Ved os med Vennen at fryde.

O lad, min Ungdoms tidlige Ven!
Mig en Reseda dig plukke.
Den Dag for Danmark smiler igien,
Som hilste dig først i din Vugge.
Din Aand, din Begeistring kiender vort Nord,
Du kraftige Tolk for Herrens Ord!
Dit Snille, dit sindrige Lune
Staaer tegnet med Venskabs Rune.

Naar dybtnedbøiet ved Graven jeg stod,
Begræd den forsvundne Kiære,
Da gav din hellige Trøst mig Mod,
Jeg haabed - til Herrens Ære.
Og sad jeg med dig i et Vennelag,
Ei ganske forsvandt da den flygtige Dag;
Thi Noget blev der tilbage,
Som Tiden ei fra mig kan tage.

Lyksalige Ven! kun Faa, som du,
Fortiene den smilende Lykke;
Saa nyd den da længe med freidig Hu,
Gid aldrig Sorger dig trykke!
Til Herrens Ære, til Brødres Trøst
Hæv længe din begeistrede Røst,
Og deel i dit huuslige Sæde
Med trofaste Venner din Glæde!
</body>
</poem>

<poem id="oehlenschlaeger2019022111">
<head>
    <title>Til Peter Oluf Brøndsted</title>
    <subtitle>Paa hans Fødselsdag den 17de November.</subtitle>
    <firstline>Jeg tidligt hørte Brøndsted nævne</firstline>
    <notes>
        <note>Oehlenschläger rejste gennem Europa med filologen Georg Köes og arkæologen P. O. Brøndsted i årene 1810-12.</note>
    </notes>
    <pictures>
        <picture ref="jensenca/broendsted-1827"/>
        <picture ref="thorvaldsen/1803-jason"/>
    </pictures>
    <source pages="22-23"/>
    <quality>korrektur1,kilde,side</quality>
    <keywords>goethe,koes,thorvaldsen</keywords>
</head>
<body>
Jeg tidligt hørte Brøndsted nævne:
En Græker og en Digterven.
Ved Elben vi os satte Strevne -
I dig og Koës jeg fandt mit Danemark igien.

I Dresden skiønne Toner, Tavler
Vi sammen hørte, saae; det var i Livets Vaar.
I Weimar mellem gamle Gavler
Vi fandt den store Goethes Gaard.

Og <i>Salve</i> ved hans Dør velkommen bød de Danske.
Vi hilste Tydskland, da i Kamp
Det overvandtes af de Franske;
Napoleon stod i Røg og Damp.

Og Alting adlød Seierherrens Villie.
Vi fulgte ham til hans Paris.
,,<i>Où peut on être mieux qu'au sein de sa famille?</i>''
Sang Folket der i Hundredtusindviis.

Vi skiltes ad. I Rom vi atter fandtes;
Der, store Thorvald! glædte du vort Sind.
Og fastere Venskabsbaandet bandtes,
Hvor Jasons Kunstner fandt sit gyldne Skind.

I Fædreland, i elskte Norden
Vi atter boede sammen, Dør ved Dør;
Og Venskabs Blomst sprang ud ved Isefiorden,
Som hist ved Tibren, Seinen, Elben før.

Og Alderen har ikke giort os gamle,
De fordums Glæder ei os flye;
Vi ikke blot de visne Blomster samle,
End i vort Urtebed der spire nye.

End Danerskialdens Harpe klinger,
Og Brøndsted fra sit Grækenland
Os herlige Cypresser bringer,
Der fæste Rod, som Graner, ved vor Strand.

Min elskte Ven! gid længe vi tilsammen
Da nyde maae den unge Alderdom
Med samme Friskhed, samme Gammen
I Axelskad, som i Paris og Rom!
</body>
</poem>

<poem id="oehlenschlaeger2019022112">
<head>
    <title>Til min Søn William</title>
    <firstline>William, min elskte Søn!</firstline>
    <source pages="23-25"/>
    <quality>korrektur1,kilde,side</quality>
</head>
<body>
William, min elskte Søn!
Ja, Gud høre vil min Bøn,
Lykke dig ledsage.
Livets Blomster, Kraft og Held,
Ved dets skiønne Kildevæld
Fryde dine Dage!

Første Vers du faaer af mig,
Som saa høit dog elsker dig.
Giem det, William kiære!
Naar din Fader er ei meer,
Som en lille Blomst, der leer,
Lad da Verset være!

Trolig du som Dreng har fulgt
Den, der aldrig dig har dulgt,
Hvad hans Indre fyldte.
Mangeri Fryd i stille Krog
Jeg min lille kiære Pog
I min Hytte skyldte.

Nu, da du est vorden Mand,
Holder dog dit Hierte Stand,
Barnligt end det banker.
Ja, min William! jeg det veed,
At en sønlig Kiærlighed
Følger dine Tanker.

Elskte Moder fra os gik,
Snart er nær det Øieblik,
Da Maria reiser.
William og Johannes blier
End her, hvor mit Kirkespiir
Fromt mod Himlen kneiser.

Vær mig stedse, hvad du var;
Da mig mangt et Saar til Arr
Vorder uden Smerte.
Glæden har mig ei forladt;
Til min allerbedste Skat
Regner jeg dit Hierte.
</body>
</poem>

<poem id="oehlenschlaeger2019022113">
<head>
    <title>Peter Frederik Wulff</title>
    <subtitle>Febuar 1842.</subtitle>
    <firstline>Nys, Sorgens Harpe! hængte jeg dig hen -</firstline>
    <notes>
        <note>Peter Frederik (Friderich) Wulff (1774-1842), søofficer, digter og oversætter, hvor især oversættelserne af Shakespeare vandt anerkendelse.</note>
    </notes>
    <source pages="25-27"/>
    <quality>korrektur1,kilde,side</quality>
</head>
<body>
Nys, Sorgens Harpe! hængte jeg dig hen -
    Skal jeg nu flux igien
Fra Egen dig med smeltet Hierte tage,
    Og stemme dig til Klage
    For tabte Ven? -

Nei, elskte Broder! ingen Klage, nei!
    Thi Klynken leed du ei;
Din Aand, skiøndt rigt med Følelse begavet,
    Var hærdet dig af Havet
    Paa Ærens Vei.

Den raske Sømand venter kiæk sin Død,
    Naar Skiebnen bød;
Dog vælger heller han til Hvilestedet
Den Lund, som Frigga selv med Blomster freded,
    End Havets Skiød.

Naar freidig du ad Østersaltet jog,
    Da Døden du bedrog;
Den traf dig ei. Da du paa ,,Lougen'' naaede 
    En Fugl fra Britens Flaade,
    Din Klo i den du slog.

Og Skole holdt du over Ægirs Seng 
    For raske danske Dreng,
Og lærte Gutterne, paa Søen kloge, 
    At heise Dannebroge
    Til Fryd for Danavæng.

Men hiemme du, naar røgtet var dit Kald, 
    Som gamle Helt blev Skiald;
Da som en Færgemand du Shakespeares Skatte 
    Til Siælland oversatte,
    Fik Plads i Kunstnerhal.

Saaledes blev du ogsaa Digterlods; 
    Men, stedse dansk Matros,
Du deelte trofast dine Venners Glæder 
Med vittigmuntre, diærve Sømandssæder.
    Fortient har du din Roes.

Din Smerte var kun snel:
Fra Bragis muntre Spil dig vinkte Hel; 
Da Balbur kom, og bragte dig til Gimle,
    Til Saligheders Himle 
    Høit over Dal og Field.

Ak, dine Børn - de græde ved din Død, 
    Og Skialdens Taare flød;
Men Fædrelandet paa den Tabte skiønner. 
    Og, Wulff! - og dine Sønner
Gaae i det Spor, som du med Kiølen brød.

Thi Havet sletter ud ei Heltespor; 
    Og Mindets Lilie groer
Saa hvid som Skum - men evig som en Stierne,
    Der viser i det Fierne,
    Hvor Helten boer.
</body>
</poem>

<poem id="oehlenschlaeger2019022114">
<head>
    <title>Weyses Jubelfest</title>
    <subtitle>Den 4de April 1842.</subtitle>
    <firstline>Lyd, vort Qvad, ved Høitidsbrag!</firstline>
    <source pages="27-29"/>
    <keywords>weyse</keywords>
    <quality>korrektur1,kilde,side</quality>
    <dates>
        <event>1842-04-04</event>
    </dates>
</head>
<body>
Lyd, vort Qvad, ved Høitidsbrag! 
Fletter Ærens Krone!
Paa vor Weyses Jubeldag
Alle Lurer tone!
Strængeleg og Harpeklang, 
Ei ved Festen svigter,
Toner i vor Høitidssang 
Om vor Tonedigter!

For at give Gildet Kraft - 
Fra hans Trylleslotte,
Henter Brause nu og Saft, 
Walter og Charlotte!
Smedder ham et Smykke! 
Ludlam fra din Klippeblok, 
Skienk din Sanger Lykke!

,,Norden mangler deilig Klang,''
Mange før istemte;
Men da du ved Harpen sang,
Klagen man forglemte.
Skiønne Toner fra din Haand
Tankerne forkynde;
Du forener Nordens Aand
Med en sydlig Ynde.

Livets Sorger, Livets Trøst
Med et henrykt Hierte
Tolkte du; dets søde Lyst
Og dets bittre Smerte.
Macbeths Hexer fulgte du
Dandsende paa Heden;
Og du luttred Christnes Hu
I et saligt Eden.

Ja, fra Luthers Kirke klang,
Weyse! dine Sange;
Og dit Orgel mangen Gang
Har begejstret Mange.
Sydens Velklang skiøn du fandt,
Men dog uden Fristen;
Thi som ægte Protestant
Blev du ægte Christen.

Havde du reist Verden om,
Dvælt ei her i Norden,
Dersom du var født i Rom -
Hvilket Navn paa Jorden!
<w>Her</w> det lyder - herligt vift;
Evigt skal det funkle.
For Apollo ingen List
Kan din Kraft fordunkle.

Den gamle Digters Arne.
Ædle Broder! imodtag,
Hvad du høit fortiener:
Hylding paa din Jubeldag
Af din Musas Venner.
Seent som Olding Harpen slaa
Stærk i Musers Tempel!
Thorvaldsen dig foregaae
Med et godt Exempel!
</body>
</poem>

<poem id="oehlenschlaeger2019022115">
<head>
    <title>Den gamle Digters Arne</title>
    <firstline>I fiirti Aar var Frederiks Slot</firstline>
    <source pages="29-30"/>
    <quality>korrektur1,kilde,side</quality>
</head>
<body>
I fiirti Aar var Frederiks Slot
Mit Hiem. Ei følte jeg Barmen trang;
Det var, som i Barndommen, roligt og godt,
Naar jeg stod i venlige Buegang.
Der boede den gamle Forvalter endnu,
Paa Legemet karsk, som paa Sill og Hu.
Til Graven tilsidst man hans Kiste bar,
Og nu paa Slottet - jeg fremmed var.

I treti Aar udi Axelskad
Mig fulgte min Christiane tro;
Saa muntert formeerte sig Børnenes Rad
Udi den liden huuslige Bo.
De voxte ved faderligt, moderligt Bryst.
I Livet blander sig Sorg med Lyst:
Min Lotte - min Hustru mig forlod.
Dog ikke forladt endnu jeg stod.

Maria, Sønnerne var der end,
Men min Maria følger sin Mand,
Og med sin Harald, min lille Ven,
Hun reiser fra mig til Norges Land.
Hvor er nu Arnen? hvor er nu det Sted,
Som skienker min Alderdom Fryd og Fred?
Den aabned sig atter herligt og godt,
Da Frederiks Slot blev Christians Slot.

Thi Christian ynder sin gamle Skiald,
Der elsker sin Konge, som Viggo sin.
Ved Haugekildens rislende Fald
Staaer deilige Bolig, og den er min.
Der træde Barndommens Minder frem,
Som Roser omkring min Alderdoms Hiem.
Men Takken til Christian som Lilie staaer,
Og alle Roserne overgaaer.
</body>
</poem>

<poem id="oehlenschlaeger2019022116">
<head>
    <title>Til Madame Rosing</title>
    <subtitle>Den 2den Juni 1842.</subtitle>
    <firstline>Der er saa Lidt tilbage</firstline>
    <source pages="30-32"/>
    <quality>korrektur1,kilde,side</quality>
</head>
<body>
Der er saa Lidt tilbage
Fra gode gamle Dage;
Der er saa Lidt tilbage,
Men ogsaa dobbelt kiært.

Men ogsaa dobbelt kiært,
Da det er dobbelt værdt.
Blandt disse sieldne Goder,
Vor ædle gamle Moder!
Blandt disse sieldne Goder
Vi regne dig med Ret.

Vi regne dig med Ret.
End ei af Dage mæt,
Som Egen du med Ære
Staaer stærk blandt dine Kiære,
Og dine Grene bære
Velsignetgrønne Løv.

Velsignetgrønne Løv!
Saameget blev til Støv;
Men du din Stamme reiste,
Kiækt over Tiden kneiste.
Du rank din Stamme reiste,
Og helligt er dens Ly.

Og helligt er dens Ly,
Hvor Børnebørn hentye
Med Døttrene, med Sønner;
Og Gud din Vinter lønner,
Ja, Gud din Vinter lønner
Med deres friske Vaar.

I denne friske Vaar
Dit friske Hierte staaer,
Som da i Ungdoms Alder
Du Nanna var for Balder;
Som da i Ungdoms Alder
Du gik med blonde Haar.

Hvor før var blonde Haar,
Sig hvide Lokker slaaer;
Men hvide, vel at mærke,
De er som Sølvet stærke.
Du bær din Alders Mærke
Som Blomsten fra i Gaar.

Kun fiorten Aar endnu,
Saa fylder hundred du,
De hundrede med Hæder!
Fryd over alle Glæder,
Naaer hundredaarig Hæder
I Børneflokken du!
</body>
</poem>

<poem id="oehlenschlaeger2019022117">
<head>
    <title>Til Gertner,</title>
    <toctitle>Til Gertner</toctitle>
    <indextitle>Til Gertner</indextitle>
    <linktitle>Til Gertner</linktitle>
    <subtitle>da han havde malet mig.</subtitle>
    <firstline>En Digter skriver sine Riim</firstline>
    <pictures>
        <picture ref="gertner/1842-thorvaldsen"/>
        <!-- Det kan næsten kun være dette billede, da digtet befinder sig mellem digte fra 1842. -->
    </pictures>
    <source pages="32-33"/>
    <quality>korrektur1,kilde,side</quality>
</head>
<body>
En Digter skriver sine Riim
Stundom til Tidens Gammen;
Og hvis der er i dem lidt Liim,
Saa holde de vel sammen,
Saa holde de ham sagtens ud.
Hans Krop i Muld, hans Siæl hos Gud -
Hans Vers tilbage blier paa Jord,
Saa at man selv ham leve troer.

Naar mangen vakker Svend og Mø
Har hørt hans Musa qvæde,
Men at han selv længst monne døe,
Da kunde de fast græde.
De saae endnu ham gierne her,
Fordi de fik Poeten kiær.
I Bogen vel han lever fort;
Men hans Skablon - den maatte bort.

I Digtet Aanden prøvet staaer,
Den kiendes ganske nøie;
Men - hvad han havde for et Haar,
Og Næsen og hans Øie
Af Digtet ei man vide fik.
Man gierne dvælte ved hans Blik;
Man gierne smile saae hans Mund,
Som i den friske Levestund.

Hvor meget maa da takkes ei
<w>Den</w>, som har frelst hans Minde;
Som greb hans ægte Contrafei,
Og lod det ei forsvinde!
Alt mangen ædel Kunstnerhaand
Mit Billed gav med Liv og Aand;
Din Farve, Gertner! nær jeg seer
Ved store Thorvalds Form i Leer.
</body>
</poem>

<poem id="oehlenschlaeger2019022118">
<head>
    <title>Peter Oluf Brøndsteds Jordefærd</title>
    <subtitle>Den 2den Juli 1842.</subtitle>
    <firstline>Hvo veed hvor nær mig er min Ende?</firstline>
    <source pages="33-35"/>
    <dates>
        <event>1842-07-02</event>
    </dates>
    <quality>korrektur1,kilde,side</quality>
</head>
<body>
<nonum><center><w>Før Talen</w></center></nonum>    
Hvo veed hvor nær mig er min Ende?<note>Cf. Frederik Rostgaards <xref poem="rostgaard2019022601"/>.</note>
Hver christen Siæl vel spørge maa;
Thi Støvets Tant kan den ei blænde,
Hvis Blik i Evigheden saae.
Vor tabte Ven! did skued du,
Og hvad du aned, veed du nu.

Stærk var du, som en nordisk Kæmpe,
Og sund og freidig var din Aand,
Din Flid ei Styrken kunde dæmpe.
Dig fængsled ikke Tidens Baand,
Din muntre Kraft, din Raskheds Iil
Stod i dit lyse Vennesmiil.

Da snubled du paa raske Bane;
Mangt herligt Fremtidsfrø blev qvalt,
Og Videnskabens skiønne Fane
Brat Høvdingen af Haanden faldt.
Din Laurbærkrands blev dækt med Støv -
Men evigt er dens grønne Løv.

---

<nonum><center><w>Efter Talen</w></center></nonum>    

Vor Ven! hvad der var skiønt paa Jorden,
Det vinkte dig i Guds Natur:
Som Yngling iilte du fra Norden
Til Hellas' minderige Muur;
Men over Skiønhed, Lærdom stod
Dig Christi Ord: Veer from og god!

Ja, Christen var du, ædle Døde!
Med Aand forbandt du Hierte varm;
Derfor i salig Morgenrøde
Dig trykker Jesus til sin Barm,
Og fra din hulde Frelsers Favn
Du smiler til vort Vennesavn.
</body>
</poem>

<poem id="oehlenschlaeger2019022119">
<head>
    <title>Det norske Huus i Søndermarken</title>
    <firstline>Det lakked ad min Dronnings Fødselsdag</firstline>
    <source pages="35-36"/>
    <quality>korrektur1,kilde,side</quality>
</head>
<body>
Det lakked ad min Dronnings Fødselsdag;
Naturen havde smykket sig til Festen,
Paa Bladene laae Duggens Perlelag,
Og Rosen var der alt som Sommergiesten.

Jeg gik omkring, jeg sad i Somrens Favn,
Med hvert et Træ, med Blomsterne fortrolig,
Hvor Kongen havde lindret mig mit Savn,
Og skienket mig den skiønne Digterbolig.

Ak, tænkte jeg, gid ret du kunde nu
Beskrive Følelsen for din Fyrstinde!
Det er saa fattigt, at bestandig du
Blot rækker den sædvanlige Kiærminde.

Opfindelse - det er en Digters Pligt;
Ei nok, at du Amalia velsigner,
Nei, du maa bringe Dronningen et Digt,
Som ei det forrige for meget ligner.

Jeg grubled, og gik om i Slottets Park,
Men intet Nyt endnu jeg havde fundet.
Ind treen jeg i den stille Søndermark,
I Biælkehuset satte mig, og grunded.

Det norske Huus! Jeg sad i Stuen der,
Hvor ranke Graner grønne Tæpper virke,
Hvor over Broen, over Vei og Træer
Staaer med sit Spiir min Barndoms lille Kirke.

Da faldt en Straale giennem Busken sært,
Og farved Blad og Griffel, med sin Lue.
Ei! tænkte jeg, har ei vor Dronning lært
At læse just i denne Biælke-Stue?

Jo, ganske vist! hun har mig det fortalt.
Ukiendt med Livets Sorger og dets Goder,
Men yndig og en venlig Engel alt,
Hun sad med Bog og staved hos sin Moder.

Og hvor Amalia har læse lært,
Der vil i Dag et Digt jeg hende skrive;
Saadan det vorder hendes Hierte kiært,
Om end Apol ei Kraft mig skulde give.

Og Digtet har jeg skrevet, Dronning! hvor
De første Sprogets Tegn du monne sanke.
Nu nøies ikke længer du med Ord,
Din Aand, din Siæl vil Følelse, vil Tanke.

At varmt for dig din Digters Hierte slaaer,
Taknemligt, - har du længe vidst, Fyrstinde!
Men hvad i Hiertet dybest foregaaer,
Derfor kan Tanken intet Udtryk finde.
</body>
</poem>

<poem id="oehlenschlaeger2019022120">
<head>
    <title>Det kiøbenhavnske Skydeselskabs Trehundredaars-Fest</title>
    <subtitle>Den 30te Juni 1842.</subtitle>
    <firstline>Nu Lurerne tone med Høitidsbrag</firstline>
    <source pages="37-38"/>
    <dates>
        <event>1842-06-30</event>
    </dates>
    <quality>korrektur1,kilde,side</quality>
    <keywords>christian3,frederik2,christian4,frederik3</keywords>
</head>
<body>
Nu Lurerne tone med Høitidsbrag,
Som hist i det gamle Leire! ,
Vort Samfund hilser sin Jubeldag,
Trehundredaars-Festen vi seire.

Du lod dig af Tidernes Vover slaae,
Sig mangen Kraft monne spilde;
Men ikke dog kan det kiendes paa
Dit Ansigt, vort gamle Gilde!

Du fik ei Rynker som ældre Mand;
End nyder du Livets Goder,
Saa ung, som da tredie Christian
Sig skrev i din Bog som ,,Broder''.

Saa fro, som da Fredrik den Anden sad,
Og hæved i Hallen sin Stemme,
Og raabte til sine Borgere glad:
,,Børn! Kongen er ikke hiemme.''

Saa stolt, som da Christian den Fierde gik
Til dig, mens Sværdene hviilte,
Og drak med dig ved din Pindsedrik,
Mens Pindselilierne smiilte.

Saa stærk, som da tredie Frederik Gavn
Du yded bag Axelhøien.
Dengang du frelste ham Kiøbenhavn,
Da traf du først ret Papegøien.

Ja, stolt kan du see paa Forgangenheds Aar.
Forsvunden er mangen Seiler;
Som Borg paa Klippen ved Floden du staaer,
Og dig i Bølgerne speiler.

Og Venskab end aabner sin varme Favn;
Den stærk, som i Oldtid, os gieste!
Vort Valgsprog er - i Trefoldigheds Navn -
,,Den lige Vei er den bedste''.

Og Festen for Drot og for Borger er Fest
Endnu, som i Oldtids Dage.
End Danerkongen, vor venlige Giest.
Her gierne til Takke vil tage.

Den bedste Drue, vor Christian veed -
Udmærket ved Kraft og Dyder -
Er Folkets Trostab og Kiærlighed;
Og den i hans Bæger flyder.

Thi hæver nu Bægret! Det er en Skaal,
Hvorefter vi alle tørste:
Vort Samfund stræbe til ædleste Maal!
Gud signe Folket og Fyrste!
</body>
</poem>

<poem id="oehlenschlaeger2019022121">
<head>
    <title>Til Hendes Majestæt Enkedronningen</title>
    <subtitle>paa Frederiksberg Slot.</subtitle>
    <firstline>For over et halvhundred Aar</firstline>
    <source pages="38-41"/>
    <quality>korrektur1,kilde,side</quality>
</head>
<body>
For over et halvhundred Aar
Gik her den lille tiaars Dreng
Paa Fredriksberg i Kongens Gaard.
Endnu ei slog han Harpens Stræng;
Men høit henrykte Jordens Grønt
Og Himlens Blaa hans unge Bryst,
Og hvad ham mødte, Stort og Skiønt,
Betragted han med Digterlyst.

Da kom i Danmarks friske Mai
En ung Fyrstinde som en Fee.
Den Aften Skialden glemmer ei,
Da først han hende fik at see.
O, hvilken Fest! Han mindes godt
De Spillemænd med Fløiter, Bas;
Forvandlet blev det stille Slot
Ved Feen til et Feepalads.

Men det var ingen hedensk Fee,
Hvis Luner trued Jordens Liv;
I Kirken tidt han kunde see
Med Psalmebog den ædle Viv.
Hun ved sin Fredriks Side sad;
Hun deelte med ham Lykken fro,
Hun for hans Held til Himlen bad,
Hun elsked ham til Døden tro.

Hvad er i al den Tid dog skeet,
Fra Skialden saae dig første Gang!
Det aned ingen Tids Prophet,
Det rummer ingen Skialdesang.
Nys vakt den unge Verden stod
Ved Washingtons, ved Franklins Aand;
Men Frankrig vælted sig i Blod,
Da sønnerslidt var hvert et Baand.

Den store Mand, din Fredriks Ven,
Sin store Rolle spillet har;
Paa Sanct Helena sov han hen,
Europa ham for snever var.
Og Grækeren - Alfader! styrk
Hver Siæl, som bønlig til dig seer -
Og Grækeren var meer ei Tyrk;
Gud veed, om han blier Græker meer.

Og Tidens Bølger vælted sig
Fra Evighedens dybe Skiød,
Og Stormens Magt traf ogsaa dig,
Og mangt et Bulværk sønderbrød.
Men trøstet, salig i din Gud,
Dit kongelige Hierte slog;
Du knælte for hans Almagtsbud,
Den bittre Kalk du lydig tog.

Men Alderdommen Honning har,
Saa godt som Livets unge Vaar;
Igien, Maria dyrebar!
Med liflig Fryd dit Hierte slaaer.
I sund og kraftig Alderdom
Alt ved din Caroline fro,
Nu Vilhelmine til dig kom;
Du glædes ved dem begge to.

Paa Slottet med den lyse Fløi
Du smiler atter, som i Fior;
Og - nær din skiønne Sommerhøi
Tilfreds din gamle Digter boer.
Du yndte tidt hans Yngdomssang,
Opmuntred ham, naar du ham saae;
Du vil ei heller denne Gang
Det lille Skialdeqvad forsmaae.
</body>
</poem>

<poem id="oehlenschlaeger2019022122">
<head>
    <title>Til min Maria Louise</title>
    <subtitle>Paa hendes Fødselsdag, den 3die September 1842.</subtitle>
    <firstline>For første Gang i fiir og tyve Aar</firstline>
    <source pages="41-42"/>
    <dates>
        <event>1842-09-03</event>
    </dates>
    <quality>korrektur1,kilde,side</quality>
</head>
<body>
For første Gang i fiir og tyve Aar
Jeg ikke paa din Fødselsdag dig seer.
Med Længsel gamle Skiald sin Harpe slaaer -
    Hvad kan han meer?
Men Strængens Lyd til fierne Kyst ei naaer.

Dog - Siælen ei behøver Harpeklang;
Thi Datterhiertet staaer i Sympathie
Med Faderhiertet, og den Melodie,
    Som Aanden sang,
Som Himlen os har lært, den høre vi.

Den høre vi, skiøndt Havet os har skilt
Vel hundred Mile med sit mægtige Vand,
Op Fieldet sine Pyramider stilt,
    Og salten Strand
Sig langstrakt mellem os henbugter vildt.

Den Due, som hvert Sted at finde veed,
Hvis Englevinge trodser længste Vei -
Med Brevet om sin Hals - er Kiærlighed;
    Den tynges ei
Af Bladets himmelblaa Forgietmigei.

Skiøndt kun en Due, stærk den er, som Ørn.
Hvad Ørn? en Ørn mod den er saare svag;
Den flyver, hvor det bedste Skib blier Vrag,
    Til Fader, Børn,
Den spørger ei om Sommer-, Vinterdag.

Veltalende, hvor Tanken vorder stum;
Thi Tanken standser snart for Støvets Aand,
Men Kiærligheden kiender intet Baand
    I Tid og Rum,
Og selv i Døden har den Overhaand.

Saa flyv, du Helligaand! flyv til den Bo,
Hvor hun som Viv og Moder Glæden fandt;
Hvor hun har ikke glemt i huuslig Ro
    Den Tid, som svandt,
Og dem, som tidligst hendes Hierte vandt.
</body>
</poem>

<poem id="oehlenschlaeger2019022123">
<head>
    <title>Sang</title>
    <subtitle>
        <line>i Anledning af</line>
        <line>Kongens Fødselsfest.</line>
        <line>Afsiungen i Skydeselskabet den 22de September 1842.</line>
    </subtitle>
    <firstline>Da sidst vi sad ved dette Bord</firstline>
    <source pages="42-43"/>
    <dates>
        <event>1842-09-22</event>
    </dates>
    <quality>korrektur1,kilde,side</quality>
</head>
<body>
Da sidst vi sad ved dette Bord
I Jubelfestens Rader,
Da sang med os i Broderchor
Vor Konning og vor Fader.
Han deelte gamle Gildes Fryd
Med Kongekraft og Borgerdyd;
Og henrykt ved Kartovers Lyd
Vi hilste dig, vor Fader!

Nu reiser du i Landet om,
Og Kiærlighedens Flamme
Var, hvor du gik, og hvor du kom.
O Christian! den samme.
Ei burde blot din Axelstad
Sig føle ved din Nærhed glad;
At gieste dem de Fierne bad,
Æt af den gamle Stamme.

O, Kongens Nærhed er et Held,
Hvorved hver Grøde trives,
Den er et lifligt Kildevæld,
Hvorved hvert Straa oplives.
Og derfor drager du omkring,
Som Oldtids Drot, fra Thing til Thing;
Og hele Danmark er en Ring,
Som dig af Troskab gives.

Reis lykkelig, vor elskte Drot!
Opliv hver Landets Kilde.
Sid i din Stad og paa dit Slot
Som kraftig Gubbe silde!
Hil os! vi see dig snart igien,
Vor Fader og vor Kongeven!
Vort Ønske tone mod dig hen:
Glem ei det gamle Gilde!
</body>
</poem>

<poem id="oehlenschlaeger2019022124">
<head>
    <title>For Konge og Land</title>
    <subtitle>Af en Tale, holden i Anledning af Kongens Fødselsdag ved Universitetsfesten den 28de September 1842.</subtitle>
    <firstline>Almægtige Gud! skienk Danerkongen Lykke</firstline>
    <source pages="44-45"/>
    <dates>
        <event>1842-09-28</event>
    </dates>
    <quality>korrektur1,kilde,side</quality>
</head>
<body>
Almægtige Gud! skienk Danerkongen Lykke,
Lad Herthas Krands lang Tid hans Hoved smykke,
Lær andre Fyrster, mens vi ham velsigne,
        Christian at ligne.

Gak Haand i Haand med ham, Amalia kiære!
Du Kongevældens Ynde, Dydens Ære!
Sig Kiærlighed og Tro i dig forbinde,
        Du ægte Qvinde!

Og du, hans Søn! gak frem paa Christians Veie.
I Fredrik Danmark atter Christian eie!
Da skal, som han, du danske Hierte vinde
        Med huld Fyrstinde.

Beskyt, o Gud! den hele Kongestamme.
Det Oldtid bad, end bede vi det Samme;
Thi Landets Børn bør Kiærligheden nære
        For Kongens Kiære.

Velsign, o Gud! den tappre danske Kriger.
Nu stormer han ei meer, at vinde Riger,
Men hædrer end - det negter selv ei Avind -
        Forfædres Glavind.

Vort Dannebrog! stolt stiger Danskens Tanker,
Naar skiøn du vifter over Egens Planker;
Udbred den Roes, som dig bestandig følger,
        Paa Havets Bølger.

Fiern, Gud! fra den vindskibelige Borger,
Hvad Sindet trykker, Smaalighedens Sorger;
Lad kraftig, snild ham Borgernavnet bære
        Til Danmarks Ære.

Og du, som overstaaet har dit Onde,
Du - ikke længer Træl, men danske Bonde!
Rask som en Fisker, fuur med Plougen Muldet,
        Høst Agerguldet.

Skienk, Herre! dine Tienere det Hierte,
Hvori ei slukkes Gudsfrygts sande Kerte.
Ei Frækhed eller Overtro forkue
        Den rene Lue!

Lad Videnskab og Kunst bestandig være
Det lille Danmark til ei liden Ære!
Lad i vor snevre Kreds den Tanke trøste:
        At rigt vi høste!

Og du, vor Skole, Fædrelandets største,
Som grundet blev af Christian den Første!
Deel med Skioldungen stedse Held og Gammen,
        Som Blomst i Stammen.
</body>
</poem>

<poem id="oehlenschlaeger2019022125">
<head>
    <title>Ved C. E. F. Weyses Jordefærd</title>
    <subtitle>Den 13de October 1842.</subtitle>
    <firstline>Kunsten sørger. Sløret Harpen hænger</firstline>
    <source pages="45-47"/>
    <dates>
        <event>1842-10-13</event>
    </dates>
    <keywords>weyse</keywords>
    <quality>korrektur1,kilde,side</quality>
</head>
<body>
<nonum><center><w>Før Talen.</w></center></nonum>

<nonum><center><w>Chor.</w></center></nonum>
Kunsten sørger. Sløret Harpen hænger
Taus og strængeløs paa Danmarks Eeg.
Sangens Mester fryder ikke længer
    Med sin skiønne Toneleg.
Kunstens Venner sørge. Ved hans Baare
Ei ledsager fremmed Lyd vor Sang;
Han maa selv os laane til vor Taare
    Sine Toners søde Klang.
Ja, saalænge Sangen Siælen rører,
Hvergang, Ædle! dine Toner lød,
Atter lever du, dig Danmark hører,
    Sangens Mester er ei død.

<nonum><center><w>Qvintet.</w></center></nonum>
Dyrebart er os dit Minde,
Danmarks Møer dig Krandse binde,
Du var ømme Hierters Tolk.
Høit din Lyra Siælen svinger.
    Andagts Vinger
Din Begeistring gav dit Folk.
Munterheden selv du skienkte
Adel ved din Toneleg;
Men - da hen du Harpen hængte,
Da blev Glædens Rose bleg.

<nonum><center><w>Qvartet.</w></center></nonum>
Weyse! tidt naar Vaarens Morgenrøde
Bredes over Græs og Blomster ud,
Smile skal din Aand til os fra Gud,
Mens vort Øre Lærkens Toner møde.
Og naar høstligt Maanens blege Lue
Spreder Veemod over Skov og Vang,
Skal igien ved Nattergalesang
Vi som Engel dig ved Harpen skue.

---

<nonum><center><w>Efter Talen.</w></center></nonum>

<nonum><center><w>Choral.</w></center></nonum>
Ei Dødens Haand dig raned;
Den Harmonie, du aned,
Du nu først ret forstaaer.
Dig Engles Chor indvier
Til hine Melodier,
Som jordisk Læben ei formaaer.

De Kiære du ei savner;
Din Schulz dig hist omfavner,
Din Mozart er dig nær.
Som Engel de dig smykke
Til Kiærlighedens Lykke
I Evighedens Rosenskiær.

Men vi, som staae tilbage.
Ved Graven vil ei klage,
Skiøndt ei du sees igien.
Saa sov da vel, du Kiære!
End est du Danmarks Ære;
Men Venskab, ak! har tabt en Ven.
</body>
</poem>

<poem id="oehlenschlaeger2019022801">
<head>
    <title>Sang</title>
    <subtitle>
        <line>paa det medicinske Selskabs Stiftelsesdag.</line>
        <line>Den 14de October 1842.</line>
    </subtitle>
    <firstline>Paa gamle Selskabs Fødselsdag</firstline>
    <source pages="47-50"/>
    <dates>
        <event>1842-10-14</event>
    </dates>
    <quality>korrektur1,kilde,side</quality>
</head>
<body>
Paa gamle Selskabs Fødselsdag
Vil vi fornøiet siunge.
Det skifted ofte Broderlag,
Steds ung igien med Unge.
Endskiøndt det fylder nu Halvfierds,
Det smedet blev af varigt Erts,
Og lader end med Ungdomsbrag
Sit Qvad i Hallen runge.

Vel see vi aldrig dem igien,
Som først det forestode;
Dog lever Navnet <w>Callisen</w>,
Dog lever Navnet <w>Tode</w>.
Med sielden Kundskab og Forstand,
Alvorlig Mand - og munter Mand,
Og Ære for sit Fædreland;
Hygeas Sønner gode!

End fandtes ei de Livets Froe,
Som Alderen fordreve;
En Doctor selv engang maa døe,
Han kan ei altid leve.
Vor <w>Herholdt</w> og vor <w>Saxtorph</w> kiær
For tidligt dog vi savned jer;
Men broderligt I mindes her,
I Hiertet end I leve.

Vort Selskab! herligt du bestaae,
Skiøndt dine Dage glide.
Til selve Tidens Haar blier graae,
Og Sommerens blier hvide.
Nu med en god Samvittighed
Kan vi til Bords os sætte ned;
Den Qval, hvoraf Forfædre leed,
Skal Nutid meer ei lide.

Nu svækkes ikke meer Natur,
Ved Blodet af at tappe;
Og selve Gudernes Mercur
Vi ei saa meget klappe.
Vel var der dem, der atter fik
Til Ære bragt lidt Arsenik;
Men helst vi skienke Sundhedsdrik,
Og ei paa Livet lappe.

Sært skifted ofte Medicin,
Dog ikke her i Landet;
Først var det bare Brændeviin,
Saa blev det bare Vandet.
For Fylden vel blev man fri,
Men, ak! - ved Homøopathie.
Ei, Brødre! foretrække vi
Det Ene for det Andet.

Nei, Dødens grumme Majestæt
Skal Overhaand ei tage;
Ved sunde Naad, ved sund Diæt
Bedst holdes han tilbage.
Vor Kunst! din Fremgang fik Beviis:
Nu komme Folk i Paradiis
Bedækket først af Vintrens Iis.
Sig Døden maa beklage.

Men, Brødre! hvad Diæt angaaer
Og slige gode Skikke,
Saa - det sig af sig selv forstaaer -
Til Fester due de ikke;
Vor Æsculap paa slig en Dag
Slaaer paa sin Farbroer aldrig Vrag.
Smiil, Bacchns! i vort Broderlag.
Vor egen Skaal vi drikke.
</body>
</poem>

<poem id="oehlenschlaeger2019022126">
<head>
    <title>Dansk Sangertak</title>
    <subtitle>
        <line>Til Medlemmerne af det svenske Academie, da de skienkede mig deres Hæderstegn.</line>
        <line>November 1842.</line>
    </subtitle>
    <firstline>Hvor Odins gamle Tempel stod</firstline>
    <source pages="50-53"/>
    <keywords>racine,corneille,kellgren,franzen,wallin,tegner</keywords>
    <quality>korrektur1,kilde,side</quality>
</head>
<body>
Hvor Odins gamle Tempel stod
Til Held for Kraft og Seir,
Og hvor for gode Aar med Blod
Der offredes til Freir;

Der stiftedes i sene Tid
Et Samqvem af en Drot,
Som - skiøndt han tapper var til Strid -
Om Freden tyktes godt.

Udslettet vel var ældste Spor
I Tidens Taagedunst,
Og derfor artede sig Nord
Spagt efter velske Kunst.

Paris i tredie Gustafs Tid
Bød Aanden, som et Rom,
Og derfor Lilien, stolt og hvid,
Til gamle Sigtun kom.

Man malte den paa Freiers Skiold;
Men Heltens Hellebard
Alt kraftigt svang en Leopold,
Stærk som en Leopard.

Racines Smag, Corneilles Kraft
Alexandrinen klang,
Og Thor greb til sit Hammerskast,
Naar Odins Barde sang.

Dog - Strængens Klang var udenlandsk,
Og Gustaf følte selv,
At hvad der arted sig paa Fransk,
Kom ei fra Nordens Elv.

Rørt lytted han til Fossens Fald;
En Digter blev ham kiær,
Og Kellgren - Gustaf Wasas Skiald -
Treen Kongen mere nær.

Nu vaagned Ydun af sin Blund,
Og Røsten klang saa rem,
Da sine Viser lærte hun
Den yndige Franzén.

Men Hedenskabet dybt i Skriin
I Kæmpehøien laae,
Da Troen lærte dig, Wallin!
Din Davidsharpe slaae.

Og Axels, Frithiofs Elskov sød
- Som man et Nordlys seer -
Med Trolddom fra din Harpe lød,
Sødtsiungende Tegnér!

Du skildred Ynglingheltens Daad
Saa kraftig og saa huld;
Og ved din Sang blev Freias Graad
Os til et ægte Guld.

Og mangt et herligt Digterblad
Fløi over Øresund;
Til Kiærlighed blev gammelt Had
I Svea, Danalund.

Ak, selsom er slig Ungdomstvist;
Først Manden vide faaer,
At Tornen voxer først paa Qvist,
Hvor siden Rosen staaer.

Men Kiærlighed høimodig tidt
I Godhed ødsel blier;
Og - som os Hadet gav for lidt -
Den os for meget gier.

Saadan mod mig! Knap Høimod endt,
For strax igien begyndt!
Fra Svithiod atter Skialden sendt
En gylden Æresmynt!

O dyrebart, hvad I mig gav!
Men stum giør Tak mit Bryst.
At tage Guld med i min Grav,
Dertil fast faaer jeg Lyst.

Men - meer, end Guld, er eders Ord;
Mig hellige til Død.
Tak, elskte Venner fiernt i Nord!
For Hæderen, jeg nød.
</body>
</poem>

<poem id="oehlenschlaeger2019022127">
<head>
    <title>Til Fru Johanne Louise Heiberg</title>
    <subtitle>Med et Exemplar af det tragiske Drama Dina.</subtitle>
    <firstline>En Digter sad ved Phantasiens Elv -</firstline>
    <source pages="53"/>
    <keywords>heibergjohanne</keywords>
    <quality>korrektur1,kilde,side</quality>
</head>
<body>
En Digter sad ved Phantasiens Elv -
Hvad Ydun for ham sang, dermed han Folket rører;
Men, Hulde! du var hendes Dina selv,
Den bedste Blomst i Krandsen dig tilhører.

Skiærsommer blev ved dig min Digter-Juul,
Din Ild, din Ynde taaler ingen Vinter:
Du mine Svibler tog af deres Skiul,
Og trylled dem til unge Hyacinther.
</body>
</poem>

<poem id="oehlenschlaeger2019022128">
<head>
    <title>Englene</title>
    <subtitle>Til et Basrelief af Thorvaldsen.</subtitle>
    <firstline>Den Uskyld og den høie Dyd, den Ynde</firstline>
    <source pages="53-55"/>
    <!-- TODO: Find Thorvaldsens relief -->
    <keywords>thorvaldsen</keywords>
    <quality>korrektur1,kilde,side</quality>
</head>
<body>
Den Uskyld og den høie Dyd, den Ynde,
Som saligt lever, som kan aldrig synde,
Den hellige Skiønhed, som paa Livets Bane
Vi see som Glimt, hvis Evighed vi ane,
Henrykt i Salighedens Øieblikke
(Den Lastefulde, Daaren seer den ikke) -
Den tænke vi, med Vinger, Liliestængle,
Med Fløiter, Sang og Strængeleg, som Engle.

Saadan dem Hyrderne paa Marken skued
Den første, søde Juul, da Himlen lued
Ved Midnat, som i fagrest Morgenrøde,
Da Gud som Barn paa Jorden lod sig føde,
Da Haabet udsprang, da Dødsangsten døde.
Saaledes daled Evangeliets Bringer
Til Jordens tunge Støv paa lette Vinger.

Men de forsvandt, de Hellige, de Kiære;
Og nu lod Christenheden Julen være
Uskyldighedens Fest med fromme Skatte,
Og Himlens Engle maatte Børn erstatte,
Thi Jesus monne dem jo selv velsigne.
Skiøndt vingeløse, Englene de ligne;
Og ikkun Børn igien og deres Lige,
Vi lukkes ind i Uskylds Himmerige.

Dog ikke blot som Børn vi Engle tænke;
Hver ædel Siæl, befriet fra Støvets Lænke,
Hver salig Afdød, fra vor Kreds forsvunden,
Har atter vi som Himlens Engel funden.
Hver Juleqvæld i Siælens Vinter-Sommer
Bevinget ned til os vor Engel kommer,
Og styrker med sin lyse Stiernekerte
Tro, Kiærlighed og Haabet i vort Hierte.

O, Venner! Blikket her paa Tavlen fæster,
Og seer, hvad han har viist, den store Mester:
Seer I nedsvæve disse Himmelchore
Til Jordens Trøst, de Smaae huldt med de Store?
Med fromme Blik, med milde Smiil paa Kinder,
Som Fremtids Haab, Erindrings hellige Minder,
De hilse os, og høit i skiønne Klynge
Hosianna de til Jesu Ære synge.
</body>
</poem>

<poem id="oehlenschlaeger2019022129">
<head>
    <title>Sang</title>
    <subtitle>
        <line>ved Hofpræst Paullis og Frøken Mynsters Bryllup.</line>
        <line>Den 16de Juni 1843.</line>
    </subtitle>
    <firstline>O Kiærlighed! dig skabte Gud</firstline>
    <source pages="55-57"/>
    <dates>
        <event>1843-06-16</event>
    </dates>
    <quality>korrektur1,kilde,side</quality>
</head>
<body>
<nonum><center><w>Før Vielsen.</w></center></nonum>

O Kiærlighed! dig skabte Gud
Til Jordens Fryd, til Aandens Ære;
Thi har bestemt hans Faderbud:
Du Livets Engel skulde være.
Naar du til Himlen løfter dig,
Som en Seraph du dig opsvinger;
Men giør du Jorden lykkelig,
Da daler du paa lette Vinger.

Gud skabte dig, o Kiærlighed!
At bringe Liv i Støvets Larver;
Og straalende fra Himlen ned,
Du blomstrer frem i mange Farver:
Som Lilie hvid ved Elsktes Vaar,
Som Troskab grøn, hvor Glæder svinde,
Som Rose rød i Ungdoms Vaar,
Ved Vennebarm som blaa Kiærminde.

Her for dit Altar knæler ned
Din Tiener, du, som Flammen tænder!
Tidt, rørt af Andres Kiærlighed,
Han lagde Hænder her i Hænder;
Nu rækker han med henrykt Aand,
Mens fromme Taarer Øiet væde,
Den hulde Brud sin egen Haand.
Velsign dem, Gud! og skienk dem Glæde.


<nonum><center><w>Efter Vielsen.</w></center></nonum>

Ja, Glæde, hulde Kiærlighed!
Straal dem ved alle Livets Fester.
Lys, Leder for sin Menighed
Han vorde, som hans ædle Mester!
Men Talen svigter ham i Dag,
Mens stumme Taare Kinden bader;
Sin Mester trykker han i Dag
Til kiærlig Sønnebarm som Fader.

Lyksalige, hvis Ægtestand
Skal ei din Barndomsfryd forandre!
Vor hulde Betty med sin Mand
Skal - nogle Skridt fra Hiemmet vandre.
Hver Dag hun komme kan igien,
Forældrene til Hiertet trykke,
Og dele med sit Hiertes Ven
Sin Hustru- og sin Datter-Lykke.

Ja, store Gud! din Kiærlighed
Skal Ild din fromme Tiener give,
At, kraftig for sin Menighed,
Dens Talsmand lang Tid han kan blive.
Skienk ham den gode Stræbers Løn,
At Stormen ei hans Rose rokker,
At end den - som i Vaaren skiøn -
Maa pryde deres sølvgraae Lokker!
</body>
</poem>

<poem id="oehlenschlaeger2019022130">
<head>
    <title>Vennerne i Bergen</title>
    <subtitle>Den 16de Juli 1843.</subtitle>
    <firstline>Først vinkte Normænd mig til Norge</firstline>
    <source pages="57-58"/>
    <dates>
        <event>1843-07-16</event>
    </dates>
    <keywords>holberg,bull</keywords>
    <quality>korrektur1,kilde,side</quality>
</head>
<body>
Først vinkte Normænd mig til Norge -
Det kiære, gamle Broderfolk,
Og Fieldets steile Kæmpeborge,
Omvæltningens og Styrkens Tolk.
Nu vinktes jeg til Norrig atter;
Men det var ei det store Field:
Hos Mand og Barn en elsket Datter
Mig giorde lange Reise snel.

Jeg første Gang blot kom til Vigen,
Til Ringerikes skiønne Dal;
Nu gik det i bestandig Stigen,
Som om det var til Thrudvangs Sal.
Jeg saae den evignøgne Klippe,
Hvor man for Storhed glemmer Smukt,
Hvor Friggas grønne Bælter slippe,
Hvor Skyen selv er Blomst og Frugt.

Nu staaer jeg her med hellig Glæde,
Omringt af kiærlig Vennerad,
I Nordens gamle Kongesæde,
I Olaf Kyrres Handelsstad,
Hvor Harald sad med Kongestaven,
Den ædle Hakon Adelsteen,
Men hvor den Kirke svandt med Graven,
Som giemte Gilles, Sværes Been.

Nu staaer jeg her, hvor Nordens Ære,
Den store <w>Holberg</w>, Lyset saae,
Som evig skal velsignet være,
Saalænge Skialde Harper slaae.
Nu staaer jeg her, hvor Kæmpefieldet
Sig med sin Dal saa huldt forbandt,
Og hvor, af Synet overvældet,
Selv Biergets <w>Bul</w> sin Tone fandt.

Hvad Under, at det Folk, som trives
Paa denne Strand, høit elsker Kunst,
Og at min Digterbarm oplives
As deres Hæder, deres Gunst?
At den mig hæver i det Høie?
Hvad giver jeg til Giengield? - Ak!
Et Vers - og Taaren i mit Øie;
Men I forsmaaer ei denne Tak.
</body>
</poem>

<poem id="oehlenschlaeger2019022131">
<head>
    <title>Sang</title>
    <subtitle>
        <line>i Anledning af</line>
        <line>Kongens Fødselsfest.</line>
        <line>Afsiungen i Skydeselskabet den 22de September 1843.</line>
    </subtitle>
    <firstline>I Oldtid, selv blandt Kæmper vilde</firstline>
    <source pages="58-59"/>
    <dates>
        <event>1843-09-22</event>
    </dates>
    <quality>korrektur1,kilde,side</quality>
</head>
<body>
I Oldtid, selv blandt Kæmper vilde,
Var Sundheds Brønd et Guddomsværk:
Naar Odin drak af Mimers Kilde,
Da blev han atter ung og stærk.
Velkommen, Drot! fra Mimers Væld;
Det spaaer din Fremtid Kraft og Held.

I Eensomhed den Kilde rinder,
Som skienkte dig paa Arbeid Ro.
Der farved Styrken dine Kinder;
Nu staaer du atter blandt os fro.
Her flyder Viin i bredfuldt Maal
Til din, vor gode Konges, Skaal.

Men Sundheds Væld og Glædens Bæger
Er svag dog mod den Aandedrik,
Som kraftigst Hiertet vederqvæger,
Fordi dens Spring fra Hiertet gik.
Den Drue sendte Himlen ned,
Dens Guddomsnavn er - <w>Kiærlighed</w>.

Vor Christian! see, denne Drue
Vi kryste dig - en ædel Frugt;
Og faderlig og sønlig Lue
Hos os skal aldrig vorde slukt.
Det er det sande Sundhedsvæld,
Som skienker Danmark Kraft og Held.
</body>
</poem>

<poem id="oehlenschlaeger2019022132">
<head>
    <title>Sang</title>
    <subtitle>
        <line>af Helsingørs Borgere til Kongen og Dronningen.</line>
        <line>Den 10de December 1843.</line>
    </subtitle>
    <firstline>Ærværdig Fæstning staaer</firstline>
    <source pages="60-61"/>
    <dates>
        <event>1843-12-10</event>
    </dates>
    <quality>korrektur1,kilde,side</quality>
</head>
<body>
Ærværdig Fæstning staaer
Paa Siælland over Sundet
Vel flere hundred Aar.
Den pryder deiligt Øens Kyst;
Som Skiold for Danmark skiermed
Den lang Tid Landets Bryst.

Men ei Kartovens Brag
I Dag til Kampen lyder;
Det kalder ei til Slag.
I gamle Fæstning Kirken staaer,
Og der sig Hiertet hæver
Fromt, som i fordums Aar.

Vor Kirke vies ind
Paa ny af Drot og Folket
Med gudhengivent Sind;
Et Billed for hver Nordens Mand:
,,Guds Huus i Kampebarmen!''
Da holder Kæmpen Stand.

For Gud og Konge staaer
Hver ærlig Danskes Hierte
Nu, som i fordums Aar.
Varmt hæver sig vor Bøn til Gud
For Fædreland og Konge
Paa Troskabs første Bud;

Og for vor Konges Viv,
Vor Dagmar, for den Fromme.
Gud signe Begges Liv!
,,Held Christian og Amalia!''
Qvad Danmark over Sundet,
Og Bølgen svarte: Ja!

Vort Land! dit Held bestaae,
Saalænge Freier skienker
Guld af de tunge Straae.
Nu, Kronborg! hæv din Tordenrøst;
For gamle Skioldungkrone
Ton med dit Kæmpebryst.
</body>
</poem>

<poem id="oehlenschlaeger2019022133">
<head>
    <title>Til min Søn Johannes</title>
    <subtitle>Den 7de Februar 1844.</subtitle>
    <firstline>Dit hidtils Liv, min halve Levetid</firstline>
    <source pages="61-62"/>
    <dates>
        <event>1844-02-07</event>
    </dates>
    <quality>korrektur1,kilde,side</quality>
</head>
<body>
Dit hidtils Liv, min halve Levetid,
Har, min Johannes! vi tilsammen vandret.
Snart Tiden stormfuld var, snart var den blid;
I Noget blev den uforandret,
I Noget blev den stedse skiøn:
Som Fader elskte jeg, og du som Søn.

  Din Ungdomsvei er nu fuldendt.
Og, Manddomsbanen skal du snart betræde.
Da vorder du fra Hiemmet sendt.
Hvor du er lykkelig, en Deel er af min Glæde:
Og skulde jeg ved Savnet græde -
Det er tilforn mig ofte hændt.

  Men mindes vil vi steds de bittermilde Dage,
Da efter salig Moders Død
Vi var hinandens Trøst ved stille Klage,
Og saae tilbage paa de bedre Dage
Paa kiære Fredriksberg midt i Naturens Skiød.

  Ja, om du ogsaa mig forlader,
Ei Kiærligheden agter Tid og Sted,
I Hiertet har jeg dig dog altid med,
Thi Rummet skiller ikke Søn fra Fader.
</body>
</poem>

<poem id="oehlenschlaeger2019022134">
<head>
    <title>Mennesket</title>
    <subtitle>(Efter Claudius.)</subtitle>
    <firstline>Først under Hiertet bærer</firstline>
    <notes>
        <note>Gendigtning af Claudius' <xref type="translation" poem="claudius2001102220"/>.</note>
    </notes>
    <source pages="62"/>
    <quality>korrektur1,kilde,side</quality>
</head>
<body>
Først under Hiertet bærer
Ham underfuldt en Viv;
Han fødes, han begiærer,
Men Gaade blier hans Liv;
Han nyder, han undværer
I Kiærlighed og Kiv;
Han hader, elsker, aner,
Alt efter Lunets Bliv;
Han glædes, Sorg ham tærer,
Snart haard, snart som et Siv;
Han tvivler, haaber, lærer,
Og bruger Sværd og Kniv;
Og - otteti Aar giærer
Høit denne Tidsfordriv -
Saa maa han Plads hos sine Fædre tage,
Og kommer ei tilbage.
</body>
</poem>

<poem id="oehlenschlaeger2019022135">
<head>
    <title>Til Prinds Oscar,</title>
    <subtitle>
        <line>med ,,Tolf svenska Sänger'', komponerede af A. P. Berggreen.</line>
        <line>(I Componistens Navn.)</line>
    </subtitle>
    <firstline>Musik, du skiønne Kunst! Den store Klynge</firstline>
    <source pages="63-64"/>
    <quality>korrektur1,kilde,side</quality>
</head>
<body>
Musik, du skiønne Kunst! Den store Klynge
Trindtom forbauset lytter til din Røst;
Høit nu - som Ørn - som Rovfugl, der kan synge -
Du tolker Lidenskab med Orgelbryst,
Og ryster kiækt din stærke Vingefieder
Med alle Harmoniens Muligheder.

Men dog den lille Sangfugl ei forstummer;
Og i den dunkle Lund, den tause Dal
Fortæller end sin Glæde med sin Kummer
Til Bæk og Maane Stillits, Nattergal.
Geniet ei udfolder sine Skatte;
Men - hvad fra Hiertet kom, kan Hiertet fatte.

Der er i hvert et Land en egen Tone,
Som kun Natur, ei Kunsten lære kan;
Af Vindens Susen giennem Skovens Krone,
Af Bølgens Rislen paa den elskte Strand,
Af Hyrdens Suk, af Møens Elskovsglæde
Kun lærte Sangeren slig Vise qvæde.

Hvor mangen saadan herlig Vise hørte
Fra Siælland Dansken ei, naar Svensken sang,
Naar Vindens Pust den over Bæltet førte,
Foreent med Sprogets søsterlige Klang!
Da følte Siælen med en hellig Flamme:
At Skandinavers Udspring er det samme.

Min Fader var en Svensk; fra danske Hytte
Jeg hørte sønlig tidt hiin Harpeleg.
Tør jeg vel haabe nu, at <w>du</w> vil lytte
Til Sang, som hilser dig fra Danmarks Eeg?
Du, Oscar, der et Kongespiir skal føre,
Og som en Ossian selv kan Harpen røre!
</body>
</poem>

<poem id="oehlenschlaeger2019022136">
<head>
    <title>Til Kong Oscar den Første</title>
    <firstline>Den store Kongehelt er død</firstline>
    <source pages="64-65"/>
    <quality>korrektur1,kilde,side</quality>
</head>
<body>
Den store Kongehelt er død,
Og rige Laurbær Graven pryde.
Hans Skov nedsank i Jordens Skiød,
I Sagas Bog hans Navn vil evigt lyde.

Han hædred mig, en fremmed Skiald -
Nei, Bragi! ikke ganske fremmed;
Kun lidt afveeg dit Tonefald,
Mit Sprog! fra det, hvor han fandt Hiemmet.

Norsk var, saa godt som dansk, min Sang.
Carl hædred mig, skiøndt ei han Sangen hørte;
Skiøndt ei den i hans Øre klang.
Ham rørte, hvad hans Søn, hans Undersaatter rørte.

Ved Graven lyder Skjaldens Tak.
Vær hilset, Oscar! paa din Throne.
Af Nordens Sprog du Dien drak,
Fortrolig med dets Digtertone.

Den høie Vennesalighed,
Du viste Skjalden, kan han aldrig glemme.
Et Blad ved Thronens Fod han lægger ned,
Og blander sin i Folkets Stemme.

I dig Naturen, Himmelen forbandt
En sielden Dyd, som ingen Sky fordunkler;
Thi Snittets, Kraftens, Hiertets Diamant -
Det er den Ædelsteen, som i din Krone funkler.
</body>
</poem>

<poem id="oehlenschlaeger2019022137">
<head>
    <title>Thorvaldsens Jordefærd</title>
    <subtitle>Den 30te Marts 1844.</subtitle>
    <firstline>Folket samler sig i store Rækker</firstline>
    <source pages="65-68"/>
    <dates>
        <event>1844-03-30</event>
    </dates>
    <keywords>thorvaldsen</keywords>
    <quality>korrektur1,kilde,side</quality>
</head>
<body>
<nonum><center><w>Chor.</w></center></nonum>
Folket samler sig i store Rækker
Om en Kiste, hen i Kirken sat;
Rige Hæderstegn dens Laag bedækker.
Har en Helt, en Fyrste dig forladt,
Fædreland? - Ak, giennem Taaren sukker
Danmark: Nei! det var en Billedhugger;
Men ei Helten over trætte Been
Reiste selv sig større Mindesteen.

<nonum><center><w>Recitativ.</w></center></nonum>
Da Frost og Blæsten med Iis og Snee
Fløi hid, for Vinterens Fest at hædre,
Da lod i Sneefoget grandt sig see
Fra Islands Odins Heltefædre.
Som Engle kom de fra Himlens Hal,
De siunge: ,,Vi bringe dig til din Skaber.
Dit Fædreland ei dig miste skal,
Din Genius aldrig Danmark taber.''
Da smiilte du, da henslumred du,
Og fulgte gierne de gamle Helte;
Thi dine Værker - de staae endnu
I Marmorsnee, som kan ikke smelte.

<nonum><center><w>Choral.</w></center></nonum>
    Friskt i din Krands var sidste Blad.
    I Vennekreds tilfreds du sad;
    Da hen i Kunstens Hal du gik,
    Og der i Dødens Øieblik
    Udbredte Tonens Vinger sig,
    Og bragte dig til Himmerig.
    
    Saa redte de den Døde Seng
    I Skolen, hvor som lille Dreng
    Han gik, paa Anlæg, Tanke rig.
    Der stod den store Mesters Liig.
    Der, Thorvald! længe skal din Aand
    Veilede mangen Ynglings Haand.

<nonum><center><w>Sang.</w></center></nonum>
Til Syden han drog, hvor Støtterne staae
De herligste Minder af Hellas' Bedrifter.
Det var den Bog og de Viisdomsskrifter,
Som Thorvalds Aand kunde bedst forstaae
I deres Aand han sin egen saae;
Og deres Betydning han os forklared
I Værker, som selv ham aabenbared.
Antiken var ei Antike meer;
Den levende blev - han dybt den fatter,
Og Phidias og Praxiteles atter
I ham forbauset Europa seer.

<nonum><center><w>Tre Stemmer.</w></center></nonum>
Men ei blot Kunst fra Corinth, Athen
Ham danned, og blev hans Aand til Gode:
Hvor Rafael, hvor Michel-Angelo stode.
Der klang ved Hammeren Thorvalds Steen.
Og Mediceernes Laurbærgreen
Sig frodigt ind i hans Værksted bøied,
Og styrked ham, og forfrisked ham Øiet.
I Basrelieffet Correggios Ord
Han gientog - Naturen det selv befaler:
,,O, Rafael! jeg er ogsaa Maler.''
Og hvo er den, som ei Thorvald troer?

<nonum><center><w>Flere Stemmer med Chor.</w></center></nonum>
Og stort, som Aanden, sig udvikled Hiertet,
En Røst fra Himlen han fornam:
Han følte, hvad der Christus havde smertet,
Og hvad der havde glædet ham.
Da med Disciplene vor Frelser fra det Høie
Nedfoer paa Sky ved milde Lyn,
Og rørte ved et jordiskt Øie,
Da Thorvald saae et Himmelsyn.
Og hvad han saae, han Danmark viste:
De store Billeder de staae nu om hans Kiste;
Og Christus strækker, salig skiøn,
Sin Haand mod ham, og siger: Kom, min Søn!

<nonum><center><w>Slutningschor.</w></center></nonum>
Farvel, du store Thorvald! Hør Fædrelandets Røst,
Hør hver en Vennestemme fra dybtbevæget Bryst,
Hør Hver, hvis Aand forstod dig, hvis Hierte aned Kunst.
Tak, Thorvald! du har adspredt den tykke Taagedunst.
Dig signe Mænd, og Gubber, og Qvinder, Børn saa smaae;
De skal i modne Fremtid din Herlighed forstaae.
Du stienkte Danmark Ære - hvad kan vi skienke dig?
Vor <w>Kiærlighed!</w> Du seer den hist fra dit Himmerig.
</body>
</poem>

<poem id="oehlenschlaeger2019022138">
<head>
    <title>Studenterne ved Thorvaldsens Grav</title>
    <firstline>Med Ære, som en Jordens Søn</firstline>
    <source pages="68-70"/>
    <quality>korrektur1,kilde,side</quality>
    <keywords>weyse,homer</keywords>
</head>
<body>
Med Ære, som en Jordens Søn
Vel sielden nød, du sank i Grav;
Og, Thorvald! det var Aandens Løn
For al den Herlighed, du gav.
Her samler sig en Ynglingsflok
End til din Hæder, velfortient.
Vort Altar er din Marmorblok;
Selv har du Altrets Flamme tændt.

Vi samles ved din Marmorblok;
Selv har du Altrets Flamme tændt.
Dig hylder en Studenterflok,
Fordi du var en sand Student,
En god Student, en ret Student;
Ved Romas evige Ruin
Du lærte godt, skiøndt ei paa Prent,
Dit Græsk, o Thorvald! dit Latin.

Og hver en Lærd vi spørge nu,
Hvem ei Indbildskhed har forkeert:
Hvo bedre Græker var, end du?
Hvo har de Gamle meer studeert?
Om det var Billed eller Ord -
Tegn er et Tegn blandt andre fleer;
Og Phidias var græsk og stor,
Endskiøndt han ikke var Homer.

Du var Student. Den er Student,
Hvis Aand rask stræber flittig frem,
Og som, af Lykken ei forvendt,
I Musers Hal fandt bedste Hiem;
Der selv i Storheds høie Glands
Beskeden, som en Yngling, staaer,
Og fletter Ungdoms friske Krands
Om sølverbleget Oldingshaar.

Det giorde du; saa stod du tidt
Med Weyse, med din Landsmand stor,
I denne Kreds, hvor ynglingsfrit
Vi hædred jer med Broderord.
Nu møder han med Harpeklang
Dig hist hos Gud i Engleflok.
Og Evighedens skiønne Sang
Nedtoner til din Marmorblok.

Men vi omkring dit Marmor staae
I Broderkredsen Haand i Haand,
Og vore varme Hierter slaae,
Oplued' af din Mesteraand.
Vor Kraft sig føler mere stærk;
Slig Virkning har din Død frembragt.
Hver Skaber af et Fremtidsværk
Staaer, Salige! med dig i Pagt.

Athene hyller sig i Flor,
Hvad Danmark misted, Danmark veed;
Men vi har tabt ved dette Bord
Din venlige Personlighed.
Held os! vi Thorvaldsen har kiendt,
Her paa vort Blik hans Blik har hviilt,
Og tidt, naar Glædens Blus var tændt,
Han har vor Fryd imødesmiilt.

Naar Ynglingen som Gubbe staaer,
Han Børnebørn fortælle skal:
,,Jeg mindes ham, som seet i Gaar;
Han regned mig i Venners Tal.''
Ja, Thorvald! Taaren ved din Død
Er Foraarsregn med rige Trøst,
Kiærminder den fremspire bød,
Og skienker moden Frugt i Høst.
</body>
</poem>

<poem id="oehlenschlaeger2019022139">
<head>
    <title>Sidste Farvel til Thorvaldsen</title>
    <firstline>Alvorsfuld er vor Sorg, smertelig ei</firstline>
    <source pages="70-73"/>
    <pictures>
        <picture ref="thorvaldsen/1803-jason"/>
        <picture ref="thorvaldsen/1823-gratierne-og-amor"/>
        <picture ref="thorvaldsen/1812-alexander-triumfvognen"/>
    </pictures>
    <quality>korrektur1,kilde,side</quality>
</head>
<body>
Alvorsfuld er vor Sorg, smertelig ei,
Trøstigt blander siig Fryd saligt i Sorgen;
Saa, naar Vinteren flyer, yndige Mai!
Qvæger Øiet din friskblomstrende Morgen.
Thorvalds Aand er hos Gud. Her har hans Aand
Virket Danmark til Glands, Livet til Glæde;
Hisset, løft fra sit Støvs fængslende Baand,
Kan han Skiønhedens Væld nærmere træde.

Saare betydningsfuldt Kunstnerens Aar
Sig udvikled; saa groer Spiren af Jorden,
Skiult i tykkeste Mulms laveste Kaar,
Til en Stamme saa høi stærk den er vorden.
Faders Armod han hialp, Træ han udskar,
Af Kunstfølelsens Kraft hærdet mod Trykket;
Mange Snekker maaskee Bølgerne bar,
Som dit barnlige Værk, Thorvald! har smykket.

Og dog sprang han maaskee frem af et Blod,
Som forherliget har Oldtids Idrætter:
Fædre vare maaskee dine, hvis Mod
Tvang i Asernes Flok fnysende Jetter.
Olaf Paa var en Helt, Islandet fandt
Knap hans Mage: saa skiøn, stærk, uforfærdet;
Kiærligheden til Kunst Olaf forbandt
Med Bedrift, og han hug blot ei med Sværdet.

Oldtids Sagn i hans Hal Kniven udskar
Paa de Biælker, som rundt smykkede Salen:
Fofnersbane, som stred deilig og svar,
Odin, som til sit Bord vinkede Valen.
Men hvad havde du sagt, herlige Paa!
Hvis du her havde seet Kunstnerens Under?
Hvis af Ætlingens Haand Værker du saae,
Atter leve du vist troede Vaulunder.

Ham var Kunsten en Leg, let som en Leg,
Let, som Kildernes Væld Vandet udøste;
Let, som Pigen paa Mark binder en Neg,
Han Kunstgaaderne let, smilende løste.
Og dog Alvor saa dybt, dybt i hans Sind
Havde bygget sin stærkthvælvede Bolig,
Medens venlige Smiil pryded hans Kind,
Selv ved Lidenskabs Præg tænkende, rolig.

Nu, som her Ganymed strækker sin Haand
Til den tørstige Ørn, Drikken den yder,
Saa med himmelske Kraft styrkes din Aand
Hist, hvor Engelen dig velkommen byder.
Løven selv paa din Grav har du os sat,
Troskabsløven, som du Schweizerne satte;
Aldrig vorder for dig Kiærlighed mat,
Du, som skienkte dit Land saadanne Skatte!

Jason hente du lod gyldene Skind,
Kunstklenodiet selv fandt du med Ære.
Piger staae ved din Grav - Taare paa Kind;
Du har Pigerne lært Gratier være.
Alexander! dit Tog kongeligt var;
Du til Babylon drog - hvad kan dig hindre?
Men da Danmark til Grav Thorvaldsen bar,
Mon Triumphtoget da viste sig mindre?

Kraftig var du til Sidst, liflig din Hu,
Kraftig Gubbe; det skal Sagerne sande.
Din Heracles sprang frem, kaldt i et Nu,
Som da Pallas forlod Jupiters Pande,
Æsculap! du til ham smiler ei meer -
Ak! hvi monne du dig bort fra ham bøie?
For ham Øinene brast, dunkle som Leer,
Straale lod han af Leer, Luther! dit Øie.

Evigheden dig nu rækker sit Kar,
Med Livskilden din Aand saligt forstærker,
Du, hvis Ansigt alt her Grundformen var
For den Skiønhed, din Haand gav dine Værker!
Ei Kiærmindernes Blaa smiler os meer
Mildt af Vinenes Blik, venlige, glade;
Dine Kinder, ak! nu blege jeg seer.
Som dit lokkede Haars Lilieblade. '

Ingen Sorg ved hans Grav! Fryd ved hans Grav -
Ak, men Fryd, som sig dog blander med Taaren!
Løs fra Isen dig nu, Danemarks Hav!
Pryd med Blomster din Skov, Siølund! i Vaaren
Smyk, Natur! dig til Fest, stig af din Dunst.
Her var Thorvaldsens Hiem. Krandsen du binde!
Af Naturen han friskt øste sin Kunst,
Vær da skiønnest du selv Kunstnerens Minde!
</body>
</poem>

<poem id="oehlenschlaeger2019022140">
<head>
    <title>Farvel til F. C. Olsen</title>
    <subtitle>Den 22de April 1844.</subtitle>
    <firstline>Boer jeg paa det høie Field</firstline>
    <source pages="73-75"/>
    <dates>
        <event>1844-04-22</event>
    </dates>
    <notes>
        <note>Frederik Christian Olsen (1802-1874), skolemand og litteraturhistoriker, som i 1844 udnævntes til rektor for Viborg Katedralskole.</note>
    </notes>
    <quality>korrektur1,kilde,side</quality>
</head>
<body>
Boer jeg paa det høie Field,
Den Dal, ved en Strand, i en Stad, i en Gade -
Livet er et Kildevæld,
Bølgen ofte maa Stedet forlade.
Ei blot her i Kiøbenhavn
Folk i Mængde til Paasken og Mikkelsdag flytter,
Ei Nomaden blot sin Stavn
Vexler tidt, med de teltlette Hytter.
Denne sande Reflexion
Trøste maa enhver Person,
At han efter Skiebnens Sind
Som en Helt pakker ud, pakker ind.

Men naar Reisen er til Lyst,
Da gaaer Flytningen for sig, mens Øinene tindre;
Og den skeer med Ro og Trøst,
Naar det Bedre man faaer for det Mindre.
Sagtens er man just ei glad,
Naar en Venneflok vinker til Afsked paa Stranden;
Ofte, naar man stilles ad,
Kiende Hierterne ret først hinanden.
Her vi Hiertet længst har kiendt,
Venstad har dets Lue tændt;
Havet selv med Bølgen vild
Er kun Olie paa Venskabets Ild.

Nu vor Olsen ikke meer
Skal i Axelstad danne vor Ungdom i Aanden.
Som en Rector man ham seer
Selv med Scepter, med Riset i Haanden;
Men det fordum tørre Riis,
Af Barbarerne misbrugt, som Børnene hade,
Blomstrer nu i Paradiis
Som en Livsfrugt bag yndige Blade.
Træets unge friske Skud
Breder sig paa Heden ud.
Snart i aandelige Syn
Kappes Jylland med Siælland og Fyen.

<w>Veeborg</w> trøste vil vort Sind ,
Gamle Nordens Gudinde, hun mildner os Sorgen;
Og mens <w>Olsen</w> pakker ind,
Hun til Vederlag sender os <w>Borgen</w>.
Det er skiønt og saare godt;
Men det Barn, som man mister, vil mindst man undvære,
Derfor nu med Øiet vaadt
Vender Glassene hen mod den Kiære!
Glasset toner Afskedsklang;
Men det er ei sidste Gang:
Tidt igien før Aldrens Snee
Vi, vor Broder! dig lykkelig see!
</body>
</poem>

<poem id="oehlenschlaeger2019022141">
<head>
    <title>Vaaren</title>
    <firstline>Man siger, at Vaaren er Ungdommens Ven</firstline>
    <source pages="75-77"/>
    <quality>korrektur1,kilde,side</quality>
</head>
<body>
Man siger, at Vaaren er Ungdommens Ven,
I den sig kun Skiønheder samle;
Men dybt i mit Hierte jeg føler, at den
Fornemmelig er for de Gamle.
Hvor Ungdommen blusser, fra Vinterens Iis
Selv Kulden og Mørket maa vige;
Men Elskeren finder kun der Paradiis,
Hvor henrykt han finder sin Pige.

Hvad er vel Kiærminder mod Vinenes Blaa,
Hvis Blikke saa saligt ham saare?
Hvad ere vel Kildernes Sølvbølger smaae
Mod hendes fortryllende Taare?
Hvad er selv en Rose mod purpurne Kind?
Og skiøndt vel en Lilie blænder.
Hvad er selv dens Hvidhed for Elskerens Sind
Mod Skiønhedens Liliehænder?

Er Viven tilstede, kun Møen han seer,
Naturen til Nød kun han ændser;
Men er hun forsvunden, og smiler ei meer,
Da føles - Tilværelsens Grændser.
Han stirrer i Maanen, og drømmer, at den
Nedsmiler til ham i hans Fængsel,
Og at den, fortrolig og Elskerens Ven,
Begræder hans ømme Forlængsel.

Vi Ældre, hvis Foraar i Livet forsvandt,
Som sidde tilbage med Bogen -
I Vaaren vi Ungdom og Venner gienfandt.
Og Lunden os lokker af Krogen.
Ei føle vi meer os forladt og forglemt -
Nei, Verden er længer ei fremmed,
Omgivningen har os til Munterhed stemt,
Og lifligt igien er os Hiemmet.

Der staaer han, den gamle, den trofaste Ven,
Den herlige Bøg, saa alene.
Der staaer han, og favner mig kiærligt igien
Med skue fortrolige Grene.
Og Fuglen mig qviddrer den selvsamme Sang
Af Gretry og Schulz; og ved Roden
Staaer Kilden sin Harpe med selvsamme Klang,
Dens Toner ei støie paa Moden.

End seer jeg, som førend Napoleons Tid,
I Græsset de selvsamme Stater;
Saa frodige, friske, skiøndt fierne fra Strid ,
De røde, de blaae Kammerater.
Naturen mig smiler i sød Harmonie;
Min Ild den, min Følelse nærte.
Og lærer endnu mig den Philosophie,
Som den i min Ungdom mig lærte.

Nu opstiger Maanen. Saa herlig den staaer,
Og gyder i Hiertet sin Lindring.
Den vækker ei Haabet om - hvad der forgaaer,
Den smiler en hellig Erindring.
Og alle'de Kiære gienfødte jeg seer.
O, Vaar! hvor du bortmaner Sorgen.
Nu oprinder Solen - jeg tvivler ei meer
Om hellig Opstandelses Morgen.
</body>
</poem>

<poem id="oehlenschlaeger2019022142">
<head>
    <title>Sangens Echo</title>
    <firstline>En Digter sad, engang i Aftenstunden</firstline>
    <source pages="77"/>
    <quality>korrektur1,kilde,side</quality>
</head>
<body>
En Digter sad, engang i Aftenstunden;
Alt Sangen var fra Læberne forsvunden,
Men fiernt mod Fieldet Lyden slog,
Og Echo Tonerne gientog.

,,O, Gienlyd!'' raabte han, ,,du mig opliver,
Thi hvad du fik, meer yndigt du giengiver
Igiennem Luften, over Skovens Green.
Nei, Hav! du er ei koldt; nei, Field! du er ei Steen.''

Men snart den svandt, den fierne Lyd. I Havet
Af flygtig Bølge Tonen blev begravet;
Og Fieldet, koldt og stolt, af Skyen stort.
Stod, som det aldrig havde Sangen hørt.

Nei, Sang fra Hiertet! hvor du ei skal svinde,
Der maa du Mennesker, der maa du Hierter finde.
Den Gienklang, som <w>de</w> sende dig - o, nei! -
Den giekker ei, thi den forsvinder ei.
</body>
</poem>

<poem id="oehlenschlaeger2019022143">
<head>
    <title>Frands Drake</title>
    <firstline>Forleden fik jeg en Tome fat</firstline>
    <source pages="78-80"/>
    <quality>korrektur1,kilde,side</quality>
    <keywords>baggesen</keywords>
</head>
<body>
Forleden fik jeg en Tome fat
Af gamle forsmaaede Bomare,
Hvem Baggesen dog har et Minde sat
For ,,Grønland med Cochleare''.
Jeg tog den frem, den bestøvede Bog,
Som hele Verden indfatter;
Jeg ofte havde den læst som Pog,
Nu læste som Gubbe jeg atter.

Vel vidste jeg, at Naturen imens
Stort Fremskridt havde taget;
Dog, tænkte jeg, Bogen paa Alt er ei lænds,
Og du er ei Mand af Faget.
Du finder vel nok, som du ikke veed.
Og det var i Sandhed ei løiet;
Bomare med Jordens Herlighed
Igien mig giorde fornøiet.

Jeg gientog min Barndoms ABC,
Om Hiorten, om Ugler og Heste.
Som ,,Xanthus'' ,,Kraken'' jeg fik at see,
Neptuni Ganger, den bedste.
Men en Historie fremfor Alt
Sig viste for mig i sin Glorie;
Og - som Bomare den har fortalt -
Det var en fortræflig Historie.

Det var om <w>Frands Drake</w>. Frands Drake gik
Om Jorden, hvad Alle prise,
Og derved sin Udødlighed fik -
Det vidste jeg nok af en Vise;
Men at Frands Drake paa fiernest Ø
Saa beesk maatte Døden drikke,
Og ædt af Taskekrabberne døe,
Det vidste tilforn jeg ikke.

Nu læste jeg det til min store Skræk,
Og inderligt rørte mig dette;
Paa Timen greb jeg til Pen og Blæk,
For Sagnet igien at berette.
Thi skiøndt vel hans Skiebne var sær fatal -
Tænk, saadan Livet at spilde!
Det indeholdt dog en sund Moral,
Som gierne nytte jeg vilde.

Først vilde jeg skildre hans forrige Færd,
Hvordan han som Helt monne stande.
Hvordan han, som Fugl, som Fisk med Sværd,
Fløi over Alverdens Vande,
Og trodsede Storm, og trodsede Lyn,
Og Skyen, som Himlen fordunkled,
Naar Jupiter rynked de sorte Bryn,
Og Vreden af Øiet ham funkled.

Til Menneskeæderne Drake kom
Med Tillid i mandige Blikke,
Og vandred omkring, og saae sig om -
Og Æderne aade ham ikke.
Først da paa den liden Ø han stod,
Hvor der af Insecter vrimled,
Da Lykken troløs vor Helt forlod,
De spiste ham op - og han himled.

Ei hialp det ham, at han med Flint og Pistol
Kom did, med Sværd og med Landser;
Thi Krabberne krøbe ham under hans Kiol
Saa trygt i det kulsorte Pandser.
Endeel han dræbte med Støvlestamp,
Og vristed endeel sig af Frakken;
Men, ak! hvad hialp ham den ulige Kamp?
De Andre beed ham i Nakken.

Nu kom Moralen; den var ei gal,
Skiøndt ei efter Alles Ho'de
(Man lider ei meer at høre Moral,
Den er ei længer paa Mode):
,,Hvad hielper det. Helten Æren lød,
Hvad hielper det, Løven har Labber?
De finde dog tidt en ynkelig Død
For Fluer og Taskekrabber.''

Saa vidt var jeg kommen, og vel et Døgn
Jeg brugte, for Verset at vende.
Da sagde mig Werlauff, at det var Løgn;
At Frands fik en lykkelig Ende.
Hvad gavned nu Møien? Dog giør den ei Skam.
Om Drake skal Visen udvandre;
Thi - <w>har ei Krabberne just ædt ham,</w>
<w>Saa har de dog tidt ædt Andre.</w>
</body>
</poem>

<poem id="oehlenschlaeger2019022144">
<head>
    <title>Bryllupssang</title>
    <subtitle>
        <line>til min Johannes og Francisca.</line>
        <line>Skrevet i Paris, December 1844.</line>
    </subtitle>
    <firstline>Hvor saare Meget vil der til</firstline>
    <source pages="81-83"/>
    <quality>korrektur1,kilde,side</quality>
    <keywords>zetlitz</keywords>
</head>
<body>
Hvor saare Meget vil der til
For lykkelig at være!
Det hielper ei, med Skyggespil
At holde Tant i Ære.
Vor Zetlitz var med Lidt fornøit,
Dog, tarvelig, han tænkte høit:
,,En yndig Viv og Venner til''; -<!--TODO: Find citat hos Zetlitz -->
Kan Hiertet meer begiære?

Dog, ,,sunde Brød og Kildevand'',
Blot Lykken deri finde -
Nei, det kan ingen Ægtemand,
Og heller ei hans Qvinde.
Hil eder, Elskte! Kongen bød:
,,Til Vandet Viin, og Suul til Brød!''
Og lykkeligt i Dalens Skiød
Kan Livets Kilde rinde.

Dog, selve Solen har en Plet,
Og det har hver en Lykke:
Franeisca, vor Migeiforgiet,
Skal meer ei Hiemmet smykke.
Hun reiser bort, den vene Mø;
Dog - hun forlader ei vor Ø,
Og alle vil vi glædes ret
Ved Giensyns høie Lykke.

Johannes, sin Franeisca værd,
Hun hans i Sorg og Glæde!
Thi feire vi jer Bryllupsfærd
Her samtlige tilstede.
Her samtlige? Der mangle Tre.
Johannes! dog du kan dem see;
Dem fierner ingen Vintersnee
Fra din og hendes Glæde.

Francisca! Fader, Moder svandt;
Men snart paa Livets Veie
De elskte To du atter fandt,
Og ikke blot din Pleie.
Med Taarer skilles du fra dem;
Men - o, du har et dobbelt Hiem,
Og længe - skuer Haabet grandt -
Du begge dem skal eie.

Og Brødre, Søster samles her,
Og Venner og Veninder;
Den hele Flok har dig saa kiær,
Og Krandse til dig binder.
Og Frænder, min Johannes! med,
I Søskendes og Faders Sted,
Lykønske dig med Kiærlighed -
Og kiære gamle Minder.

Nu fylder Glasset, stemmer i
Til Bruds og Brudgoms Ære!
,,Om tyve Aar - o, maatte vi
Ret alle samlet være'':
Fraværende, med Glædens Hu,
Og - de, som ei er til endnu!
Johannes! ha, hvad siger du?
Kan Skaalen bedre være?
</body>
</poem>

<poem id="oehlenschlaeger2019022145">
<head>
    <title>Til min kiære Svigersøn Wollert Konow</title>
    <firstline>Skiøndt ei min Ven har Lyst at skrive</firstline>
    <source pages="83-85"/>
    <quality>korrektur1,kilde,side</quality>
</head>
<body>
Skiøndt ei min Ven har Lyst at skrive
(Jeg hader selv Brevskriveri,
Naar ei det med lidt Poesie
Og muntert Spøg kan blandet blive) -

Skiøndt ei min Ven har Lyst at skrive,
Saa har jeg dog den glade Trøst,
At du har til at læse Lyst,
Hvad jeg dig kan til Læsning give.

Og mens du nu, som Patriarchen,
Skiøndt midt i Vinteren paa <w>Steen</w>,
Er kommen paa den grønne Green;
Og jeg, som Noah udi Arken,

Omtumler mig paa Livets Bølge:
Jeg tænker, det dig morer dog
I Arnens hyggelige Krog
Poeten paa sin Vei at følge.

Pa a denne Fart jeg mangevegne
Vist skiønne Bierge, Dale saae;
Men ingen af dem overgaae
Dog Synet af vort Norges Egne.

Det skiønne Steen jeg ei kan glemme.
Hvor Dalen flader sig saa smukt,
Indsluttet luunt af Biergets Bugt,
Hvor Toppen vækker Stormens Stemme.

Og mangen Myre sort sig strækker,
Hvor der tilforn har været Skov,
Og glæder sig ved Wollerts Plov,
Hvis Fure Frugtbarheden vækker.

Naar næste Gang til Steen jeg kommer,
Jeg kiender Marken knap igien;
Du dobbelt stor den skabte, Ven!
Og dobbelt rig da blier din Sommer.

Den lille Dal, hvortil man ager,
Hvor aabner sig din Eiendom,
Hvortil jeg først fra Bergen kom,
Mig da med saftigt Græs modtager.

Og nu den skiønne Vei til Havet,
Naturens egen Poesie!
Der finder jeg dit Fiskeri
Med Hytter, Baade rigt begavet.

Og Silden, søgt af Egnens Bønder,
Har med sin Sølverblinken sagt,
At den har Sølv i Huset bragt,
Da du den fik i dine Tønder.

Men hvad af Alt mig meest vil glwde:
Maria! du to Glutter har,
Der mig med Navnet <w>Bedstefaer</w>
Som Normænd vil i Møde træde.

Med deres Moder du besøge
Mig jo til næste Sommer vil,
Og glædes ved det Skuespil,
Der føres op af Danmarks Bøge.

Og Drengene da med I bringe.
Det blive vil en Glæde stor.
Farvel, du diærve Mand i Nord!
Vi samles snart paa Vaarens Vinge.
</body>
</poem>

<poem id="oehlenschlaeger2019022146">
<head>
    <title>Henrik Steffens</title>
    <subtitle>Februar 1845.</subtitle>
    <firstline>En Yngling Døden rammed</firstline>
    <source pages="85-87"/>
    <keywords>steffens</keywords>
    <quality>korrektur1,kilde,side</quality>
</head>
<body>
En Yngling Døden rammed;
Vel var han to og syvti Aar,
Dog varmt hans Hierte flammed,
Som i hans Ungdomsvaar.

Til deres Kiæledægge
Ham Mimer, Ydun strax udsaae;
Fornøiet han med begge
Livsveien monne gaae.

Til Brønden ham den Gamle
Hendrog, hvor Viisdomsvældet randt
Ham Ydun lærte samle
De Blomster, som hun fandt.

Han var hos begge hiemme;
Veltalenhed gav Læben Ord:
Som en Baritonstemme,
Halv Bas og halv Tenor.

Mod Syd ham Skiebnen førte,
Hvor eventyrlig var hans Gang;
Der Tænkeren han hørte,
Ham glædte Skialdesang.

Hans unge Hierte brændte
For Sandhed, Skiønhed, reen og klar;
Til Norden hiem han vendte
Henrykt som en Ansgar.

Hvor skimlet Fordom svøbte
Vor Offerlund i Taager ind,
Han mangen Hedning døbte.
Da kom en Hvirvelvind -

Og snelt for Hvirvelvinden
Usunde, tykke Taage svandt;
Og efter hiin Forsvinden
Vi renset Luften fandt.

Vel drog han bort fra Norden
Igien til mere sydlig Bo;
Men hvor han kom paa Jorden,
Var Steffens Danmark tro.

I Fædrelandet Skranken
For Aand og Skiønhed kiæk du brød,
Og Følelsen og Tanken
Dig fulgte til din Død.

Og Følelsen dig fletter,
Henfarne Ven! en Laurbærgreen;
Og Tanken Runer sætter
Dig paa din Bantasteen.
</body>
</poem>

<poem id="oehlenschlaeger2019022147">
<head>
    <title>Til min Francisca</title>
    <subtitle>Den 21de Februar 1845.</subtitle>
    <firstline>I Dag for første Gang maaskee</firstline>
    <source pages="87-89"/>
    <dates>
        <event>1845-02-21</event>
    </dates>
    <quality>korrektur1,kilde,side</quality>
</head>
<body>
I Dag for første Gang maaskee
En Digter frem med Harpen træder,
Begeistret, varm af Iis og Snee,
For at besynge Frostens Glæder.

Dog er det saa. At Snee giør varm,
Det har man ofte for bemærket.
Det er ei heller Kuldens Harm,
Foreent med Stormen og forstærket -

Det er ei den, thi den er Død,
Naturen Alt kan overdrive;
Men Sneen i sit varme Skiød
Huldt holder Skabningen i Live.

Og Isen med sin slebne Kant,
Naar Egnen er sit Grønt berøvet,
I Træet, som en Diamant,
Erstatter Skiønheden af Løvet.

Den strenge Vinter skiller ad,
Den skiller Venner fra hinanden;
Men den adskiller ogsaa Had,
Naar Manden meer ei driller Manden.

Det vante Hiulspor er der ei,
Men Slæden kan sig Veien bane,
Og hurtig, uden Kiørevei,
Til Hytten naaer den lette Kane.

Og ved den kiære Arnes Ild
Da blomstrer som en Rose Freden;
Og som Kiærminde blaaligmild
Med Smiil os møder Giestfriheden.

Og Lidenskabens vilde Glød
Ei frygteligt i Blodet flammer;
Men Viisdomslilien er ei død,
Den spirer i det stille Kammer.

Og det er vist: sand Kiærlighed
Har egentlig i Norden hiemme;
Thi Venus er letsindig heed,
Men Freia kan ei Ødur glemme.

Den stærke Sandseligheds Ild ,
Hvor Orm i Knoppen er forborgen,
Er Sydens Passionsblomst vild,
Som varer kun, en Foraarsmorgen.

Men Kiærlighed paa Freias Vei,
I Kirken, og i Hyttekrogen,
Det er en himmelsk Glemmigei,
Som ligger giemt i Psalmebogen,

Og styrker selv, med Bladet puurt
Og blaat endnu, den gamle Glade;
Thi Troskab er en Vinterurt
I Snee med eviggrønne Blade.

Francisca! du din Ven har rakt
Din Haand i Julens Vinterglæde;
Dig Freia selv har Krandsen bragt,
Hun ved dit Bryllup var tilstede.

Og Februar, den, kolde Tid,
Har skienket dig, Johannes Livet;
Men Aandens Sommer Freia blid
Har jer i Vintersneen givet.

Og Norden ogsaa Sommer har,
Som kan med Blomster, Frugter pryde;
Gid, elskte Datter dyrebar!
Mangt Aar du med din Ven den nyde.

Men steds mig Tanken blier gienvakt,
Naar Sneens hvide Fugle flyve,
At Februar har yndigt sagt:
Tre Gange syv er een og tyve.
</body>
</poem>

<poem id="oehlenschlaeger2019022148">
<head>
    <title>Den mødige Vandrer</title>
    <firstline>En lille Krog til sikker Borg</firstline>
    <source pages="89-90"/>
    <quality>korrektur1,kilde,side</quality>
</head>
<body>
<nonum><center><w>Vandreren.</w></center></nonum>
En lille Krog til sikker Borg
Jeg ønskte mig saa gierne,
Hvor der var ingen Næringssorg,
Bekymringerne fierne;
Hvor intet hyppigt Tvedragtsraab
Forstyrred Sind og Tanke;
Hvor intet tomt, feilslagent Haab
Mig daared i min Skranke;
Hvor Armod længer ei min Aand
Til Banghed skulde koble.
Og hvor ei Lykken med sin Haand
Kun greb en Sæbeboble.

<nonum><center><w>Døden.</w></center></nonum>
En saadan Krog jeg til dig veed,
Som du har længe savnet:
Kom, Vandrer! stig i Graven ned,
Og ængst dig ei for Navnet.
Hvad Herlighed dig venter hist -
Det kan dig Troen lære;
Men det kan jeg dig love vist:
Her vil i Fred du være.
</body>
</poem>

<poem id="oehlenschlaeger2019022149">
<head>
    <title>Nutidens Fremskridt</title>
    <firstline>Ja, du gaaer frem, det kun en Daare negter</firstline>
    <source pages="90-94"/>
    <quality>korrektur1,kilde,side</quality>
</head>
<body>
Ja, du gaaer frem, det kun en Daare negter,
Du stærke Kæmpe! men du snubler tidt.
Fremhielpe vil du Menneskenes Slægter,
Men ofte blind med et Tilbageskridt.

Den Lygte, du har med, gaaer ud i Blæsten;
Og mens du Ild af vaade Fyrtøi slaaer.
En Lygtemand dig tidt fordunkler næsten,
Hvis Giøglelys imens for Lygte gaaer.

Opdage giør du ei, som fordum, Lande,
Men Reisekunst, man aldrig før har havt;
Og Jordens Damp forvandles i din Pande
Til Kraft, der langt gaaer over Hestekraft.

Dit Fremskridt, raske Tid! al Roes fortiener;
Men ogsaa da, naar du tilbagegaaer?
Du tæmmer Tigre, Løver og Hyaner;
Din egen Hovmod - mon du det forstaaer?

Jeg negter ikke, det er skiønt og herligt,
Paa Sky af Damp at gieste fremmed Mand,
At agte, kiende ham; hvis mindre kiærligt
Kun Hiertet ikke slog for Fædreland.

Hvad der er godt, bør skattes allevegne.
Meddelelsen er Billighedens Tolk;
Men, ak! desværre mistes let det Egne,
Før vi blier Mennesker, vi er ei Folk.

At læse, skrive - ja, det er en Gave,
Hvormed vist Mængden godt kan være tient;
Men var det ikke bedre dog, om stave
Du havde lært ei mangen stolt Skribent?

Den Vilde danner du med kloge Taler,
Døvstumme læser, og den Blinde seer;
Men dine Talsmænds Bibel er - Journaler,
Og Hiertets Adel dyrkes ikke meer.

Ei Skialden meer du regner blandt Propheter,
Nu Alle rime kan paa langs og tværs;
Du Poesien dræber med Poeter,
Tilsidst blier Ingenting saa flaut, som Vers.

Og din Musik - ja, ja, den kan man høre,
Den skralder høit, hvis det fortiener Roes:
For Øie spiller nu, men ei for Øre
Din kolde, fingerflinke Virtuos.

I Cirkler du vel ikke maner Fanden,
Men Viisdom maner end med Floskler du;
Den ene Galskab veeg kun for den anden,
Og Nostradamus er ei død endnu.

For Frihed, Liighed vil du kraftigt værge,
Deri du har din største Stolthed sat;
Men hvad er Aandens Landskab uden Bierge?
Og hvad er Alt, naar Alt er lige fladt?

Humanitet skal hæves, som var siunken;
Den forestiller du i din Person?
Hvad er Humanitet, naar man er lunken
For Følelse, for Dyd, Religion?

I Kirke gaaes - for at bedømme Præsten.
Din Tro er lunken, stærk din Overtro;
Thi Fanatismen er jo kommen næsten
Saa vidt, at den forstyrrer Statens Ro.

Thi vogt dig, Tid! hvis Fremtid ei skal klage;
Med Manddom og Fornuft brug din Forstand,
Træd raadvild ei hvert Øieblik tilbage,
Og hold et Øie med din Lygtemand.

Pral ei af dine Fortrin - det vil sige:
Foragt ei, hvad en anden Tid har giort,
Og bortviis opblæst ikke fra dit Rige
Som visnet Alt, hvad der er evigstort.

Ja du, som tænker ret at gavne Kloden,
Som kalder Alt fra ældre Tid forslidt.
Hyld selv ei, som en Spradebasse, Moden,
Og giør de Vises Steen ei af dit Kridt.

Dig Skialdens Phantasie vil gierne følge
Paa skiønne Tog og til en ædel Kamp:
Slaa dristigt Broen over salten Bølge,
Og henrul over Jorden paa din Damp.

Men Dampen blot kan Folk kun slet forene,
Medbringer du ei Videnskab og Kunst;
Hvis ei din Orpheus atter rører Stene,
Da blier et usselt Giøglespil din Dunst.

Bryd Tangen ved Panam a, bryd den Lænke,
Den Bom, der sig ved røden Hav har lagt;
Og Frøet til at handle, føle, tænke,
Lad paa dit Skib det være bedste Fragt.

Byg skiønne Stæder paa de skiønne Kyster,
Hvor lang Tid hersked grusomt Barbarie:
Nordafrica giør til Europas Søster,
Og Asien fra sin Opiumsdrøm befri.

Lær China, som for mange Sekler siden
Alt vidste, hvad du seent at vide fik,
At Magten i et Land er saare liden,
Kun bygt paa Politie og Mechanik.

Og hist, hvor Dyder midt i Frihed klage,
Hvor Egennytten er sin egen Ven,
Som Oldtidsguder kalde du tilbage
Franklin og Washington og William Pen. -

Dog, svage Siæl! hvad vover du at byde
Cheruben, der stolt over Jorden gaaer?
Som Stormvind, let hans Vinger sønderbryde
Vort Legetøi, mens han med Vingen staaer.

Hans Aande, frugtbar snart som Foraarsluften,
Fremtryller Livets skiønne Skuespil;
Snart Lidenskab, og snart igien Fornuften
Han følger, Alt kun som hans Lune vil.

Han skulde, troer du, til din Stemme lytte?
Han seer dig ei, han ei dit Ord fornam. -
Velan! som Snegl, jeg kryber i min Hytte,
Og overlader hele Verden ham.

Een veed jeg dog, som over Dødninggruben
Fra Tidens Lænke vil min Aand befrie:
Den Gud, som skabte mig - Orm og Cheruben,
Opløser Livets Larm i Harmonie.
</body>
</poem>

<poem id="oehlenschlaeger2019022150">
<head>
    <title>Yduns Opvaagnelse</title>
    <firstline>Jeg vaagned under mit Æbletræ</firstline>
    <source pages="94-97"/>
    <quality>korrektur1,kilde,side</quality>
</head>
<body>
Jeg vaagned under mit Æbletræ,
Det stod blandt Blomster i Enge;
Jeg fandt min Bragi bag Grenenes Læ,
Han slog de klingende Strænge.
Jeg Æblet modent af Qvisten tog,
Og rakte det Freia, min Frue,
Mens over Træet Regnbuen slog
Sin syvfoldstribede Bue.

Hver Gud, hver Gudinde sit Æble fik.
Men da mig Loke bortrøved,
Da Skiønheden bort fra Guderne gik,
Og Bragi blev høit bedrøvet. -
Jeg slumred igien. Jeg vaagned paa ny,
Jeg fandt ham i vilden Skare;
Men vildt det klang under Tordenfly,
Jeg raabte: Freia bevare!

Jeg slumred igien, men vaagnede glad,
Da var det en anden Alder;
De christne Præster en Vise qvad,
Jeg troede, jeg hørte Balder.
Det var en Sang til den hvide Christ;
Jeg henrykt Sangen istemte,
Thi Himlen aaben jeg skued hist,
Og gierne Valhalla glemte.

Men kort det kun vared; da brændte der Baal,
En Broder til Pælen man fæster,
Til samme Basuner et Hyklerskraal
Der raabtes af andre Præster.
Jeg vendte mig bort, og slumred igien
Blandt Alfer, de venlige Glutter.
Da lød der en Røst: ,,Syng med din Ven!
Hvo kaldte mig? Martin Luther.

Og snart jeg kiendte den ædle Præst,
Og hialp ham troligt at virke,
At siunge Psalmer til Høitidsfest
I en høitidelig Kirke.
Men Luther hensov, og Fromheden med,
Den sluktes, den hellige Flamme;
Vel Kirken stod paa det gamle Sted,
Men Hiertet - var ei det samme.

De sov i Kirken, jeg slumred med dem.
Da vakte mig Humaniteten.
Jeg Skialden fandt i det gamle Hiem,
Nu kaldte de ham Poeten.
Og gierne jeg sang, og Alle var froe;
Men som vi os lykkeligst troede,
Da sad et Spøgelse der, og loe,
Hun kaldte sig: Tidens Mode.

Hun brød sig kun lidt om Sands og Smag,
Smykt med utallige Fiære,
Der alle var faldne fra Paafuglens Bag;
Dog holdtes hun høit i Ære.
Jo meer hun fordreied Øiet og Mund,
Jo meer hun paa Trommerne dundred,
Desmere man raabte: ,,Hvo siunger, som hun?''
Desmere man hende beundred.

Jeg slumred igien. Da vaktes jeg op -
Af Een, som blev kaldet Athene;
Men mager og fæl var den Qvindes Krop,
Hun stod som i Verden alene.
Hun saae med Foragt paa Tidernes Elv.
Selv sang hun hæst, som en Vibe;
Hun hørte sig ikkun tale selv,
Og Alt hun vilde begribe.

Hun raabte: ,,Jeg, Ydun! lære dig skal
Dit eget Væsen at kiende;
Tilforn du var i de Drømmendes Tal,
Da kunde Barndommen blænde.
Du samled i Morgen- og Aften-Dunst
Midt i kortsynede Skare;
Nu skal jeg lære dig selv din Kunst.
Min Middag skal Alt opklare.''

Hun vilde mig gribe med mager Arm
Og slaae i Begrebernes Lænke;
Da sled jeg mig bort i billig Harm,
Som I vel alle kan tænke.
Hun hersker en Stund; det varer vel kort.
Jeg blunder, for ei at klage. -
Mig vide kun lader, naar hun gaaer bort,
Saa kommer jeg atter tilbage.
</body>
</poem>

<poem id="oehlenschlaeger2019022151">
<head>
    <title>Til Kongen</title>
    <subtitle>
        <line>Sang for Skydeselskabet.</line>
        <line>Den 10de Juli 1845.</line>
    </subtitle>
    <firstline>I Jordbærfrugtens skiønne Tid</firstline>
    <source pages="97-99"/>
    <dates>
        <event>1845-07-10</event>
    </dates>
    <keywords>christian8</keywords>
    <quality>korrektur1,kilde,side</quality>
</head>
<body>
I Jordbærfrugtens skiønne Tid
Og midt i Rosentiden,
Naar Luften blaaner mild og blid,
Og Blæsten er kun liden,
Da feire vi vor Borgerfest,
Og Glæden er vor Offerpræst;
Og Striden? O, den Strid er bedst,
Hvor Fred kun boer i Striden!

En Krig da føres uden Blod,
Imens Kartover lyde;
Paa Fuglen hist med lystigt Mod
I Luften Alle skyde.
Dog øves Øiet, øves Haand;
Da styrkes gamle Broderbaand,
Hvor Munterhedens Kilde god
Lod sine Bølger flyde.

Tænk alle Stæder dig i Rad -
Det kan vel Møien lønne -
En bedre Stad, end Axelstad,
Knap findes blandt de skiønne:
Stort bygget ved den salte Strand,
Omfavnet af det første Vand,
Af Skoven med sit Bøgeblad,
Af Marken med sit Grønne.

Tænk alle Fester dig paa Jord,
Lad Folket Fyrsten hædre;
En Fest, som den ved dette Bord,
Hvor træffe vi den bedre?
Hvor mildt i Venskabs Helligdom
Selv Kongen som en Broder kom,
For, som en Drot fra gamle Nord,
Vort Broderlag at hædre.

Ham skylde vi den første Skaal.
Danmark! vor fælles Moder!
Ræk du ham Fredens fulde Maal
Til Tak for Fredens Goder.
Vor Fryd er hans, hans er vor Fryd;
Thi siunge vi med Jubellyd:
Vor Christian! din er første Skaal,
Vor Fader og vor Broder!
</body>
</poem>

<poem id="oehlenschlaeger2019022152">
<head>
    <title>Paa min Marias Fødselsdag</title>
    <subtitle>Den 3die September 1845.</subtitle>
    <firstline>Din Fødselsdag, min elskte Datter!</firstline>
    <source pages="99-100"/>
    <dates>
        <event>1845-09-03</event>
    </dates>
    <quality>korrektur1,kilde,side</quality>
</head>
<body>
Din Fødselsdag, min elskte Datter!
Med Solskin og Reseda kommer atter;
Og er det ikke nu en herlig Sag,
At Smerten, Faren reent er overstaaet,
Og at en lille Dreng ved dig har faaet
Sin egen lille Fødselsdag?

Han ligger i dit Skiød. En bedre Gave
Kan intet kiærligt Moderhierte have.
Gud, gav dig til din Fødselsdag en Skat,
Som Guld og Ædelstene langt opveier,
Om end til Giengield, naar du ømt ham pleier,
Han giør dig mangen søvnløs Nat.

Den lille Dreng blev denne Gang ei Pige;
Men, Herregud! hvad vil det mere sige?
En Pige - du faaer nok med Tiden een.
Af Drengebørn man ei kan ha'e for mange;
De dyrke Jorden, og giør Fienden bange.
Nu voxe Kæmperne paa Steen.

Ei Storken bragte ham til Klippeborge,
Thi der er ingen Storke jo i Norge.
Men Harald vidste nok: han kom fra Sky.
Thi stod han flittigt, og ved Floden stirred,
Og Længselen ham Synet ei forvirred;
Da kom den lille Broder ,,ny''.

Men som en kiærlig Fader er jeg pligtig
At raade dig, mit Barn: vær nu forsigtig,
Og giv dig Tid til ret at vorde frisk!
Saa skal du see, mens Patteglutten klappes,
At snart i Sundhed du med Fuglen kappes
Og med den raske, livelige Fisk.

Med Mand og Børn, jeg haaber vist, du kommer
Til Bedstefader næste gode Sommer;
Da vorder det først ret et Sommerliv.
Her har jeg nok af smukke - tomme Stuer.
Fasaner har vi ikke, men i Duer
Kan Harald, Adam finde Tidsfordriv.

Den lille Normand - siig mig, hvad han hedder
Skal ogsaa patte da paa Danmarks Bredder,
Og Modermelk i Moderhiemmet faae;
Saa vil han elske Danemark som Norge,
Og fri og stolt paa sine Klippeborge,
For Bøgeskoven vil hans Hierte slaae.
</body>
</poem>

<poem id="oehlenschlaeger2019022153">
<head>
    <title>Til Dronningen</title>
    <subtitle>
        <line>Sang i Anledning af Kongens Fødselsfest.</line>
        <line>Afsungen i Skydeselskabet den 25de September 1845.</line>
    </subtitle>
    <firstline>Nys tømte vi det fulde Maal</firstline>
    <source pages="101-102"/>
    <dates>
        <event>1845-09-25</event>
    </dates>
    <quality>korrektur1,kilde,side</quality>
</head>
<body>
Nys tømte vi det fulde Maal
Til Hæder for vor Konning;
Den anden glade Festens Skaal
Tilhører dig, vor Dronning!
Som Freir og Freia, Nordens Trøst,
Vi skue dem tilsammen:
For Somren hun, og han for Høst,
Med Maan- og Sole-Flammen.

Da Rosen sprang af Knoppen ud,
Amalia skienktes Livet,
Og voxen til en deilig Brud,
Hun Christian blev givet,
Og modnet til en ædel Viv
Og Mønster for hver Qvinde,
Forskiønner hun vor Konges Liv
Som Hustru og Veninde.

Den samme Fest, den samme Krands
Een Glæde kun omfatter,
Thi hendes Fødselsdag er hans,
Og hans er hendes atter.
Hvad ønske vi dig bedre da,
Vor Konge! til din Lykke?
Gid længe din Amalia
Med dig din Throne smykke!

Hun sender Hielp til Armod ned
Fra kongelige Halle;
Og Venlighed, Huldsalighed,
Den skienker hun os alle.
Thi ønsker høit vort Broderlag,
Amalia til Ære:
Vor Konges, Dronnings Fødselsdag
Lang Tid forenet være!
</body>
</poem>

<poem id="oehlenschlaeger2019022154">
<head>
    <title>Jenny Lind</title>
    <firstline>Hvor er min Melpomene flygtet hen?</firstline>
    <notes>
        <note>Jenny Lind (1820-887), svensk operasangerinde, kendt som ,,den svenske nattergal'' og i øvrigt <a poet="andersen">H.C. Andersens</a> store ugengældte kærlighed.</note>
    </notes>
    <source pages="102-105"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Hvor er min Melpomene flygtet hen?
I Hytten stundom hun mig end besøger.
I Templet muntert kun Thalia spøger;
Naar seer jeg Melpomene der igien?

Hvor er hun dog? hvor er hun vandret hen?
En Reise lang jeg prøved, for at finde
Min Siæls trofaste, kiæreste Veninde;
Men, ak! forgieves vandred hendes Ven.

Thi overalt faldt en prosaisk Snee.
Thalia selv kun sielden med sin Stemme
Fik Sværmen til sit Øieblik at glemme;
I Speil sig Øieblikket vilde see.

Det egne Contrafei kun kaldtes Sandt,
Foragtet blev det Skiønne med det Store,
Med Smaating vilde Smaalighed sig more,
Oldtidsbedriften skieldtes: Børnetant.

Da Rygtet lød: I Frankers store Stad,
Der vil du sikkert din Gudinde møde;
Udødlighed hun vækker fra de Døde,
Og hendes ædle Sorg giør Siælen glad.

Jeg iled did, og hurtig var min Vei,
Jeg haabed Melpomene vist at finde.
Det var en ildfuld, aandefuld Jødinde -
Men, ak! min Melpomene var det ei.

Og stille sad jeg med bedrøvet Sind;
Eratos Lyra vakte sødt mig atter:
Jeg Melpomene fandt i Sangens Datter,
I Nordens Freia - det var <w>Jenny Lind</w>.

O, I som klage: Tiden har ei Sands
For høie Følelser; som Folket laste!
Seer Taaren flyde, skuer Folket kaste
For hendes Fod den velfortiente Krands.

Nei! Harpen hænger, hvor den altid hang
Paa Nordens Eeg; der vil den funkle længe.
Det gielder kun at slaae de rette Strænge.
Ei Melpomene synger Svanesang.

---

<nonum><center>2.</center></nonum>

  En lille Fugl i Busk og Dal,
  Sædvanlig kaldet Nattergal,
  Om den ældgamle Sagn os sige,
  At allerførst det var en Pige -
  
  Og Philomele hendes Navn.
  Hvad i Stockholm og Kiøbenhavn
  Hun hedder, skal jeg strax berette;
  Men først maa jeg fortælle dette.
  
  Formodenlig af Jalousie,
  Fordi hun sang sin Melodie
  Saa sødt, en Trold det Barn fortrylled
  Og i en Fugleham indhylled.
  
  Nu qvad hun, Trolddommen til Spot,
  Som Fugl vel ikke mindre godt;
  I hver en Daar i Blomsterdalen
  Hun fløited skiønt som Nattergalen.
  
  For Elskeren var hendes Sang
  Til Kildens Accompagnement
  Saa sød, som før. Hun selv bedrøvet,
  Graatklædt, sad skiult i Skyggeløvet.
  
  Saa gik det mange hundred Aar.
  Da vaagned hun engang en Vaar
  Igien som Pige. Hendes Stemme -
  Hvo den har hørt, kan den ei glemme.
  
  Thi Fuglens Triller, Ørets Lyst
  Med Hiertet i et ædelt Bryst
  Forened denne hulde Pige,
  Saa aldrig før man hørte Lige.
  
  Nu stod hun der med Smiil paa Kind,
  Med Tankeblik - som Jenny Lind.
  Om Philomele, Nattergalen
  Var der slet ikke mere Talen.

  Men, ak! vor Glæde var kun kort;
  Som Fugl, hun flyver atter bort.
  Dog sørg ei, Digter! stands din Klage:
  Hun kommer - loved hun - tilbage.

---

<nonum><center>3.</center></nonum>

    Thalia stred med Melpomene
    Om første Rang paa Digterscene.
    Apollo skulde fælde Dom;
    I Strid de hidsigt til ham kom.
    Sangguden i det Musamøde,
    Som Ingen af dem vilde støde,
    Ved Harpen hilste dem, og loe;
    At Begge vandt, og Ingen tabte,
    Til Jenny Lind han dem omskabte:
    I hende see vi begge To.
</body>
</poem>

<poem id="oehlenschlaeger2019022155">
<head>
    <title>Johannes Reinhardt</title>
    <subtitle>Den 6te November 1845.</subtitle>
    <firstline>Igien en Ædling os forlader</firstline>
    <notes>
        <note>Johannes Reinhardt (1776-1845), norskfødt zoolog.</note>
    </notes>
    <dates>
        <event>1845-11-06</event>
    </dates>
    <source pages="105-106"/>
    <quality>korrektur1,kilde,side</quality>
</head>
<body>
Igien en Ædling os forlader;
Bort Døden rev igien
Fra sine Børn en kiærlig Fader,
Fra Ven en trofast Ven.
aturen, som han trolig dyrked,
Foreviger hans Navn;
Men Himlen, som ham Hiertet styrked,
Tog Aanden i sin Favn.

Vi ei hans milde Smiil forglemme,
I Modgang som i Held;
Og Tonen i hans raske Stemme,
Den kom fra Dovrefield.
Fra Guldbrandsdal han monne drage
Herhid paa Snekkens Kiøl -
Ak! vi har Faa af dem tilbage.
Han var em ægte Døl.

Han var de Danskes ægte Broder,
Og Venskab gav ham Løn,
Og Videnskaben var hans Moder,
Han hendes ægte Søn.
Og derfor hun ham Krandsen fletter,
Ei falme vil dens Glands;
Men Kiærlighed Kiærminden sætter
I Videnskabens Krands.

Du raske Normand! Sygdom kued,
Ei dræbte den dit Mod,
Thi altid frisk dig Hiertet lued,
Som med en Ynglings Blod.
Den sidste Tak dig Venskab bringer.
Her er nu Kisten lukt -
Hist stækker Intet dine Vinger
I hellig Engleflugt.
</body>
</poem>

<poem id="oehlenschlaeger2019022156">
<head>
    <title>Meningsforskiellighederne</title>
    <firstline>At enes rigtigt om det Rette</firstline>
    <source pages="107"/>
    <quality>korrektur1,kilde,side</quality>
</head>
<body>
At enes rigtigt om det Rette
Med god sund Menneskeforstand,
Det Verdens Børn saa daarligt kan;
Deraf sig reiser daglig Trætte.

Og Kunstens Værker dadle, lønne -
Det Verdens Børn end mindre veed;
Med dobbelt stor Uenighed
Der kives daglig om det <w>Skiønne</w>.

Jeg skulde næstendeels formode,
Critiken blev langt mere let
For Verdens Børn om Skiønt og Ret,
Hvis man var enig om det <w>Gode</w>.
</body>
</poem>

<poem id="oehlenschlaeger2019022157">
<head>
    <title>Anders Sandøe Ørsted</title>
    <subtitle>Den 21de December 1845.</subtitle>
    <firstline>Det var i Nord</firstline>
    <source pages="107-108"/>
    <quality>korrektur1,kilde,side</quality>
</head>
<body>
        Det var i Nord
En Oldtidsskik, som Fremtid vil gientage,
        Ved Vennebord
At hædre Fædrelandets skiønne Dage.
        Saadan med Jarl,
Med Kæmpe, Skiald sad ædle Hrolf i Leire;
        Og store Carl
Saadan i Aachen monne Festen feire.
        Og rundtomkring,
Hvor Aand og Viisdom giorde Fredens Bytte,
        En Vennering
Sig samled, snart i Borg og snart i Hytte.
        En sielden Aand,
Begeistrede Prophet, og store Tænker
        Bandt Venskabs Baand,
I det de sønderslede Mørkets Lænker.
        I Axelstad
En saadan Kreds hvert Aar har sig gienfundet,
        Og skuer glad
Hen paa den Ædling, som har Krandsen bundet.
        Graat er hans Haar;
Men Aanden sig med Ungdomsstyrke svinger
        I Siælens Vaar,
Og Tiden stækker ikke Siælens Vinger.
        Vor Ørsted! stærk,
Stærk er din Aand, og lysende dens Kerte;
        Stort var dit Værk,
Og stort, vor Ven! som Aanden, er dit Hierte.
        Saa imodtag
Vor Hylding her med vennehulde Blikke!
        Paa Ørsteds Dag
Hans Skaal med Fryd de gamle Venner drikke.
</body>
</poem>

<poem id="oehlenschlaeger2019022158">
<head>
    <title>Den brudte Violin</title>
    <subtitle>(Efter Beranger.)</subtitle>
    <firstline>Kom, min Hund! vi vil meer ei klage</firstline>
    <notes>
        <note>Gendigtning af Pierre-Jean de Béranger: <xref type="translation" poem="beranger2019022001"/>.</note>
    </notes>
    <source pages="108-110"/>
    <quality>korrektur1,kilde,side</quality>
</head>
<body>
Kom, min Hund! vi vil meer ei klage,
Stakkels Dyr! i vor falles Nød.
Endnu har jeg en Hvedekage,
Knap i Morgen det tørre Brød.

Fienderne raabte med Seierskrandse,
Ind de trængte med listig Hu:
,,Spil et Stykke, thi vi vil dandse!
Eller vi brække Violen itu.''

Den er brudt; der ligge dens Rester,
Spredt i Græsset og uden Lyd.
Den var hele Byens Orchester;
Hvad skal nu tolke Byens Fryd?

Den forkyndte med lystig Bebuden,
Naar om Morgnen Fuglene sang:
Brudgommen kom, for at hente Bruden
Med sit Følge til Kirkegang.

Præsten voved Violen at høre,
Ei fra Dandsen han gik sin Vei.
Havde den naaet til Kongens Øre,
Panden havde han rynket ei.

Naar den spilled i Glædestiden
Om vor Ære, for Held at spaae -
Hvo havde træt, at Fienden siden
Skulde til Hevn den sønderslaae?

Kom, min Hund! vi vil meer ei klage.
Stakkels Dyr! i vor fælles Nød.
Endnu har jeg en Hvedekage,
Knap i Morgen det tørre Brød.

Naar af Strængen ei høres Røsten,
Slaaer sig vel Menigheden til Taal?
Hvordan rigtigt skal feires Høsten,
Naar du klinger ei, min Viol?

Arbeid monne du venligt lette,
Fattige glemte deres Nød,
Skatter og Vold de monne forgiette,
Naar dine Toner i Hytten lød.

Hadet selv kunde svagt kun true,
Graad du tørred af Sorgens Kind.
Intet Scepter har, som min Bue,
Kunnet styre Menneskets Sind.

Men hvad hielper vel Sorg og Klage?
Før jeg ikkun Violen bar;
Men for Fienden af Landet at jage,
Kiæk jeg nu Bøssen paa Nakken taer.

Sige vil sikkert Venneskaren,
Naar den seer, jeg forlader mit Huus:
,,Han har ei villet, at Barbaren
Dandse skal paa vor Lykkes Gruus.''

Kom, min Hund! vi vil meer ei klage.
Stakkels Dyr! i vor fælles Nød.
Endnu har jeg en Hvedekage,
Knap i Morgen det tørre Brød.
</body>
</poem>

<poem id="oehlenschlaeger2019022159">
<head>
    <title>Den gode Fyrste</title>
    <subtitle>(Efter Beranger.)</subtitle>
    <firstline>Der var en Konning i Thulevæng</firstline>
    <notes>
        <note>Gendigtning af Pierre-Jean de Béranger: <xref type="translation" poem="beranger2019022002"/>.</note>
    </notes>
    <source pages="111-112"/>
    <quality>korrektur1,kilde,side</quality>
</head>
<body>
Der var en Konning i Thulevæng,
Lidt kiendt kun, for det Løse;
Seent stod han op, gik tidlig i Seng,
Kold for det Ambitiøse.
Af Konen man ham kronet saae
Med en stor, varm Nathue paa.
        Lad gaae!
Af Folket raabtes uden Spot:
,,Tak du, som mener os det saa godt!
        Tak, Drot!''

Han i sin Hytte spiste tidt,
Og naar han saa var gottet,
Paa Æselet sit Rige lidt
Han giennemred fra Slottet.
Saa munter, tillidsfuld hver Stund;
Hans hele Garde, det var kun
        En Hund.

Tørst plaged tidt den arme Mand;
Den Bægrene fordreve.
Naar han lyksaliggiør sit Land,
Saa bør en Konge leve.
Af hver en Tønde tog han godt
Til Afgift, som han vist har faa't.
        En Pot.

De smukke Piger i sit Land
Med Ret han ikke hader;
Og derfor mangen Underdan
Saa rørt ham kaldte Fader.
Igiennem Fingre saae han tidt
Med Svig, for selv at have lidt
        Prosit.

Krig, Ufred ham ei giorde gal,
Han havde blot for Øie,
Som Kongers Speil og Ideal,
Sig daglig at fornøie.
Han ingen Siæl har bragt i Nød,
Først ud i Klager ved hans Død
        Man brød.

Et Billed der bevares jo
Heel liigt endnu af Prindsen,
Og det er Skiltet paa en Kro,
Berygtet i Provindsen.
Og aldrig i det hele Huus
End Nogen drak af fyldte Kruus
        En Ruus,
For Alle raabte: ,,Ak, ak, ak!
Du ædle Drot, som med os drak!
        Tak, Tak!''
</body>
</poem>

<poem id="oehlenschlaeger2019022160">
<head>
    <title>Den Skiønne og den Gode</title>
    <firstline>Hun er saa yndig og saa sød</firstline>
    <source pages="112-114"/>
    <quality>korrektur1,kilde,side</quality>
</head>
<body>
Hun er saa yndig og saa sød,
Saa heftigt hendes Øine blinke,
Og hendes Kind er rosenrød.
Man siger sagtens: det er Sminke;
Men dersom ogsaa det var vist.
Vist er det heller ikke mindre:
At med en egen, ulaant Gnist
De kloge Katteøine tindre.

Hun er saa rund om Barm og Lænd,
Det er et Skuespil for Guder.
Misundelsen er her igien,
Man siger: det er Krølhaarspuder.
Men om saa var - er det saa sært,
Og svandt Beundringen i Dunsten?
Det jo beviser: hun har lært
Fortræfligt Billedhuggerkunsten.

Som Pudder og som fine Kridt
Er marmorhvide hendes Hænder.
Man siger, Tanden af er slidt,
Og dog - dog har hun Perletænder.
Misundelsen igien paastaaer,
At hun de rette savner længe.
Men Eget er dog, hvad jeg faaer
I egen Mund for egne Penge.

Hun vittig Ingenting har skaant,
Naar nylig hun har lært i Bøger;
Man siger: hun har Tanken laant,
At først sin Vittighed hun søger.
Umiddelbare Vittighed -
Hvad er da det saa stort i Grunden?
Speculative Flittighed!
Du har Naturen overvunden.

I Selskab er hun from og blid;
Men naar med Manden hun er ene,
Gaaer det ei af foruden Splid
Og uden mangen heftig Scene.
Hvad siger det? Mon enkelt Mand
Opoffres bør ei for det Hele?
Desbedre hun i Selskab kan
Huldsalighed med Alle dele.

Det kalder jeg en Qvinde god,
Som yndigt hele Verden klapper,
Og som, naar hun har hidsigt Blod,
I Mandens Stue det aftapper.
Det kalder jeg en ægte Frei,
Der selv, som Heimdal, blæser Luren;
Der pyntes af Naturen ei,
Men daglig pynter paa Naturen.
</body>
</poem>

<poem id="oehlenschlaeger2019022161">
<head>
    <title>Smagen</title>
    <firstline>Snart det Skarpe, snart det Blide</firstline>
    <source pages="114"/>
    <quality>korrektur1,kilde,side</quality>
</head>
<body>
Snart det Skarpe, snart det Blide
Krydre Saften i Formens Skaller!
<w>Salt</w> og <w>Sukker</w> - begge hvide.
Begge Smagens Krystaller.
</body>
</poem>

<poem id="oehlenschlaeger2019022162">
<head>
    <title>Øieblikket</title>
    <firstline>Naar Øieblikket er forsvundet</firstline>
    <source pages="114-115"/>
    <quality>korrektur1,kilde,side</quality>
</head>
<body>
Naar Øieblikket er forsvundet,
Men i Erindringen gienfundet,
Da er det - idealiseert.
Er Idealet da forkeert?
Blot Illusion? Var Øieblikke
Da bedre - men vi saae det ikke?

Nei; men vi trænge bedre sammen
Momenter i Erindringsrammen.
Hvad Tidens er - bortflyer som Avner,
Det tunge Korn ei Tanken savner.
Forsvundet er det Endelige,
Det Sande boer i Aandens Rige.
</body>
</poem>

<poem id="oehlenschlaeger2019022163">
<head>
    <title>Til Hetsch</title>
    <subtitle>
        <line>fra taknemmelige Haandværkere.</line>
        <line>Den 29de Marts 1846.</line>
    </subtitle>
    <firstline>Nu, Brødre! siunger høit en Sang</firstline>
    <source pages="115-117"/>
    <dates>
        <event>1846-03-29</event>
    </dates>
    <quality>korrektur1,kilde,side</quality>
</head>
<body>
Nu, Brødre! siunger høit en Sang.
Det skeer jo ikke første Gang
Af raske Haandværksflokke.
Hans Sachs var selv en Haandværksmand,
Og dog en Mestersanger han,
Som Tiden ei skal rokke.

Og Albrecht Dürer Maler var,
Og Ting han ud i Træet skar,
Heel kunstige, med Haanden:
Kunst, Haandværk - søsterlig foreent!
Thi det var først i Tiden seent,
At Haand ei lystred Aanden.

I Hansestæders skiønne Tid
Foreente Kløgten sig med Flid,
Da blomstred Haandvarksstanden.
Dog længe vared ei det Held;
Tilsidst blev Haandværksmanden Træl,
Og Tiden - var en anden.

Dog hvad der dygtigt er og godt,
Det agter ikke Tidens Spot,
Det klarer sig med Tiden;
Sig hævet har igien vor Stand,
Nu er den flinke Haandværksmand
Ei ringe meer og liden.

En Mand fra Albrecht Dürers Land,
En ærlig Schwabe, snild som han,
Foer hid paa danske Smakke;
Og skiøndt vort Danmark selv har Folk
Som Kunstens Fremmer, Smagens Tolk
Vi ham oprigtigt takke.

Han Haanden lærte bedre Sving
I Malm og Træ til mange Ting
I Borgen og i Hytte.
Han lærte: ,,Sindrig vær, som stærk!
Dit Værk bør være Kunstens Værk,
Og ei blot giøre Nytte.''

Høit alle Brødre stemmer i:
Vor ædle Hetsch! varmt ønske vi,
Med Held dig Himlen lønne!
Du Talsmand for den gode Smag,
Som ener Nytten med Behag,
Du Kæmper for det Skiønne!
</body>
</poem>

<poem id="oehlenschlaeger2019022164">
<head>
    <title>Til Madame Rosing</title>
    <subtitle>Den 2den Juni 1846.</subtitle>
    <firstline>Snel er Tiden, kort er Livet</firstline>
    <source pages="117-118"/>
    <dates>
        <event>1846-06-02</event>
    </dates>
    <quality>korrektur1,kilde,side</quality>
</head>
<body>
Snel er Tiden, kort er Livet,
Uformærkt det smutter bort;
Men til Hver blev det ei givet
Saa forgængeligt og kort.
Stakket Vaarens Blomster bramme,
Medens Bøgens, Egens Stamme
Skylles ei af Bølgen fort.

Alt i Livets korte Lege
Visner ei saa brat og snart;
Ogsaa Mennesker er Ege,
Som kan trodse Lynets Fart.
Stundom sees i Skoven bramme
Slig en herlig Moderstamme
Af en kraftig, sielden Art.

Her om slig en Stamme samle
Glade sig til Fest i Dag,
Elskte Moder! Unge, Gamle
I et henrykt Frændelag.
Eeg du stod i Danerskove,
Dig forfrisked Tidens Vove -
Ung igien hver Fødselsdag.

Moder-Eeg af sieldne Kræfter!
Ei du agter Kuld og Vind,
Giver ei for Stormen efter,
Seer i næste Sekel ind.
Naar du Hundredaaret fylder,
Glad din Børneflok dig hylder.
Som i Dag, med henrykt Sind.
</body>
</poem>

<poem id="oehlenschlaeger2019022165">
<head>
    <title>Sang</title>
    <subtitle>
        <line>i Anledning af</line>
        <line>de svenske og danske Kongefamiliers Nærværelse i Helsingør</line>
        <line>den 16de Juli 1846.</line>
    </subtitle>
    <firstline>I gamle vilde Tid</firstline>
    <dates>
        <event>1846-07-16</event>
    </dates>
    <source pages="118-119"/>
    <quality>korrektur1,kilde,side</quality>
</head>
<body>
I gamle vilde Tid
Laae Nordens stærke Sønner
I uophørlig Strid;
De spildte Livets bedste Mod,
Og Østresaltet, Sundet
Blev rødt af Broderblod.

Men Freir og Freia brat
Med varm Oplysningsstraale
Fordrev den kolde Nat;
Og mere stærk, end Odin, Thor,
Forbandt nu Mimer, Bragi
Det broderlige Nord.

I store Flokke kom
Nu Brødrene tilsammen
I Freias Helligdom;
Og Svensken Ven i Dansken seer:
Nu Sundet vs forbinder,
Adskiller vs ei meer.

Og vore Konger staae,
Kong Christian og Kong Oscar,
Den Røde med den Blaa,
Som Sol paa Himlen. Skiønne Stund!
Nu smiler Fred i Norden,
Nu jubler Øresund.

Velkommen over Sø
Fra Upsals hellige Minder
Til Gefions Blomster-Ø!
Vær hilset, ædle Sveadrot!
Med Fryd dig Dansken skued
Som Giest paa Leirestot.
</body>
</poem>

<poem id="oehlenschlaeger2019022166">
<head>
    <title>Til Fru Georgette Falsen, født Rosenkrantz</title>
    <subtitle>August 1846.</subtitle>
    <firstline>En Blomsterkrands, hvis Farver skiønne</firstline>
    <source pages="119-120"/>
    <quality>korrektur1,kilde,side</quality>
</head>
<body>
En Blomsterkrands, hvis Farver skiønne
Beundres i det friske Grønne,
Som Sommersolen gav sin Glands,
Det er en huld Naturens Gave;
Og bedste Krands i Floras Have,
Det er en fager Rosenkrands.

Men bedre Blomst er den, som trives
I Hiertet, og som Siælen gives.
Den taber ei saa let sin Glands;
Den trænger ei til Solens Straale,
Den Vintrens Storm og Kuld kan taale,
Det er den bedste Rosenkrands.

En saadan Rose Skialden kiender,
Som ei med stolte Farver blænder,
Men qvæger huldt med Dyders Glands.
Dens Fødsel han ved Harpen synger
Her, hvor den sig saa yndigt slynger
I friste, store Vennekrands.

Gid længe vi dig, Rose! finde
Som Krandsens bedste Pryd, Veninde!
Giv længe denne Kreds sin Glands
Elskværdig, ved din Falsens Side.
Som Bækken eders Dage glide:
Kiærminden hos sin Rosenkrands!

Den raske Gut, med Mod begavet,
Fandt Ærens Blomst, saa blaa som Havet,
Og Havet stienkte den sin Glands;
Men meer, end Laurbær, har han vundet,
Og mere skiøn end Krandsen fundet,
Da Falsen fandt sin Rosenkrantz.

Forenet Fødselsdagen kommer
Som Dagepar i skiønne Sommer,
I Høstnaturens bedste Glands.
Den Dobbeltfest vi ei forgiette,
Men Roser og Kiærminder flette
For Falsen og hans Rosenkrantz.
</body>
</poem>

<poem id="oehlenschlaeger2019022167">
<head>
    <title>Sang</title>
    <subtitle>
        <line>i Anledning af</line>
        <line>Kongens Fødselsfest</line>
        <line>Afsiungen i Skydeselskabet den 24de September 1846.</line>
    </subtitle>
    <firstline>Da Axel havde Byen grundet</firstline>
    <source pages="121-122"/>
    <dates>
        <event>1846-09-24</event>
    </dates>
    <keywords>christian8</keywords>
    <quality>korrektur1,kilde,side</quality>
</head>
<body>
Da Axel havde Byen grundet,
Hvor Havnen skilte trygt sig ad,
Da reiste sig, nær Øresundet,
Lidt efter lidt en herlig Stad;
Og lang Tid bar den sikkre Havn
Den store Danskes Hædersnavn.

Som Blomsten, nær ved Floderanden -
Ei Markens Bonde, Borgens Helt -
Men Blomsten blev til Borgerstanden,
Og Standen sig udvikled snelt;
Og Axelskad ved Øens Aand
Blev Moder for den tredie Stand.

Og Kongen havde kiær sin Borger,
Som Ridder, Bonde - Borger kiær.
Derfor i Glæder og i Sorger
Var Konge sig og Borger nær;
Og i det gamle Axelhuus
Med Borger tømte Konge Kruus.

I Tiden meget er forandret,
Og Ridderskabets Tid forbi.
Den gamle Glands er heden vandret;
I frodigt Liv end samles vi.
Som Stæderne paa Kysters Rand
Sig hæver danske Borgerstand.

Og Kongen føler Borgerhæder,
Til Danmarks Trivsel Borgergavn;
Derfor han deler vore Glæder,
Hans Rede - det er Kiøbenhavn.
Skiøndt fiern, vor Christian! aldrig du
Var Hiertet mere nær, end nu.

Thi, Konge for ætgamle Danske,
Det er din Lyst, at være dansk;
Du kaster ikke Tvedragts Handske,
Men giør ei Landet udenlandsk.
Hil Christian! vor Konge kiær!
Hans Fødselsdag velsigner Hver.
</body>
</poem>

<poem id="oehlenschlaeger2019022168">
<head>
    <title>Jupiter og Ganymed</title>
    <subtitle>Til en Tegning af Jerichau.</subtitle>
    <firstline>Gaa, sagde Jupiter, og kyssed Ganymed</firstline>
    <source pages="122"/>
    <!-- TODO: Find tegningen. -->
    <quality>korrektur1,kilde,side</quality>
</head>
<body>
,,Gaa,'' sagde Jupiter, og kyssed Ganymed,
,,Skienk Jordens Børn Begeistrings Kiærlighed
Thi ved Begeistring stige Jordens Børn
Høit op til mig, og kappes med min Ørn.''
Skinsygt og vredt blev Ørnens stolte Blik;
Men Ganymed lød Jupiter og gik,
Og Aanden sine Himmelvinger fik.
</body>
</poem>

<poem id="oehlenschlaeger2019022169">
<head>
    <title>Esaias Tegnér</title>
    <subtitle>December 1846.</subtitle>
    <firstline>Fra Sveafield en Stemme skiøn</firstline>
    <source pages="123-124"/>
    <keywords>tegner</keywords>
    <quality>korrektur1,kilde,side</quality>
</head>
<body>
Fra Sveafield en Stemme skiøn,
Som over Sundet klang,
Har henrykt mangen Nordens Søn
Dybt Hiertet med sin Sang.
Den toner ei fra Vexis meer -
Os Skialden har forladt.
Ak, alt for tidligt, vor Tegnér!
Du sank i Gravens Nat.

Men leve vil din Sang i Vaar
Paa Field, ved Strand, i Dal,
Saa vist, som yndeligt hvert Aar
Gienfløiter Nattergal.
Saa vist, som Freia smiler ned
Klart over Land og Sø ,
Vil Frithiofs, Axels Kiærlighed
I Norden aldrig døe.

Og Taler var du stor, som Skiald,
Og mægtigt var dit Ord;
I Kirken, Videnskabens Hal,
Ved Harpen - lige stor.
Det Sprog, som velske Toner selv
Kun lidet eftergier,
Behersked du ved Yduns Elv
Med Digter-Kongespiir.

Ak, haarde Skiebne! Grumme! siig:
Hvi glædte dig hans Fald?
Hvi stod tilsidst Beethoven liig
Ved Harpen Sveaskiald?
Hiin døv for skiønne Tonespil.
For eget Mesterværk;
Og her - den Aand forvirret, vild,
Nys klar og tankestærk!

Nu er dig Tanken klar igien,
Du Glæden har gienseet
Hist, Esaias! hos din Ven;
Du var, som han, Prophet.
Men end fra Sky du smiler glad
Til Sverrig mangen Gang,
Naar Møen synger rørt det Qvad,
Du hende foresang.

Tak, ædle skiald, som gierne kom
Med talrig Broderflok
Til Friggas grønne Helligdom
Fra Freiers Klippeblok;
Som rakte først en kiærlig Haand
Til Dan fra Sveakyst!
Gud signe dig, din Digteraand,
Vor Stolthed og vor Lyst!
</body>
</poem>

<poem id="oehlenschlaeger2019022170">
<head>
    <title>Til A. L. Drewsen</title>
    <subtitle>
        <line>I et haandskrevet Exemplar af Sørgespillet <w>Hakon Jarl</w>, der havde tilhørt Christiane.</line>
        <line>Den 26de April 1847.</line>
    </subtitle>
    <firstline>En gammel Bog fra mine Ungdomsdage</firstline>
    <source pages="125"/>
    <dates>
        <written>1847-04-26</written>
    </dates>
    <quality>korrektur1,kilde,side</quality>
</head>
<body>
En gammel Bog fra mine Ungdomsdage
Jeg her paa mine gamle Dage seer;
Den hørte hende til, som er ei meer,
Som med min Ungdom kommer ei tilbage.
Giem denne Bog, din Moder fik af hende;
Og naar du aabner den om nogle Aar,
Og Skialden ikke længer Harpen slaaer,
Glem, Adolph! ei, han var din Ven og Frænde.
</body>
</poem>

<poem id="oehlenschlaeger2019022171">
<head>
    <title>Cantate</title>
    <subtitle>
        <line>i Anledning af</line>
        <line>Dronning Caroline Amalias Fødselsdag.</line>
        <line>Den 28de Juni 1847.</line>
    </subtitle>
    <firstline>Hvergang Ydun kommer</firstline>
    <source pages="125-126"/>
    <quality>korrektur1,kilde,side</quality>
</head>
<body>
Hvergang Ydun kommer
Med den danske Sommer,
Gaaer hun sikkert Siølund ei forbi;
Ei blandt alle Steder,
Hvor hun Livet glæder,
Har hun bedre Lund, end Sorgenfri.

Der kan Ydun finde
Kongelig Veninde,
Som fra Freia stammer, skiøn og blid;
Yndig i hver Mine
Christians Caroline
Fandt sin Fødselsdag i Rosens Tid.

Rosen kun er Dronning
Der, hvor Eeg er Konning.
Bedste Rose her i Haabets Grønt!
Baldur med sin Kerte.
Tændte dig dit Hierte
For alt Ædelt, for alt Godt og Skiønt.

Himmelsk er din Lue;
Glade vi dig skue
Ung endnu i Vaarens feire Glands.
Kongen selv er Egen;
Festligt Strengelegen
Klinger op mod Egens Kongekrands.

Deler Kongens Lykke!
Livets bedste Smykke
Hid han bragte med i Ungdomsvaar.
Mange Fødselsdage
Lagdes her tilbage,
Og dog Rosen frisk tilbage staaer.

Længe Christian finde
Med sin Siæls Veninde
Glædens Blomster paa sin Fremtids Vei!
Vor Amalia kiære,
Dydens, Danmarks Ære!
Du forsmaaer ei vor Forgietmigei.
</body>
</poem>

<poem id="oehlenschlaeger2019022172">
<head>
    <title>Til Kong Oscar den Første</title>
    <subtitle>Stockholm, den 9de Juli 1847.</subtitle>
    <firstline>Du elskte Sverrig, af Natur forbundet</firstline>
    <source pages="127-129"/>
    <dates>
        <written>1847-07-09</written>
    </dates>
    <quality>korrektur1,kilde,side</quality>
</head>
<body>
Du elskte Sverrig, af Natur forbundet
Alt længe med mit Danmark hist,
Som Folk ved Sprog, som Land ved Øresundet,
Men adskilt ved usalig Tvist!

De gamle Drømme svandt, de vilde Flammer
Sig luttred til en hellig Glød;
Thor knuser ei sit Folk med egen Hammer,
Og, Loke! du er død.

Usalig Tvedragt veg til Mørkets Huler,
Ei Tiden svækker Nordens Mod,
Men Freia-Sløret stiller
Hver Plet af spildte Broderblod.

Du elskte Land! Thor i sin Kæmpevælde
Staaer paa din Klippe, klædt i Bark,
Du ener Norges Fielde
Med Ageren i Danemark.

Nær er du Danmark. Smilende din Søster
Hver Morgen klar dig hilser glad.
Landskrona sine Kyster
Huldt viser Axelstad.

Men høit sig strække dine stolte Graner
Med golde Steen fra frugtbar Jord,
Fra Syd, fra Verdens Kreds, fra Broderdaner
Til hemmelige Nord.

Hvor længe vinkte mig Mælarens Strande,
Hvor Gefion drog min Fødsels-Ø
Fra fieldomkrandste Lande
Til yndig Østersø!

At skue Freir, som kom igien tilbage
At ene Kraft med Kunst og Flid,
Begeistringen fra svundne Dage
Med Viisdom af en moden Tid!

O du, som Navnet af en Helt har fundet,
Hvor Ossian sin Harpe fandt!
Hvert Hierte, Oscar! har du vundet,
Dit kongelige Blik dem vandt.

Men Skialden - hvad kan han for al den Hæder,
Du viste ham? - Han Harpen slaaer,
Sit Hiertes Tak han qvæder,
Og Fremtidsglæde spaaer.

Tak være Gud, som Nordens Drotter kiærligt
I Brodervenskab nær forbandt!
Klenodiet mere herligt
Vel aldrig Norden fandt.

I Aand og Hierte, Viisdom sieldne Tvende!
Nys favntes de, den Pagt var skiøn;
Og til Kong Oscar monne Christian sende
Vor Frederik, sin Søn.

Og ham til Roes høit jubled alle Stemmer,
Da kiære Giest hiemdrog igien;
Og aldrig Svea glemmer
Vor Fredrik, Danmarks Ven.

Hvi kan jeg dig ei varmt i Arme trykke,
Henfarne Broder! denne Stund,
Og glædes ved den Lykke,
Vi aned - hist ved Øresund?

Men her, hvor Odin leved, Thor og Freier,
Hvor Asa-Bragis Harpe klang,
Jeg siunger Fredens Seier
Og Tvedragts Undergang.

Gud signe Viv og Datter, ædle Sønner,
Dig, Oscar! Folkets Trøst og Fryd!
Algodhed rigt belønner
Din Retfærd og din Dyd.
</body>
</poem>

<poem id="oehlenschlaeger2019022173">
<head>
    <title>Fieldstuen i Diurgården ved Stockholm</title>
    <subtitle>Til Statsminister Due.</subtitle>
    <firstline>I Norges Land, det vi alle veed</firstline>
    <source pages="129-131"/>
    <quality>korrektur1,kilde,side</quality>
</head>
<body>
I Norges Land, det vi alle veed,
- Og Himlen længe den beskytte! -
Er muntre, venlige Giestfrihed
Huusguden i hver Bondes Hytte.
Der møde glade de hver en Giest
Med hvad de har, som til en lille Fest:
Melk, Ost og Brød
De Giesten bød;
Og ofte Hierterne de bytte.

Slig Giestfrihed i de Stores Flok
Er ikke just saa let at bringe;
Af Overdaad er der sagtens nok,
Men bort flyer Glæden paa sin Vinge.
Med stive Fagter, med stive Ord
Man sidder rundt om det gyldne Bord,
Og skienker i
Vel Vine ti;
Men Glæden lader sig ei tvinge.

Min ædle Due med Duelil!
Dig ei Forfængligheden frister;
Dit Folk som Borger du hører til,
Endskiøndt du est en Statsminister.
Og derfor blander du med din Stand
Fieldbondens Simpelhed ved Klippens Rand:
Fieldstuen staaer
Som Bondegaard,
Og ei Naturligheden mister.

Men som Lorettos den hellige Bo
Af Englen fort blev over Vandet,
Saa har en Engel her atter jo
Mirakelet giort med et Andet.
Du vel forstaaer mig, jeg mener her:
Din ædle Hustru, din Hiertenskiær;
Hun lod sig see:
Fieldstuens Fee,
Og blev beundret over Landet.

Med yndigt Væsen sendt fra sit Hiem,
At bringe Glæden i din Stue;
Som norske Qvinde saa ligefrem,
Og dog en fiin Ministerfrue!
Og Hver, som kommer i Stuen op.
Af hendes Haand faaer sin egen Kop,
Sin Lædskedrik,
Og venligt Blik
Af den velsignede Fru Due.

Slig Skaal hun ogsaa har Skialden rakt. -
Dit Haandtryk, Ædle! mig opflammer;
Det Venskabs Ild har i Hiertet bragt.
Thor signe Pagten med sin Hammer!
Held eder begge med kiære Børn,
Med Livets Roser, men uden Tiørn!
Mig glemmer ei!
Mit Contrafei -
Jeg veed, det hænger i jert Kammer.
</body>
</poem>

<poem id="oehlenschlaeger2019022174">
<head>
    <title>Ved Festen i Diurgården ved Stockholm</title>
    <subtitle>den 17de Juli 1847.</subtitle>
    <firstline>Naar Skialden seer Naturens Vexelsyner</firstline>
    <source pages="131-132"/>
    <dates>
        <event>1847-07-17</event>
    </dates>
    <quality>korrektur1,kilde,side</quality>
</head>
<body>
Naar Skialden seer Naturens Vexelsyner
I flygtig Skiønhed fra sin Vandringssti;
Naar Straalen giennem Tordenskyen lyner;
Naar Maanen gaaer sin Sølversky forbi;
Naar Taagen meer ei Skov-Smaragden dølger;
Naar i sit stolte Skin Sølvhavet bølger -
Henrykte Skiald ei længer tie kan:
        Da siunger han.

Og seer han giennem Tidens brustne Rifter
De store Stierner hist fra Oldtidstag;
Og straale for ham Heltenes Bedrifter,
Som Solen i den klare Sommerdag;
Og stige Kæmper frem af slunkne Høie,
Og stande tydeligt for Skialdens Øie -
Da svulmer Hiertet, han ei tie kan
        Da siunger han.

Og møder Elskov ham med Rosenkilden,
Og trofast Venskab med sit Eviggrønt;
Og viser ædle Drot sin Frugt i Freden;
Og seer han Broderkunstens Værk saa skiønt,
Og skiønne Piger, vennehulde Mødre;
Og vinker Bacchus ham til muntre Brødre -
Da blusser Skialden, han ei tie kan:
        Da siunger han.

Men møder ham den Gamle med den Unge
Med Tak for Sangen, som de havde kiær,
Da stammer han, da kan ei meer han siunge,
Som lille Fugl, man Træet kom for nær.
Hvordan udtrykker Hiertet sine Glæder
For ædelmodig, ufortiente Hæder?
Her kan ei længer Tungen være Tolk -
Men du forstaaer min Taushed, ædle Folk!

Min Tak jeg ikke tolker; men min Glæde
Jeg siunger høit i elskte Broderfavn;
Jeg saae Stockholm, Naturens skiønne Sæde,
En Søster til mit blide Kiøbenhavn.
I trofast Venskab ærligt sig omfavner
Stockholmer broderligt med Kiøbenhavner,
Med Ægirs Snekke suser Bølgen glad
Imellem Mælarstrand og Axelstad.
</body>
</poem>

<poem id="oehlenschlaeger2019022175">
<head>
    <title>Ved Festen i Upsala</title>
    <subtitle>den 19de Juli 1847.</subtitle>
    <firstline>Saa staaer jeg, hvor i unge Dage</firstline>
    <source pages="133"/>
    <dates>
        <event>1847-07-19</event>
    </dates>
    <quality>korrektur1,kilde,side</quality>
</head>
<body>
Saa staaer jeg, hvor i unge Dage
Saa tidt mig Ydun bragte hen,
Naar Oldtids Guder kom tilbage,
Og hilste deres glade Ven!
Jeg skued jer med Aandems Øie -
Nu eder virkelig jeg seer;
Ukiendt for mig er ikke meer
Odins og Freiers Heltehøie.

Mit Blik hist paa Sigtuna hviilte;
Fra Skibet paa en yndig Aa
Jeg Kirkens hellige Taarue saae,
Som venligt mig i Møde smiilte.
Og skue skal jeg nu de Steder
For Nords mærkværdigste Bedrift,
Som med den gamle Runeskrift
Gav Stof til mine Digterglæder.

Jeg hilser dig, du gamle Stad!
Men ogsaa jeg min Tak maa siunge
Ei til den gamle blot - den unge
Mig trylled ikke mindre glad.
Til Fredriksberg Studenten kom,
At hilse mig ved grønne Bakke;
Nu kan mit Hierte varmt ham takke
I ældste Nordens Helligdom.

U:I det stockholmske Kunstnergildes Album.
U:Den 27de Juli 1847.
BEGIVENHED:1847-07-27
F:Du skiønne Stockholm, skiønnesie blandt Stæder
N:thorvaldsen
SIDE:134-135

Du skiønne Stockholm, skiønnesie blandt Stæder,
    Som Skialden traf paa Livets Vei!
Dig jeg forlader, dine Glæder;
    Men Mindet mig forlader ei.

Imellem Sigtun, Axelstad du kneiser,
    Dig speiler i Mælarens Vand,
Og lønner vel den Vandringsmand, som reiser
    Fra sydlig Vrimmel til din Strand.

Ja, skiønne Stad! i dig vel Kunsten trives,
    Hvor Gustafs Snille viser stærke Spor,
Hvor Aanden i Erindringen oplives
    Af mangen Drot og Kæmpe stor.

For Thorvaldsen, Canova skienktes Jorden,
    Alt hørte Sergel Stockholm til,
Og glæder, som vor Thorvald, Norden
    Med fine Marmor-Skuespil.

Og Sandberg, Fahlerantz, Bystrøm, Quarnstrøm viser,
    Og Sødermark, og Fogelberg,
At endnu Valhals skiønne Diser
    Besøge Freiers Heltebierg.

I eders Kunstnermidte skal jeg træde,
    Og Broderen fra Kiøbenhavn
I unde vil den ufortiente Glæde,
    At skrive først i Bogen her sit Navn?

Han skriver det, men kun for at frembære
    Taknemligheden, som hans Hierte bød,
For alt det Venskab, al den Ære,
    Den danske Skiald i eders Tempel nød.
</body>
</poem>

<poem id="oehlenschlaeger2019022176">
<head>
    <title>Til Kong Oscar den Første</title>
    <subtitle>
        <line>Da han hædrede mig med Sanct Olafs Ordenens Storkors.</line>
        <line>August 1847.</line>
    </subtitle>
    <firstline>Er den skiønne Fryd alt reent forsvunden</firstline>
    <source pages="135-136"/>
    <quality>korrektur1,kilde,side</quality>
</head>
<body>
Er den skiønne Fryd alt reent forsvunden,
Digter! som du nys nød med din Ven?
Blev en kostbar Ædelsteen kun funden,
For at mistes strax igien?

Visned Æren, som de Rosenblommer,
Sveas hulde Moer dig yndigt gav?
Svandt den hurtigt, som den lyse Sommer,
Da du stod paa Freiers Grav?

Den Huldsalighed, dig Oscar viste,
Og som smeltede dit Bryst,
Var den kun et Laurbær paa den Kiste,
Der begravet har din Lyst?

Nei, den voxer end; thi fra det Fierne
Oldtidsskyen skilles ad,
Viser Glimt mig af den skiønne Stierne,
Olaf saae paa Stiklestad.

Til Belønning for jeg sang det Stærke,
Heltes Kiærlighed og Harm,
Oscar med et Hædersmørke
Smykket har min Digterbarm.

Og det lyser klart, som Himlens Kerter
Ved Sanct Olafs Heltedød;
Thi jeg veed, at norske Hierter
Unde mig den Hæder, som jeg nød.

Længst alt har din Faders Heltehænder,
Oscar! Digteren paa Barmen sat
Stiernen, som ei Nedgang kiender,
Og som pryder Nordens Nat.

Ei Forfænglighed jeg hylder -
Æren fryder slankest Kæmpebryst;
Oscar! men den Tak, jeg skylder,
Tolker alt for svagt min Røst.

Kiærligt dig skal ofte Skialdens Tanker
Mindes, til ham træffer Dødens Piil;
Medens Hiertet under Løven banker
Med Sanct Olafs Heltebil.
</body>
</poem>

<poem id="oehlenschlaeger2019022177">
<head>
    <title>Ved den Hegermann-Lindeneronske Families Hiemkomst fra Italien</title>
    <firstline>Lang Tid en Slægt i stille Bolig</firstline>
    <source pages="136-137"/>
    <quality>korrektur1,kilde,side</quality>
</head>
<body>
Lang Tid en Slægt i stille Bolig,
Fra Staden stilt, ved Havets Kant,
Den uafbrudte Glæde fandt,
Hvormed kun Uskyld giør fortrolig.
For trofast Ven og tro Veninde
Stod aaben muntre Giestesal,
Og Verten var en General,
Vertinden var en Digterinde.

Den store Verden kun de kiendte
Deraf, at Verden kom til dem;
Og aldrig kieded dem et Hiem,
Hvor Troskabs Ild paa Arnen brændte.
Dog - pludselig i Høstens Dage,
I Livets Høst, saa smuk som god,
Det vante Hiem de kort forlod,
For lidt i Verden om at drage.

Alt Skiønt og Stort af sieldent Fremmedt
Henrykte, næred deres Aand;
Dog ikke løsnedes det Baand,
Der bandt saa kiærligt dem til Hiemmet.
Og glade vendte de tilbage,
Vi hilse dem paa gamle Sted.
Erindringerne tog de med:
En Julefrugt i Vinterdage.

Ja, skiønne, Jord! er dine Glæder,
Og sødt, at tage dem i Favn;
Men Skibet iler til sin Havn
Med Fragten fra de fierne Steder.
Med Længsel hist er Glæden blandet,
Skiøndt Aanden den at skatte veed;
Og, Hierte! først <w>din Rolighed</w>
Gienfinder du i Fædrelandet.
</body>
</poem>

<poem id="oehlenschlaeger2019022178">
<head>
    <title>Moltkes Fødselsdag paa Bregentved</title>
    <subtitle>Den 25de August 1847.</subtitle>
    <firstline>Saa seer jeg dig i dit Jarlesæde</firstline>
    <source pages="138-139"/>
    <dates>
        <event>1847-08-25</event>
    </dates>
    <quality>korrektur1,kilde,side</quality>
</head>
<body>
Saa seer jeg dig i dit Jarlesæde,
Du ædle Mand! paa din Fødselsfest,
Og deler Ættens og Venners Glæde,
Selv en til Festen indbuden Giest.
Det danske Flag ved dit Stamhuus vaier
Med blomstrende Rødt, uskyldigt Hvidt;
Det vifted stedse til Lykkens Seier,
Og Danmarks Held var altid dit.

En kraftig Levetid lagt tilbage,
En kraftig Levetid forestaaer;
End est du stærk, som i Ungdoms Dage,
Din Høst er værdig din Ungdomsvaar.
Og ei Taknemmelighed skal glemme
Den Mand, som pryded sin Konges Raad
I Tvivlens Stund med en kraftig Stemme,
Og hvor det gialdt, med en kraftig Daad.

Men her i Favnen af dine Kiære.
Hvor Ro du fandt efter virket Gavn,
Her deler Kiærlighed du med Ære,
Her alle prise vi Molktes Navn;
Her er du Fader, her er du Broder
Og trofast Ven, uden ydre Glands.
O Danmark! du vor fælles Moder,
Ræk ham paa Dagen din bedste Krands.

Det skiønne Bregentved vil dig love.
Hvor Rugen, Hveden og Bøgen groer;
Det favner dig med de grønne Skove,
Til Tolk behøver det Skialdens Ord.
Men Bonden, som du saa tidt har trøstet,
Naar Armodshytten forbi du gik,
Han lægger Hænderne taus paa Brystet;
Men kraftigst taler hans tause Blik.

Velsignet være du, Jarl paa Borgen
I skiønne Danmark, hvor Sorger flye!
Din Lykkes Sol - o, gid aldrig Sorgen
Fordunkle den med sin, mindste Sky!
Gid Børn og Hustru og Venner trykke
Mangt Aar til Hiertet dig, som i Dag,
Og Bregentved stolt af sin sieldne Lykke
Mod Himlen heise det danske Flag!
</body>
</poem>

<poem id="oehlenschlaeger2019022179">
<head>
    <title>Til min Datter i Norge</title>
    <subtitle>Den 3die September 1847.</subtitle>
    <firstline>Elskte Barn! saa smiler atter i September Fødselsdagen</firstline>
    <source pages="139-141"/>
    <dates>
        <event>1847-09-03</event>
    </dates>
    <quality>korrektur1,kilde,side</quality>
</head>
<body>
Elskte Barn! saa smiler atter i September Fødselsdagen,
Snart mit lille Brev paa Bølgen bringer til dig Dampedragen.
Bøn til Himlen om Marias Lykke staaer i dette Brev;
Og den gode Gud opfylder, hvad en kiærlig Fader skrev.

Denne Gang jeg ikke Bøger sender, men en Silkekiole;
Og hvad Smagen angaaer, tør jeg paa Raadgiverinden stole.
,,Hvis han ikke blier fornøiet,'' lod hun sige gamle Ven,
,,Kan han gierne Silketøiet strax faae byttet om igien.''

Skiøndt jeg nu tilstaaer, jeg ynder meer de klare, lyse Farver,
Vil jeg gierne troe, jeg blændes af den gamle Modes Larver;
Og saa sender jeg da Kiolen, med Lykønskningen dertil,
At du slide den med Helsen, som de andre Klæder, vil.

Hvor din Munterhed mig glæder! Du har skuet Norges Vælde,
Og til Baads, til Hest du Toget giorde til Hardangers Fielde,
Skued vældigt Fossen bruse. Fader maa beskæmmet staae,
Som for Hedens Skyld i Sommer ei engang Troldhætten saae.

Gierne jeg mig Fieldet tænker, jeg mig det kan forestille;
Men mit Faderøie dvæler her dog heller ved det Lille:
Grandt jeg Harald seer og Adam giøre Toget med som bedst,
Surrede som Bylter begge til en damesadlet Hest.

Endelig den store Skiønhed ei Maria kunde taale,
Og da det blev alt for deiligt, gav hun høit sig til at skraale.
Alting kan man overdrive, Fanden er en Kunstner stor,
Og den grandiose Skiønhed stundom i et Helved boer.

I en saadan Gryde dypte Dante just sin Pensel ofte;
Engelen, som stred med Jacob, vred ham reent af Led hans Hofte.
Men - hvad spotter jeg det Store? Mod Hardangers Kæmpestat
Siælland er med samt sin Grønhed en Tallerken med Spinat.

Herregud! hvad skal man sige? jeg spadserer fra min Stue
Lidt omkring paa min Tallerken med Spinaten, som en Flue.
Nylig jeg vor Koch besøgte; Fredriksborg sin gamle Blok
Aabned, og jeg fandt mig huldt omringet af den kiære Flok.

Der jeg var i tvende Dage; jeg besaae de gamle Sale,
Hvor, med Guldknap paa sit Spanskrør, Christian førte fyndig Tale.
I et eensomt Kammer viste man mig Struensees Portrait,
Smukt og blond - som Een, der tog sig denne Verden saare let.

Ogsaa var jeg længer ude, skiøndt det køligt var i Veiret;
Bregentved sin Jarl lykønsked, Moltkes Fødselsdag blev feiret.<note>Cf. <xref poem="oehlenschlaeger2019022178"/>.</note>
Mig Grevinden havde budet, Skarer kom fra mangt et Sogn,
Og fra Kiøge did jeg aged ud i Grevens egen Vogn.

Her nu hiemme, midt i Haugen, hvor min Digter-Stegevender
Sagtens dreier ei Fasaner, men dog stundom Høns og Ænder,
Her Marias Dag vi feired, kiære Barn! den Dag var din,
Mellem mine Fredagsgiester ved et Glas Champagneviin.

Adlers kom til Thee; i Theen kan man ogsaa Sundhed drikke.
Kiærlige, velmeente Hilsner loved jeg dem dig at skikke.
Nu skal Brevet bort med Posten, og saa bliver det nok bedst,
At jeg standser midt i Præknen, som den fulde tydske Præst.<!-- Henvisning til? -->
</body>
</poem>

<poem id="oehlenschlaeger2019022180">
<head>
    <title>Livet en Reise</title>
    <subtitle>
        <line>Et Digt.</line>
        <line>Fremlagt som Rectortale ved Universitetsfesten den 23de September 1847</line>
        <line>i Anledning af Kongens Fødselsdag.</line>
    </subtitle>
    <firstline>Hiemkommen fra en Reise, skiøn og glædelig</firstline>
    <source pages="141-155"/>
    <dates>
        <event>1847-09-23</event>
    </dates>
    <keywords>oersted,vedel</keywords>
    <quality>korrektur1,kilde,side</quality>
</head>
<body>
Hiemkommen fra en Reise, skiøn og glædelig,
(Som den, der kom fra Ballet, hører end Musik),
Staaer Alting for min Digtersiæl i Reisens Form;
Og da det her tilkommer mig, i eders Kreds
At tale paa vor høie Konges Fødselsfest,
Vil jeg betragte menneskelig Virksomhed
Som <w>Reise</w> - hvad den virkelig i Sandhed er.
Thi hele Livet er en Reise, Menneskets
Bedrift og Stræben i forskiellige Retninger
En Reise fra det første Sted, vi fandt os paa,
Samt en Tilbagevenden til det første Sted,
Beriget med Erfaring og Erobringer.

  Med Uret har en Digter kaldt vort Liv en Drøm,
Thi Drømmen er et uvilkaarligt Skyggespil,
Berøvet Frihed, Hensigt, Kraft og Sammenhæng;
Men Livets Reise - skiøndt for Mange Barneleg,
Som anden ilteisen - ofte daarlig, slet Bedrift -
Udvikling er af Aanden og af Kræfterne.

  See, Barnet reiser i en stærk Indbildningskraft,
Og ingen Reise siden er saa stor, som den.
Med Lethed i sin unge Tankes Luftballon
Det svæver over viden Jord; men er der Aand
I Svæveren, saa har han fundet mangt et Frø
Til Fremtids Frugt og til en frodig Manddomshøst.
Som Dreng paa Skamlen rider han til Oldtids Land,
For ham er ingen Helt og ingen Digter død,
Og daglig vender han fra Cæsar, fra Homer.
Som talt han har fortroligt med, til Moders Disk,
Og til sin egen Kiephest, Aften-Tidsfordriv.
Han saae dem mere tydeligt med barnligt Blik,
End Krøniken, end Sangen selv har skildret dem;
Og ikke mindre tydeligt den Plet af Jord
Han saae, hvor Livets Stemme lød fra spæde Bryst
For første Gang, Rom, Grækenland, det gamle Nord
Forbindes med den Høi, hvor Sol for ham gaaer ned,
Og stiger, for at vinke ham til Skolegang.
En herlig Reise, skiøn som unge Morgensols!
Men voxen Yngling vender sig fra Solen dog,
Og seer paa Maanen - ei, som siden Grandskeren,
I slebne Glar, for at opdage Kraterne,
Hvor ingen Luft tillader levende Skabninger;
Koparret Ansigt viser ikke Maanen ham.
Som Freia, som Cythere, smiler yndigt hun
Med Pigeskiønhed, giennem Aftnens Bøgelov,
Og bringer, som en Fee, paa Svanevinger ham
Til Følelsernes end ham ubekiendte Land.
Ak, ingen Reise siden er saa skiøn, som den!

  Men Tanken, Daaden kræver ogsaa strengt sin Ret,
Og vinker ham fra Kiærlighedens Trylleslot
Til Tankens Mark, til Videnskabens Offerhuus,
Hvor Tænkeren, som Troldmand, maner Verdens Aand
I sine Kredse; hvor Naturens Grandsker staaer,
Og paa sin Vægtskaal veier Verdenskræfterne.
Som Reisen før i Tiden, skeer forunderligt
Den her i Rummet: Storm og Bierg og vildest Hav
Ei standser Veien, aldrig Elementets Magt;
Thi Elementet selv er Reisens Øiemed.
Her gribes Stormen i den Luft, som vinker den;
I sin Bestanddeel stiller tam sig Bølgen ad,
Og Bierget aabner sig - som i et Eventyr
For det udtalte Trolddomsord - og yder strax
Sin Ædelsteen, sit Guld, og med sin Runeskrift
Den Oldtids-Krønike, til hvilken Jordens Sagn
Forholde sig, som korte Døgn til Seklerne.

  Som Tænkeren omreiser i Fornuftens Land,
Beriget med Begreber, der ei døe for ham,
Men blomstre med Ideens evige Sommerliv:
Saa henter paa Naturens Reise Grandskeren
Grundkraftens evige Love, spænder Hippogryph
Og Sleipner atter stærk for Tidens sene Vogn;
Og hvad man før unyttigst holdt af Alt paa Jord -
Den lette Damp, den vorder nu det Nyttigste,

  Hvor ingen Glæde morer meer og qvæger ham,
Naturens Ven hendrager for sin Videnskab,
Den at berige, blier hans Vederqvægelse:
Rask han bestiger høiest Field, og stiger ned
I Biergets Dyb. Og han, som dyrker Krøniken,
Besøger Oldtids længstforfaldne Levninger;
Ei frygter Cannibalen han, ei Ørknens Sand,
Ei Solens Brand - og selv ei smitsom Moseluft
Afholder Søger-Øiet med sit Taageslør.

  Og som en blomstersamlende Botaniker,
Sprogkunstneren sig samler et Herbarium
Af Læbens og af Aandelivets bedste Blomst.
Og de forskiellige Sprogets Blomster dyrker han
I varme Drivhuus og i Haugens luftige Bed.
Tilbage reiser han til Hellas' bedste Tid,
At hente Viisdom, Skiønhed, Smag i Sprogets Klang;
Og Romas Tale følger ham fra Cæsars Old
Igiennem alle Tidernes Omvæltninger,
Hvor det Organ for Troen og for Staten var,
Til Nutid.

            Skal vi Reiserne betragte nu,
Som Leegen, som Retsdyrkeren saa modigt giør
Ad høist forskiellige Veie, giennem Tidernes
Og Landenes forviklet-fæle Labyrinth,
Hvor Pestens og hvor Grumheds vilde Minotaur -
Der mætter sig med blodig Mund af Mennesker -
Vist ogsaa vilde sluge dem, i Fald dem ei
Athene gav en Traad, hun Ariadnes liig?

  Som Christne vi gienleve Jesu Liv med ham;
Til Palæstina reise vi, og, følge ham
Til Krybben, hvorhen Stiernen ledte Kongerne,
Til Templet, hvor alt Barnet talte Viisdomsord,
Til Bierget, hvor hans Viisdom blev guddommelig,
Til Korset, hvor barmhiertige Gud blev Menneske.
Og Kirken aarligt med sit Ord, sin Høitidssang
Giør Reisen med os giennem hele Jesu Liv:
I Vintren blomstrer. Julen os som bedste Vaar,
I Vaaren ikke glemme vi hans Lidelser,
Men huld Natur i høie Skiønhed blander sig
Med Paaske, Pindsedag; Blomsten, Frugten viser sig,
Naar Siæl begeistret jubler med Opstandelsen.

  Skal jeg bevise nu, at Poesie og Kunst
Er Reiser? Det behøves ei, det veed Enhver,
Der kiender dem. Som Skipperen drog til fierne Land,
At hente mangen Legemets Fornødenhed,
Der findes ikke hiemme, drager Kunstneren
Og Skialden hen til Skiønhedsidealets Kyst,
At hente Guld og Ædelsteen og Sukker, Viin
For Aanden, Hiertet. Her selv standser Dampens Magt;
Sligt hentes ei med Dampe. Paa Delphinens Ryg
Arion seiler atter med sin Strængeleg;
Og mere snelt, end Skibet, flyver Pegasus,
Den raske Hest er intet luftigt Fabeldyr.
Forbi er Tiden, da man kaldte Skiønhed Dunst;
Da Aandens Brød man glemte fast for Legemets,
Og det foragted, som en ussel Skofte, bidt
Af Ørkesløsheds Trælletand. Som Cannibal
Man aad vel ikke Legemet, men Siælen op
Af Mennesker, og kaldte Godt og Nyttigt kun,
Hvad Bugen næred.

            Lang er Kunstens Reise vist,
Umulig for den Skipper, hvem Naturen ei
Compasset gav, der peger med sin sikkre Naal
Til Skiønheds, Sandheds, Godheds evigfaste Pol.
Naar Lidenskabs og Daarstabs Vind i Seilet slaaer,
Da lander aldrig Skipperen ved Skiønheds Kyst,
Han lærer kun en høistforvirret Havfrusang;
Som Scylla tuder, som Charybdis hyler han,
Og lokker blinde Lytter i sin Malestrøm.

  Men meer endnu dog reiser Digter, Kunstneren,
End selv i Livet, efter Døden. Svundne Tid
Og Tænkemaade, Sæder, trufne Billeder
Af det Forsvundne - bringer han, usynlig i
Sit Værk, sin Sang, tilbage til de Levende;
Og aldrig lærte Nutid Oldtid kiende ret,
Hvis ikke Kunstnervirkningen tilbage kom
Og viste den. De ældste Træk af svundne Kraft
Har Meislen hugget dybt i Thebens hule Steen,
Opreist i Pyramiderne, tilbagelevnt
I Hellas' skiønne Templer, der ei reent forfaldt;
I Billedstøtter, gravet op af Jordens Skiød;
I Digtene, hvori Homer og Sophocles
Hidreiser atter; i det store Romas Værk;
I Middelaldrens Christensang og Riddersang;
I Edders høie Skialdeqvad.

                    Hvad Krøniken
Saae med uvæbnet Øie, halvutydeligt,
Det viser Sang og Kunsten os i Trylleglar,
Saa vi kan kiende hvert et Træk af svundne Helt,
Som handlet har for os, igien lyslevende.

  Men som i Mandens Indre Kunst og Videnskab
Udviklingsreisen giør, og i et ydre Værk
Udvikler sig som Reise, til han naaer sin Grav;
Saa reise selve Muserne fra Land til Land,
Deels efter Lune, deels af ædle Stræben kaldt,
Forædlende de Folkeslag, som dyrke dem.
Hvor ofte har maaskee de denne Reise giort?
Vi veed det ei. Hvor ofte har en nær Comet,
Et Jordskiælv atter æltet hele Jorden om
Ved Vandets eller Ildens Magt, ved Blandingen
Af begge Kræfters tøileløse Raseri?
Vi veed det ei. Et lille Stykke kiende vi
Af Tiden - knap sex tusind Aar; men nok for os.

  Og saae vi ikke Digtningen fra første Tid,
Da Syndefaldet skilte Gud fra Mennesker,
At reise - først til Indien, og blande der -
Viisdommens Frø med grimmeste Vanskabninger
Af tøileløs Indbildningskraft? Og saae vi Kunst
Ved Nilen ikke siden hugge Templer ud,
Der staae endnu, som Huus, der færdigt blev i Gaar;
Og Pyramider ligerviis, som fra i Gaar?
Men bygge Field behøver ikke Mennesket,
Det giør Natur for ham; og hvad han saadan giør,
Det blier, trods al sin Styrkes Uforgænglighed,
En Myretue.

            Derfor reiste Cecrops bort
Til Grækenland, og Muserne drog did med ham.
At feire deres bedste Seir; thi Levningen
Er meer, end hvad man siden som et Hele saae.
Dog Muserne forlod et utaknemligt Land;
Athene drog til Rom, hvor hun Minerva blev,
Stærk som en Mars, men ikke fulgt af Gratier.
Tilsidst veg hendes Kraft dog for Barbarens Kraft;
Thi ogsaa Nord i Hedenskabet fik Besøg
Af Guderne for Kunster og for Videnskab;
Og Mimer, Ydun, Saga, Bragi reiste did.
Men da Cythere, Freia svandt for Christendom,
Den hellige Jomfru selv som yndig Musa kom,
Og lærte Christne Hymneqvad og Harpeleg.

  Betragt Europas Lande, Livets Gang i dem!
Og sikkert snart da tilstaae vil Betragteren:
Kunst, Poesie og Videnskab giør Reisen rundt,
Som anden Jordens Reisende; men dvæle, hvor
De Herberg tog og gierne sig en Tid opholdt,
Det giør ei nogen af dem. Poesien først
Besøger Landet; siden kommer Videnskab,
Og Kunsten følger den og hiin en stakket Tid.
Og Videnskaben, som kom sidst, den dvæler længst,
Især den Deel, som meest vedkommer Legemet,
Thi leve godt og vel vil hvert et Jordens Dyr.
Men Aandens Blomst og sine Frugt, den savnes snart,
Hvor Villien savnes, Hiertet og Begeistringen.

  See rundt omkring paa Lande, der som Hauger stod
I Fortids-Aar - og ligge nu som Overdrev!
Maaskee de hvile Brak til liflig Atterdag;
Men Reisen sort giør Aandens Kraft, og pløier Land,
Hvor nu er Heder. Vist Europas Østerland
Vil vorde, hvad i Syd og Vest og Nord det var,
Og overgaae maaskee de forhen Blomstrende,
Hvis himmelsk Amor, hvis ei kraftig Kiærlighed
Tilbageholder Psyche med nyt Bryllupskys.

  Men blev da Haabets Anker af saa skimt et Malm
Os smedet, at det brister strax ved første Ryk?
Har Verdens gamle Hovedstad, det stolte Rom,
Ei viist os Muligheden af et Gienbesøg?
Og har ei ofte lyse Tider vexlet med
Den mørke Nat i Lande, hvor end Muser boe?
Maaskee den Reise, som først enkelt Muserne
Til os har giort, blier skiønnere, naar flokkeviis
Vi følge dem, og naar det snevre Grændseskiel,
Eensidighed har bygt som en chinesisk Muur,
Af Tiden selv hensmuldnet, yder Aabninger
Til Giennemfart. - Ei dadle vi den Videnskab,
Som virker for det Legemliges Overvægt;
Den selv til Aandens Overvægt bidrage skal.
Paa Skib og Vogn, som Dampen driver, Skyen liig,
Skal Mennesker i Flok besøge Mennesker,
Og vorde, hvad der er det Bedste: Mennesker.
Ei bøde vi med Tab af vor Forskiellighed:
Viol og Rose, Lilie, Neglik, Gyldenlak,
Levkøi og Cactus - blomstre jo i samme Bed,
Forskielligt smukke, skiøndt hverandre ganske nær.

  Af Damp, som vi, tilsammenbragtes Fædrene:
Af Vredens Damp i store Folkevandringer;
Og Krig var dengang Løsenet, som Freden nu.
Thi Kamp og Tvedragt er det første Skridt til Fred -
Den vækker af sin Vuggeslummer voxne Barn,
Og lærer det kiækt at udvikle Kræfterne,
At bruge Kløgt, at have den halvmodne Siæl
Til store Formaal. Fienden, som man haded først,
Man lærer ret at elske, naar man kiender ham;
Thi Hadet dræber kolde Ligegyldighed.
Den bittre Frugt blier sød, naar den fuldmoden er;
Saa Siælen, naar den modnes. Men den ældste Tid
Begynde maa med Broderhad og Brodermord,
Og Kain Abel dræbe maa, for Jesu Ord
Kan fattes, lydes: Elsk din Broder, som dig selv!

  Hil vare da den ædle Fred, den skiønne Ro!
Men ogsaa Fred og Ro kan drives alt for vidt.
Naar Stormen raser brølende, som sort Orkan,
Svang ingen Kampe, galen i Bersærkegang,
Vel Køllen knusende, som den; og bæver Jord,
Og spaltes den, og aabner sine Hydrasvælg,
Da sluger den Aarhundreders Frembringelser,
Som Hunden snapper Fluen, i et Øieblik.
Men lider Tiden af en alt for søvnig Ro,
Da kommer anden Plage, thi Bevægelsen
Og Reisen høistnødvendig er for Dyders Liv.
Naar Blæsten feier Luften ei, da kommer Pest
Og Lummersot; men Aandens Sot er mere slem.
See Feighed, Egennytte, Ligegyldighed
For alt hvad Stort og Herligt er! En Rittengryn
Blier Heltens Afkom. Grumt han vel ihiel ei slaaer.
Men værre Grumhed viser Ubarmhiertighed,
Der fraadser kold, mens Broder sulter; pynter sig
Som Rigmand, mens i Pialter fryser Lazarus;
Og fattig paa hver sielden Evne, kun er stærk
I taabelig Misundelse mod ædel Kraft;
Som troer sig klog, fordi af alle Guderne
Fra Oldtid den tilbeder ene Lokes Vid;
Og troer sig oplyst - doven og uvidende -
Skiøndt selv den for sin Afgud bøier daglig Knæ:
Barnagtige Forfænglighed, med sminket Kind,
Og falske Diamanter paa det flade Bryst.

  En saadan Ro foragte vi, modkæmpe vi.
Men Kamp udfordres ei blandt Broderstægterne
Til den at dræbe; nok har, uden Broderkrig,
Fremtid at handle. Væbner Mængdens tomme Haand
Mod Tangen ved Panama, Suez; graver Brønd
Ved Brønd, hvor evigt Sand forbyder Fællesskab
Af blanke Mand med sorte Mand! Alt Frankrig har,
Alt Bretland kiækt begyndt paa dette Fællesskab,
Europas Tarv med Asiens og Africas
Paa ærlig Viis at dele. <w>Der</w> er Heltens Vei.
Og billigt er det, at Europa, Datter dog
Af Asien, sin Moder for Optugtelsen
Betaler, skienker Brødrene, som leve der,
Den Tugt igien, som selv hun ung og tidlig fik;
At Paradiis kan blomstre paa sit gamle Sted.

  Men langt endnu, Europa! dine Lande staae
Fra rette Maal, fra Aandens sande Modenhed.
Alt længe virked vexelviis vel Videnskab
Og ædel Kunst; men Ordet, skiøndt det flyver let,
Og Lyden sig forplanter snelt som Synet fast,
Kun langsomt virker, naar til Sprog det danner sig;
Og lang Tid Nabo, som en Døv, sin Nabo nær,
Ei veed, ei kiender, skatter, hvad der foregaaer
Faa Mile fra ham. Selv ei Digterharpens Klang
Formaaer at vække Lysten til at kiende ret
Det Fremmede; thi Klangen klinger skurrende
For uvant Øre, der forbinder Tanken ei
Og Billedet og Følelsen med ukiendt Ord.

  <w>Her</w> hielper Reisen. Som en Kiøbmand blot ved Brev
Forretningen ei drive kan, men komme maa
Engang iblandt personlig selv til Markedet,
Saa maae vi med. Europa! dine snilde Børn
Besøge maae hverandre, stifte Venskabs Pagt;
Da giør Forædling, Dannelsen sit Kæmpeskridt.
Nordboen lærte meget alt af Sydlingen;
Men uden Selvroes kunne vi vel sige nu:
Sydling kan ogsaa lure noget Godt af os -
Ei blot af Sprog og Mennesker; vort Nords Natur
Er ogsaa skiøn. Der komme vil den Tid engang,
Da Sydling reiser op til Skandinavien,
Som for til Velskland reiste vi, til Schweiz, Tyrol.

  Tydsklands Palmyra! stor og deilig Ørkenstad!
Lær af din Drot - jeg hørte ham ved Christians Bord,
At kalde sit Besøg paa Gefions Blomster-Ø
En herlig Drøm i venligste Skiærsommernat.

  Ja, vistnok aldrig Pan med Fløite, Bukkefod
I Syd var saa fortrolig med tangskiæggede
Neptun, som Frigga her med Ægirs salte Strand.
Selv, Frigga! planted du din mægtige Kongebog
Paa disse Kyster, hvor Havfruen væder den
Med Morgenø, Aftenbølger, mens i Luften skiøn
Ung Heimdal staaer, og stænker fra sin brogede Bro
Det klare Purpur did, som pryder Øst og Best.

  Men hvo der vil betræde Stedet, Høiene,
Hvor Odin, Freir og Thor som Helte levet har,
Han seile did til Svithiods skiønne Kongestad,
Vort Nords Neapel, hvor Mælaren kiæler for
Den skiønne Borg, og kysser den, og savner den,
Som deilig Havfru Elskeren, med Slangebugt!

  Men over Sverrig og Danmark rager Norges Field
Med Toppen høi, ærværdig i sin Eensomhed;
Som Gubbe, klædt i Sneens Vadmel, Hovdet blot.
Der lever Oldtid end i Klippehulerne,
Og bruser frem i hvide Vandfald med sit Skum,
Begeistrer med sin eeldste Vise nyest Tid;
Thi norske Bonde Fossens Sprog heel vel forstaaer.

  Ja, tidt omkring til fierne Steder Skialden drog,
Tilbage dog han vendte snart; ei Hiertet blot
(Selv Grønlands Søn med Hiertet elsker golde Hiem),
Men Tanken drog ham, Smagen, Skiønhedsfølelsen,
Og Vreden over forurettet, overseet
Fortieneste, forsmaaede Skiønhed. Sandelig
(Som Fichte raabte ved en anden Leilighed):
,,En Magt er ogsaa vi'', vi har vort Fortrin med.
Men Grande kiende Grande bør, og Fjeldets Søn
Besøge Dalens; Dalens, Kystens ham igien.
Thi Edda siger alt: ,,Med Torn og tykke Riis
Bevoxes Vei, som Ingen træder''. Held os da!
Det skeer! thi Mimers, Yduns, Bragis Ynglinger
Alt favntes tidt i store Hobe; Kongerne
Ved Isefiord hinanden rakte Broderhaand;
Til Svithiod drog vor Kongesøn, og elskes der;
Ei vore Sprog adskille meer, men let forstaaes -
Den samme Aand, fast samme Lyd, i Dur og Mol.
Og nys en Flok, Natur! af dine Forskere
Foreentes her som Venner - ei af Videnskab
Og Lærdom blot, men Venner af det Hiertelag,
Som broderligt forener Dansk og Norsk og Svensk.
Thi Aandsnaturen, Hiertets helligste Natur
Er dog det Bedste, lidt kun hielper Videnskab,
Hvor daarlig Fordom træder under Fødder hiin.
Men Videnskaben finder <w>her</w> sit rette Hiem;
Og derfor glædes Gubben og den ældre Slugt,
Naar Veien til Minervas høie Tempelhal
Betrædes kiukt af haabefulde Ynglinger.
Vi hilse dem paa Festen, der i Aar har giort
Paa Kundskabsreisen gode Fremskridt; møde dem
Med Bifald og fortient Belønning. Tvende fromt
Har Troens Banner fulgt, og To Retfærdigheds.
Med Guldet vi belønne Tre, og Een med Roes.

  Optræder da, I Tre, som af en Lærers Haand
Modtage Guldet, ikke fulgt af mange Ord! -
Du Kirkens unge Mand! vi nok til dig har sagt,
Naar vi har sagt: Du har begyndt at giøre dig
Heel værdig til det Navn, du bærer: <w>Ørsteds</w> Navn.
Og I to Frænder, som ad Kundskabsveien gik
Saa broderligt tilsammen, og som stamme ned
Fra Anders Sørnsen Wedel, Saxos gode Tolk,
Og Samler af saamangen herlig gammel Sang!
Ei mindre Hæder har I givet jert ædle Navn.

  Hvor skiønt, i Ældres Manddomskreds paa Christians Dag
At prydes af den aandelige Laurbærkrands!
<w>Han</w> rækker jer Belønningen ved denne Haand;
Han, som for kort Tid siden sad i Landes Kreds,
Og glædte sig med vise Skandinavier.
Hvor skiønt, at Lærd, at Kunstner, Skiald kan hilse ham
Paa Festens Dag, den Dag, som skienkte Danmark ham;
Ei blot som Konge, hvilket ofte før er skeet,
Men som en Indviet, som en kiær, fortrolig Ven!
Thi han er ogsaa <w>vor</w>, han fletter Laurens Krands
Uvisnelig i Kongekronens ægte Guld;
Han veed, at Tiden kræver Aandens Overvægt,
Og glædes i Besiddelsen af denne Magt.
Og faderligt - ei Fader iblandt spæde Børn,
Men voxne Sønner - blev hans Børn til Venner ham,
Raadgivere blandt dem han fandt, og hvor han fandt
En sielden Evne, kongeligt han pleier den.

  Thi sign ham, Gud! med elskelige, skiønne Viv.
Nutidens Dagmar kaldte Danmark hende tidt;
Naturlig er Gientagelsen af rette Navn.
Og sign hans Søn, den vennehulde Frederik,
De Danskes Ven, som ogsaa Sveas Hierte vandt!
Sign evige Gud! vort Fædreland, og blomstre lad
Vor Skole, lad Høiskole Danmark kalde den,
Fordi den fremmer Aandens Tarv: det Høieste.
</body>
</poem>

<poem id="oehlenschlaeger2019022181">
<head>
    <title>Til Dronningen</title>
    <subtitle>
        <line>Sang i Anledning af Kongens Fødselsfest.</line>
        <line>Afsiungen i Skydeselskaber den 23de September 1847.</line>
    </subtitle>
    <firstline>I gamle danske Skyttelag</firstline>
    <source pages="156-157"/>
    <dates>
        <event>1847-09-23</event>
    </dates>
    <quality>korrektur1,kilde,side</quality>
</head>
<body>
I gamle danske Skyttelag,
Hvor Axelborger leger,
Vi drak vor Konges Fødselsdag,
Til Held, af Glædens Bæger.
Men Konning, Dronning følges ad,
Og Danskes Hierter vinde;
Thi lyd, vor Sang! i Vennerad
For Christians ædle Qvinde.

Hun følger ham i Sommerglands,
Saa langt sig Landet strækker,
Og deler med ham hver en Krands,
Dankiærlighed ham rækker;
Og Landets Døttre fryde sig,
I Kreds af Landets Sønner,
Og med et Smiil, huldtmoderlig,
Amalia dem lønner.

Her siunges vel i Bunterad
Vor Dronning ei til Ære;
Men Mænd fra Gammel-Axelstad
Er Caroline kiære.
Hun veed, hun er os dyrebar;
Og hun vil ikke glemme:
Vi Qvinder, Døttre, Søstre har,
Som elske hende hiemme.

Men her i Kreds af glade Mænd
Skal Viin i Glasset rinde,
Og Ønsket lyde høit igien
For =Danmarks første Qvinde=.
Ei Fødselen med Kronen klar
Har prydet hende ene;
Sin Aand, sin Siæl selv smykt hun har
Med Dyders Ædelskene.
</body>
</poem>

<poem id="oehlenschlaeger2019022182">
<head>
    <title>Mit Fødselssted paa Vesterbro</title>
    <subtitle>November 1847.</subtitle>
    <firstline>Du ringe Huus! end stander du</firstline>
    <source pages="157-158"/>
    <quality>korrektur1,kilde,side</quality>
</head>
<body>
Du ringe Huus! end stander du,
Af faa tilbageblevet.
For bedre Bygning ei endnu
Nedrevet.
Du stander ved Alleens Port;
Og - er den sidste Vandring giort
Bag skyggefulde Linde,
Skal hist min Grav jeg finde.

Mit Fødselshuus, min Kirkegaard -
Trægangen mellem begge!
Det kan i Høst saa lidt, som Vaar,
Forstrække.
Kort er den længste Livets Vei;
Min fattig var paa Glæder ei.
Huldt møder Kirkemuren
Samlivet og Naturen.

See her! i denne Runddeel sad,
Vakt af de gamle Skrifter,
Den unge Skiald og nynned glad
Om Auka-Thors Bedrifter.
Og Freia selv i kiækt Forsøg
Ham laante Altret til en Spøg;
Og - var man dadlelysten,
Hos hende fandt han Trøsten.

Og <w>her</w> - den Kirkegaard saa nær,
Som alt for snart du søgte -
Sophia! hele Kredsen kiær,
Du spøgte;
Og som en Musa, varmt og blidt,
Begeistred du din Broder tidt.
Her hørte Venner mange
Hans Ungdoms første Sange.

Du kiære Gang! du saae mig fro,
Og dybt af Sorg bevæget;
Men om jeg græd, og om jeg loe,
Du qvæged.
Saa qvæg endnu mig mangen Vaar
Med sølvgraae, som med sorte Haar,
Og bring paa grønne Blade
Min Sang til din Dryade!
</body>
</poem>

<poem id="oehlenschlaeger2019022183">
<head>
    <title>Skandinavernes Juleaften i Rom, 1847</title>
    <firstline>I Kunstens sydligskiønne Land</firstline>
    <source pages="158-160"/>
    <begivenhed>
        <event>1847-12-24</event>
    </begivenhed>
    <keywords>rom,thorvaldsen</keywords>
    <quality>korrektur1,kilde,side</quality>
</head>
<body>
I Kunstens sydligskiønne Land,
Hvor modnes Druesaften,
Saa langt fra kiære Fædrestrand
Vi samles Juleaften.
For Manddomsdaad er Harpen stemt;
Men Barndoms Indtryk er ei glemt:
Fromt, som i elskte Fødeland,
Vi feire Juleaften.

Den første Anelse vi fik
Om Kunst, hvad den kan virke.
Da Jesusbilledet vort Blik
Blev kiært i Barndoms Kirke.
I lille dæmrende Capel
Af Angelo, af Rafael
Et venligt Vink alt Drengen fik,
At søge Kunstens Kirke.

Nu staae vi der. Og den er stor
Med Hvælving og med Kanter;
Dog - glemt er ei vor Krog i Nord,
Thi vi er Protestanter.
Del Skiønhed boer ved Tibrens Elv,
Men Hiertet maa du bringe selv;
Og <w>den</w> kun vorder kunstnerstor,
Som egen Aand forplanter.

Det følte Thorvald, da han kom
(Han gik ei bort med Døden),
Og satte skielmsk i gamle Rom
Paa Bordet Julegrøden.
Han meente: Stræb ad Kunstens Vei,
Men glem derfor dit Eget ei!
Thi er din Aand og Siælen tom,
Din Fødsel var alt Døden.

Og derfor hos et fremmed Folk,
Rigt paa Naturens Gaver,
Høit Sangen være Hiertets Tolk
For varme Skandinaver!
Ei tydsk, italiensk og fransk,
Men ægte svensk og norsk og dansk,
Vi bringe hiem til eget Folk
Vor Blomst af egne Haver.

Vi hilse dig, vort Fædreland!
Langt fiernet fra de Kiære;
Men Hiertets Due Bladet kan
Let over Bølgen bære.
Ved Vatican og Capitol,
Begeistret af en sydlig Sol,
Ei glemme vi vort Fædreland,
Ei gamle Nordens Ære.
</body>
</poem>

<poem id="oehlenschlaeger2019022184">
<head>
    <title>Sørge-Cantate</title>
    <subtitle>
        <line>i Anledning af</line>
        <line>Kong Christian den Ottendes Bisættetse i Roeskilde Domkirke.</line>
        <line>Den 26de Februar 1848.</line>
    </subtitle>
    <firstline>Bryd frem, du veemodsfulde Klage!</firstline>
    <source pages="160-164"/>
    <keywords>christian8</keywords>
    <quality>korrektur1,kilde,side</quality>
</head>
<body>
<nonum><center><w>For Talen.</w></center></nonum>

Bryd frem, du veemodsfulde Klage!
I Dødens gamle Kongeborg;
Lad dine Høitidstoner brage,
Til Vidne for vor fælles Sorg.
En Fader her blev Dødens Bytte,
Og ham begræder Danmarks Strand;
Ei kiærlig Fader for en Hytte,
Men Fader for et Fædreland!

Kort er det Godes Magt paa Jorden;
Men et den Godes Daad forgaaer.
Kort hersked han ved Isefiorden,
I otte Monne Lykkens Aar;
Og som i Oldtidsdage Frode
Var Viisdoms Drot i Fredens Stund,
Saa bragte <w>Christian den Gode</w>
Velsignelser til Danalund.

Ei Dannebrog til Vredens Torden
Udsendte han, til Kamp afsted;
Men Dannebrog omreiste Jorden,
Og Videnskaben fulgte med.
Og Videnskaben blomstred hiemme;
I Landes Kreds Kong Christian sad,
Og sindrigt hæved han sin Stemme,
Og Viisdom hørte Kongen glad.

Høit elskte Kunst, Naturens Datter, -
Den skiønne, tankerige Mand; 
Og Christian elskte Kunsten atter,
Dens Dybtindviede blev han.
Han sandt i den sin sande Glæde,
Han Bifald den og Hæder gav;
Og derfor Kunstens Sønner græde,
O Christian! ved din Kongegrav.

See! Handelen sig atter reiser, 
Forvundet er det bittre Savn;
I mangen Havn stolt Vimplen kneiser,
Vor Havn blev atter Kiøbenhavn.
Paa Havet pløier Kiølen Fladen,
Som lang Tid Skum kun Stranden bød,
Og Bondens Ploug og Gartnerspaden
Os hente Guld fra Jordens Skiød.

Som Sol, naar Skyen den ei dækker,
Gav Blomsten Farve, liflig Lugt,
Op alle Livets Kræfter vækker,
Og modner Jordens mindste Frugt:
Saa Kongens Viisdom, naar den freder
Om hver en Arne, hver en Stand;
Som Sol fra Gud den Straalen breder
Ud over et lyksaligt Land.

---

<nonum><center><w>Efter Talen.</w></center></nonum>

<nonum><center><w>Choral,</w></center></nonum>
<nonum><center><s>medens Kisten indbæres i Choret.</s></center></nonum>

O Christian! ei din Sol nedgik;
I Christian og Frederik
Til Danmarks Held Guds Godhed kom:
I Freden og i Christendom.

Nu stede vi dit Støv til Jord
Med Taareblik, med Takkens Ord.
Udødelighed følger med
Til dine Fædres Hvilested.

Hvor evigt flyder, Dan til Held,
Den ædle Hroars Kildevæld,
Tegn paa den Kraft, som ei forgaaer,
Der, Christian! din Kiste staaer.

Den Frelser, som du havde kiær.
Hvis høie Tiener du var her,
Han tager dig i kiærlig Favn.
Velsignet vær i Jesu Navn!

---

<nonum><center><small>Naar Kisten staaer paa sit Sted.</small></center></nonum>

Sorgens Engel med de sorte Vinger,
Som behersket har vor Hu!
Ei du dig fra Kisten svinger;
Stille kun tilbage træder du
For en anden himmelsk Engel
I livsalig Straaleglands,
Med den aldrigvisne Liliestængel,
Med den eviggrønne Krands.

Det er <w>Trøsten</w>, - <w>Haabet</w>, som sig nærmer,
Som fra Godheds Throne gik,
Og som Mennesket beskiermer
I fortvivlet Øieblik.
Først den sig til hende vender:
,,Caroline! jeg dig saae,
Da med foldetfromme Hænder
Knælende du ved hans Leie laae.

Dybt har dig din Skiebne smertet,
Men dog let jeg bringer salig Ro.
Du din egen Engel har i Hiertet
I urokkelige Tro.
Den dig siger: Jeg ham skal gienfinde,
Naar den vandret er, den dunkle Sti,
Naar de sidste Skygger svinde,
Naar al Sorgen er forbi.''

Livets Engel! nu du træder -
Du, som Trøsten, som har Haabet skabt -
Hen til ham, som under Kronen græder,
Thi han har en Fader tabt.
,,Engel!'' høre vi vor Fredrik sige,
,,Da mig lindres vil mit Savn,
Naar - som ham - mit elskte Rige
Signer mig med Fadernavn.''

Folket, Fredrik! jubler dig i Møde:
Med Kronen tag hans Kiærlighed i Arv!
Til Morgenrøde Christians Aftenrøde
Forvandle sig, til Danmarks Tarv!
Som Skytsaand i sit Straaleklæde,
Fra Himlen svæver han til Danmark ned;
Og han vil føle Engleglæde
Ved Fædrelandslyksalighed! -
Saa giemme vi, vor kongelige Fader!
Dit Støv i Gravens tause Hvælving nu.
Med Taarer dig dit Folk forlader;
<w>Faa Konger der i Danmark var, som du.</w>
</body>
</poem>

<poem id="oehlenschlaeger2019022185">
<head>
    <title>Mindedigt</title>
    <subtitle>
        <line>over Kong Christian den Ottende.</line>
        <line>Indbydelsesskrift til Universitetets Sorgefest</line>
        <line>den 15de Marts 1848.</line>
    </subtitle>
    <firstline>O Harpe, som til Christians Ære klang</firstline>
    <dates>
        <event>1838-03-15</event>
    </dates>
    <source pages="165-171"/>
    <keywords>christian8</keywords>
    <quality>korrektur1,kilde,side</quality>
</head>
<body>
O Harpe, som til Christians Ære klang
    Saatidt tilforn! du ogsaa nu skal lyde,
    Skiøndt Kongen hører meer ei Skialdesang.

Men Veemodskilden skal i Toner flyde;
    Det letter Hiertet - og, mit Fædreland!
    Din stumme Sorg jeg troer at jeg kan tyde.

En Levetid - fra Barn til modne Mand -
    Ham fulgte Blikket. I det friske Grønne
    Vi saae paa Borgen ham ved Bakkens Rand;

Beundred Drengen alt, den sieldenskiønne;
    Og siden, da som voxen Yngling blid
    Hvert Smiil med venligt Blik han monne lønne.

Jeg kiendte dig i Ungdoms Blomstertid,
    Og Yduns Frugter, Christian! vare dine,
    Naar Harpen klang om gamle Heltes Strid.

Og da skiøn Freia kom som Caroline,
    Og vinkte dig til Herthas Bøgelund,
    Og lagde sine Hænder fromt i dine;

Klang Harpen, Christian! i din Bryllupsstund.
    Ak! til hvor mangen Fest har den ei tonet,
    Naar- Fødselsdagen feired han og hun!

Og da for Gud og Folket I blev kronet
    Paa fierde Christians gamle Fredriksborg,
    Med Danmark havde Lykken sig forsonet.

Men nu - nu hyller Landet sig i Sorg,
    Nu stirrer Øiet taarefuldt, og tier.
    Dog, Gud! du est os end saa fast en Borg.

Din Engel ham til Evigheden vier,
    Og hver en Smertelyd af Sorgens Mund
    Opløser du i Himmelharmonier.

Ei altid klart ham straalte Livets Stund,
    Dets Smiil forvandled sig til Lyn og Torden.
    En vældig Røst lod høit fra Klippegrund;

Det var et Folk, et Broderfolk i Norden,
    Som kaldte dig. Du lød det høie Kald -
    Men Blændværk tidt er Støvets Daad paa Jorden.

Din Viisdom vogted Seieren for Fald;
    Din Daad var ei Forfængeligheds Tragten,
    Frivillig du forlod din Kongehal

Med Afsky for en vild, unyttig Slagten.
    Dig Norge signer nu med klare Syn
    For Frihed paa sit Field og Verdensagten.

Du rynked ei forbittret dine Bryn -
    Rig var din Aand, men venlig og beskeden -
    Først Drot i Norge, nu en Jarl i Fyen.

Der dyrked Videnskaben du i Freden.
    Fra Krøniken, kun rig paa Mord og Blod,
    Du vendte dig; fra Hidsighed og Vreden.

Du i Naturen glædtes, fredegod.
    Den blev din Videnskab; paa Malm og Stene,
    Paa Lynkraft, Polens Kraft du dig forstod.

End Alferne hvert Aar i Svendborgs Grene
    Besiunge Festen, som med landlig Hu
    Du nød i mangen yndig Folkescene.

Lad giennem Sorgens Slør os skue nu
    Hen paa de friske, lykkelige Dage,
    Da med den deilige Fyrstinde du,

Som første Christian, didhen monne drage,
    Til Tibrens Bred - for Paven ei at knæle,
    Men for i Tiden snildt at gaae tilbage;

At skue Kunst i herligt Eftermæle;
    At nyde Livet, hvor Citronen groer<note>Cf. Goethes <xref poem="goethe2001111901"/>.</note>;
    For ved Neapels skiønne Strand at dvæle;

At lytte fro til Sang og Velklangsord;
    Med Caroline Kiærlighed at vinde -
    Et sieldenyndigt Fyrstepar fra Nord!

Men snart, som Hersker og som Herskerinde
    Af alle Hierter, I til Hiemmet iilte,
    Beriget med et uskatteerligt Minde.

Hvor Sorgenfri sødt uden Sorger smiilte,
    Der vinkte Bøgen med de friske Skud;
    Husvalt i Friggas Moderfavn I hviilte.

Men da til høie Kald dig vinkte Gud,
    Til Drot, til Danerdrot, da blev dig Fliden
    En Omgangsven, og kiært hvert Pligtens Bud.

Dig ingen Tanke var for stor, for liden,
    Som gieldte Danskes Tarv; og fremmed Land
    Beundred høit din Indsigt og din Viden.

Ak! sidste Gang, som Landets første Mand,
    Søkonge - stod paa Dækket du, og talte
    Til danske Gut, som drog fra Fædreland.

I Stormen hyllet, Heimdals Hane galte;
    Da traadte Solen bag en kulsort Sky,
    Med blodigt Straaleskiær den Skyen malte.

Da monne Glæderne fra Danmark flye;
    Valkyrien - som Drot til Odin kaared -
    Paa Skibets Dæk sig nærmed Axelby.

I Flaget svøbt hun dig med Blæsten saared;
    Dog døved ikke, Christian! hun din Røst,
    Til Hiertet varmt igiennem Luften baaret.

Nu lyder den ei meer til Danskes Lyst;
    Og Svanen, som alt Vaaren vilde bringe.
    Mod Roeskilds Taarne sønderslog sit Bryst.

Den faldt til Jorden med en blodig Vinge.
    O Christian! hvor du fandt Stamfaders Grav,
    Vi jorde dig, mens Sorgens Harper klinge.

Hav Tak for alt det Gode, du os gav,
    Hvad gierne meer du havde Danmark givet.
    Hvis Døden havde knækket ei din Stav!

I Fredrik freidigt os gienblomstrer Livet;
    Han lyttet har til danske Hierters Bøn,
    Vort Haab ei bøier sig for Storm som Sivet.

Af elsket Fader længst en elsket Søn,
    En vandig Krands han har din Kiste bundet,
    Meer end af Lauren og Cypressen skiøn.

Hvad, Christian! du ham viste, har han fundet.
    For Tankens, for Retfærdighedens Sands
    En Morgensol er ved din Grav oprundet.

End aldrig bandt en Søn saa skiøn en Krands
    Til Faders Kiste. Oldenborg! din Stamme
    Sit Jubelaar vil feire med en Glands,

Der straaler med Udødeligheds Flamme.
    I Ledebaand gaaer voxent Folk ei meer,
    Ei trives blot ved Øien af sin Amme.

Men skiøndt med Trøst mit Blik i Fremtid seer,
    Dog vender Øiet taarefuldt tilbage,
    O elskte Konge! til dit døde Leer.

Hør alle Landets Kirkeklokker klage,
    Tolk for den Sværm, som under Klokkens Klang
    Med Veemod mindes dine Levedage.

O Caroline! naar bag Bøgens Hang
    Du sidder nu - hvor han ei længer sidder,
    Da svulmer dig din ædle Barm saa trang.

Da fryder dig ei længer Fuglens Qvidder,
    Dit Sorgenfri er meer ei Sorgenfri,
    Den hulde Dame mistet har sin Ridder.

Du savner ham hist paa den skiønne Sti
    Ved Aaen, hvor I ofte vandred sammen.
    Men trøst dig! Livets Held er ei forbi.

Den dybe Sorg maa luttre sig i Flammen;
    Men Christian lever, han til Himlen foer.
    Og han vil hisset glædes ved din Gammen.

Naar rolig du igien i Vaarens Flor
    Ham mindes, ei fortvivlet - kiærlig stille,
    I Hallen - der nu tykkes dig for stor,

Og ham, i Kongepragt, ei var for lille;
    Da vil, med blid Beundring for hans Værd,
    Med Lindring din Erindringstaare trille.

Men du - fra Valhal - som ei blotter Sværd -
    Du vise Mimer! høie Gud for Norden,
    Hvis Daad er Lærdom, Grandsken, Kunstnerstand!

End est du ikke svundet bort fra Jorden;
    Nei, ved din evige Kilde tværtimod
    Du vinker Snillets Mænd fra Kampens Torden.

Du sidder hos Forsete, fredegod,
    Retfærdighedens Gud; en skiøn Gudinde,
    Veltalenheds, tidt ved din Side stod.

Hvi skal ei Snotra længer Krandse binde
    Til Christian? Han besøger jer ei meer,
    Ei Kildens Bølger i hans Bæger rinde.

Vaulundur dybt bedrøvet hist jeg seer,
    Men stærktbesiælet; Vaulund kan ei sukke,
    Han Blik til Himlen slaaer, hans Læbe leer.

Et Minde vil han dig i Stenen hugge.
    Og Saga, Christian! seer paa Tavlen fro;
    Hun fulgte dig til Graven fra din Vugge.

Og Ydun, Bragi, henrykt begge to,
    Dit Drapa siunge. Saa kan Skialden tie.
    Dit Minde med dit Støv gaaer ei til Ro,

Hvor Guder det til Evigheden vie.
</body>
</poem>

<poem id="oehlenschlaeger2019022186">
<head>
    <title>Til Kongen</title>
    <subtitle>Den 2den April 1848.</subtitle>
    <firstline>Vor Konge! mellem Danmarks Sønner</firstline>
    <dates>
        <event>1848-04-02</event>
    </dates>
    <source pages="171-173"/>
    <quality>korrektur1,kilde,side</quality>
</head>
<body>
Vor Konge! mellem Danmarks Sønner
Du sidder end paa faste Slot;
Til Himlen stige vore Bønner
For dig, du ædle Folkedrot!
Snart du din kiære Stad forlader,
Og stiller dig for Troskabs Hær;
Retfærdighedens hvasse Sværd
For Landet drager Landets Fader.

Dig hilser Kriger, hilser Sanger,
Dig styrker gamle Nordens Aand.
Naar Oprør seer dig paa din Ganger,
Da falder Sværdet af dets Haand.
Hvo vel mod Kongen sig formaster?
Og kom blot Dansken Een mod Ti -
Et vildt, et stærblindt Raseri
Din Ret, dit Kongeblik kuldkaster.

Men rase de, sig selv til Skamme,
Dit Blik har Ild i Hæren vakt,
Og brænde skal den danske Flamme
En holsteensk taabelig Foragt.
For dig skal dine Kæmper stride,
Som Hrolfs - men bedre Skiebne faae,
Thi Leirekamperne skal staae,
Og Frækhed skal i Græsset bide.

Gud signe Kongen! Danmarks Qvinder
Enhver, som føler stort og skiønt -
Nu skynder eder: Krandsen binder
Til Frederik af Haabets Grønt!
Ei Raseri kan Manddom skrække,
Snart lønner Seiren Landets Ven;
Da, Fredrik! Danmark skal igien
En Krands af Egeløv dig række.

I Dag for halve Secul siden,
Blev Danmark vakt af Stridens Ild;
Dit Minde svækker aldrig Tiden,
Du anden Vaardag i April!
Thi gamle Kæmpehøie siunke -
Men atter tænder denne Dag,
Til Sværdslag, til Kartovers Brag,
Vor Kraft som en electrisk Funke.
</body>
</poem>

<section level="2">
<head>
    <title>Danske Krigssange. April 1848</title>
</head>
<content>

<poem id="oehlenschlaeger2019022187">
<head>
    <title><num>1.</num>I lang Tid, Brødre! mødte Taal</title>
    <toctitle><num>1.</num>I lang Tid, Brødre! mødte Taal</toctitle>
    <indextitle>I lang Tid, Brødre! mødte Taal</indextitle>
    <linktitle>I lang Tid, Brødre! mødte Taal</linktitle>
    <firstline>I lang Tid, Brødre! mødte Taal</firstline>
    <source pages="173-174"/>
    <quality>korrektur1,kilde,side</quality>
</head>
<body>
I lang Tid, Brødre! mødte Taal
    Stolt Overmod;
Fornærmelsen har naaet sit Maal,
    Den kræver Blod.
For Danskes Ord var Holsten døv;
    Blind Uforstand!
Tidt skieldte fræk han ,,doven, flov''
    Den danske Mand.
Mon Sværdet han ogsaa vil sløve?

Af dum Foragt kan Manddom lee,
    Var det blot saa;
Men Oprørsaanden nu vi see
    Med Harnisk paa,
Og danske Broder, stærk og bold
    Og sønnerjydsk,
Skal tvinges til, med Magt og Vold,
    At vorde tydsk.
Men selve for Tydsk er der Grændse.

Gaaer Holsten Billighed forbi,
    Skiøndt indbildt klog,
Med Sværdets Tunge tale vi
    Et andet Sprog.
Det Sprog alt brugte Tyr og Thor,
    Blev Harpen stemt;
Det gamle Sprog har gamle Nord
    End ei forglemt:
Det Sprog skal vi Holsterne lære.
</body>
</poem>

<poem id="oehlenschlaeger2019022188">
<head>
    <title><num>2.</num>Danske Mænd! halvhundred Aar -</title>
    <toctitle><num>2.</num>Danske Mænd! halvhundred Aar -</toctitle>
    <indextitle>Danske Mænd! halvhundred Aar -</indextitle>
    <linktitle>Danske Mænd! halvhundred Aar -</linktitle>
    <firstline>Danske Mænd! halvhundred Aar -</firstline>
    <source pages="174-175"/>
    <quality>korrektur1,kilde,side</quality>
</head>
<body>
Danske Mænd! halvhundred Aar -
De forsvunde paa Tidernes Vinge;
Atter Thor paa Skioldet slaaer.
Mens vort Folk i Kampen gaaer,
Heimdals Hane ryster sin Vinge,
Kalder til Strid, som i Heltenes Tid.
Vi staae for Fædrelandet.
Retfærds Gud os Lykken spaaer,
Og til Hel vorde Tvedragt forbandet!

Sønderjyde! man tvinge dig vil,
Danske Broder ei Broder at kalde;
Men det vorder et farligt Spil,
Det for silde fortryde dem vil,
Naar de danske Pundinger knalde.
Landstormen vakt, har Seiren os bragt.
For Sønderjylland vi stride!
Oprørs skiændige Foragt
Skal i Græsset for Tapperhed bide!
</body>
</poem>

<poem id="oehlenschlaeger2019022189">
<head>
    <title><num>3.</num>I Holster! naar Dansken er vild og vred</title>
    <toctitle><num>3.</num>I Holster! naar Dansken er vild og vred</toctitle>
    <indextitle>I Holster! naar Dansken er vild og vred</indextitle>
    <linktitle>I Holster! naar Dansken er vild og vred</linktitle>
    <firstline>I Holster! naar Dansken er vild og vred</firstline>
    <source pages="175-176"/>
    <quality>korrektur1,kilde,side</quality>
</head>
<body>
I Holster! naar Dansken er vild og vred,
Da kan han blodigt sig hevne;
Men røres han til Barmhiertighed,
Da straffer han ei efter Evne.

Da Geert, som saa tidt I stor har kaldt
(Men Dansken ham kalder en Røver),
Med Mordbrand og Myrden i Landet indfaldt,
Den grusomme Qvindebedrøver:

Da traf ham i Randers Niels Ebbesen,
For seent det ham monne fortryde,
Da fik Greve Geert sin fortiente Løn,
Thi vred var den tappre Jyde.

Men da i Ditmarsken Bonden stod
Med hviden Stav og med Taare,
Da tørsted efter de Fangnes Blod
De tydske Hertuger saare.

Men Fredrik den Anden, Danmarks Drot,
Ei giorde det Onde værre;
Om blodige Hevn han ei tyktes godt,
Thi vred var ei længer den Herre.

De tydske Hertuger stode derpaa,
At Ditmarskens Mænd skulde bløde;
Da talte Danemarks Konning saa
Til dem i det sidste Møde:

,,Saa deler Fangerne nu i Tre!
I eders grumt kan henrette,
Min Deel jeg skaaner for Død og Vee,
Og Opstanden vil jeg forgiette.''

Da skammed de tydske Hertuger sig,
Og reddede Fangerne bleve;
Men, Frederik! Ditmarsken takker dig
For at dets Sønner end leve.

I Holster! naar Dansken er vild og vred,
Da kan han blodigt sig hevne;
Men røres han til Barmhiertighed,
Da straffer han ei efter Evne.
</body>
</poem>

</content>
</section> <!-- Danske Krigssange. April 1848 -->

<poem id="oehlenschlaeger2019022190">
<head>
    <title>Til Danmark</title>
    <subtitle>April 1848.</subtitle>
    <firstline>Vil, Bragi! end du ildne mig til Sang?</firstline>
    <source pages="176-178"/>
    <quality>korrektur1,kilde,side</quality>
</head>
<body>
Vil, Bragi! end du ildne mig til Sang?
Sølvskiægget Skiald med Kraft besiæled du
I Fordumstid, og du giør saa endnu,
Naar Helte samle sig ved Skioldeklang.
Vel Gubben strider ei for Danavang;
Men Modet i den tappre Ynglings Bryst,
Naar Æren kalder ham til blodig Dyst,
Kan Skialden styrke med sin Siælerøst.

Henrykt var længst, du høie Heltenord!
Min Hu af din mærkværdige Bedrift;
Ei er, hvad staaer i gamle Runeskrift,
Et Eventyr, forskiønt af Tidens Flor.
Og lidet Land giør ikke Helten mat;
I Thors, i Oldtids Øxehammer-Skaft
Har Nutids Baldur lagt sin bedste Kraft:
End David møder trøstig Goliath.

Svæv for dem, Thor! din Styrkes Bælte spænd
End faderligt om hver en Danskes Lænd!
Lær ham for mægtig Voldsmand ei at flye,
Lær ham at lyne fra den sorte Sky!
Du Asa-Tyr! lær ham i Fenris' Gab
At støde Haanden! Om til Haandens Tab -
Hvad siger det? Han har endnu en Haand,
Og Tvedragt smedder Ulven Dvergebaand.

Du Regnar Lodbrok! Harald Hildetand!
Stærkodder! svæver om den danske Mand
Fra Valhal ned. I styrked alt hans Mod
Med Adelen af eders Helteblod.
Du Hrolf med dine Kæmper! ei forladt
Du Danmark har i høitidsfulde Nat;
Som Alfer svæver over Land og Sø ,
Og lærer danske Mand som Mand at døe,
Sin Konge tro, som hist i Oldtids Leir!
Den bedste Seir, det er dog Ærens Seir.

Nu blaaner Himlen, synker skumle Slud,
Paa Skyen seer jeg Tveskiæg, Store-Knud;
De raabe høit til Hæren disse Ord:
,,Ei vorde liden, hvo tilfom var stor!''
Og Axel kom med Volmar, seer jeg ret.
Han siunger høit: ,,Mit Folk er atter frit.
Glem ei, hvor diærvt jeg tugted Svantevit!
Det halve Preussen er en vendisk Æt.''

Paa Havet lyner Tordenskjold og Juel,
Og Daniel Rantzau stormer hist fra Land;
De raabe trodsigt: ,,Ingen Danemand
For dobbelt stærke Fiende krøb i Skiul.''
Og Nelson hist - som vakte Løvens Had -
Vor Fiende først, bevidned: ingen Fransk
I Mod og Hærværk overgik en Dansk.
Hans største Strid den stod ved Axelstad.

Men nu? hvad skeer? Det har ei Skiebnen sagt;
Men Sandhed evig være skal vor Tolk:
Det danske Folk er intet søvnigt Folk,
Fortiener ikke, Tydsker! din Foragt.
Her Videnskabens Hal og Kunstens Hal
Kan længst alt maale sig med din. Det veed
Ei en misundelig Uvidenhed;
Dog at vi ere Mænd, du vide skal.

Og hvis vi standse maae, skiøndt Kampens Børn,
For Mængden - glem dog ikke, Preusser! nu:
Ei Dansken viger blegnende, som du
Saa ofte veg for Bonapartes Ørn.
I Freden siunge vi, som i vor Leir,
Og høit med Helt istemmer Viv og Mø:
For Danmark leve vi, for Danmark døe;
Den bedste Seir, det er dog Ærens Seir.
</body>
</poem>

<poem id="oehlenschlaeger2019022191">
<head>
    <title>Til min ældste Veninde Fru C. D. Drewsen</title>
    <firstline>Jeg kom tilbage fra en landlig Borg</firstline>
    <source pages="179"/>
    <quality>korrektur1,kilde,side</quality>
</head>
<body>
Jeg kom tilbage fra en landlig Borg;
En Eftersmag af svundne Dages Honning
Mig havde skienket der min kiære Dronning,
Paa Sorgenfri - ei længer fri for Sorg.
Til min Fasangaard i den sene Wvæld
Med mine Børn jeg kiørte snelt tilbage;
Da - i den aabne Dor - jeg mon opdage
Et Billed dyrebart. Troer jeg det vel?
Har Schiller mig besøgt i Hallen her,
Mens jeg var borte? Ak, iblandt saa Mange
Jeg savned ham, hvis mesterlige Sange
Har giort mig ham fremfor de Fleste kiær.
Fra hvem dog kommer denne Gave skiøn?
Fra den, som vækker mangt et helligt Minde:
Min Ungdoms, Christiane! din Veninde
Apollo skienker til Apolløs Søn.
Hun, hvem jeg traf paa Livets Blomstersti
Paa Springforbi - saa lod sig Navnet høre,
Skiøndt Giestfrihed stod i de aabne Døre,
Og ingen Ven af Huset gik forbi.
Tak, Ædle! for din Gave. Musa! siung.
Jeg hende møder end paa Blomsterstien;
Thi den, som nyder, elsker Poesien,
Dens Aand ei visner, den er evig ung.
Besøg i Sommerlyst os tidt igien,
Og lad i dig mig altid atter finde
Min Christianes herlige Veninde.
Min Stolthed er at kalde mig din Ven.
</body>
</poem>

<section>
<head>
    <title>Digtekunsten. I Poesier. Sommeren 1848</title>
</head>
<content>

<poem id="oehlen2005050705">
<head>
    <title>Forord</title>
    <firstline>I et Halvhundredaar jeg Harpen rørte</firstline>
    <source pages="180-182"/>
    <quality>korrektur1,korrektur2,kilde,side</quality>
    <keywords>horats,lessing</keywords>
</head>
<body>
I et Halvhundredeaar jeg Harpen rørte,
Mig Landsland tidt og Nabo gierne hørte,
Og denne skiønne Løn i Høstens Dage
Forfrisker, kalder Vaaren mig tilbage.

Men, Ydun! første, sidste Elskerinde!
Nu vil du ogsaa vel snart fra mig svinde?
Jeg holder ikke paa dig; thi din Vinge
Maa være fri, du lader dig ei tvinge.

End rinder Blodet let i Skialdens Aarer;
Med Yndlingslatter og med Pigetaarer
End røres han, henrives af det Skiønne,
Og paa hans Eeg er alle Blade grønne.

Men snart paa Egen maa dog Harpen hænge;
Thi Oldingsungdom varer ikke længe.
Velan! et venligt Qvad imellem kunde
Dog tækkes jer endnu fra mine Lunde.

Mit aandelige Hverv og Livets Pligter
Bestod ei blot deri, at være Digter;
Høistolens Lærer var jeg i det Skiønne,
Og mangen Ædlings Tak mig monne lønne.

Hvor ofte saadan mødtes Aand mod Aanden!
Et venligt Blik, et kraftigt Tryk af Haanden
Var Løn af Manden for den Ynglingslue
Der nærtes i et Forelæsningsstue.

En Sang om Digtekunst jeg eder byder,
Og haaber, Ingen Gaven vredt forskyder.
For tyve Sekler siden af sin Have
Horatius alt rakte slig en Gave.

Hans Digt blev vel modtaget; længe, længe
Det oversattes af Europas Drenge,
Der siden Karle blev med Skiæg om Hagen,
Og Mangen selv en Kæmpe stærk for Smagen.

,,Men gaaer du i dit Hverv dog ei tilbage?
Nutiden er ei længer gamle Dage;
Metaphysiken strengt Adepten vier
Til Kunstforstand i tykke Theorier.''

Ven! ingen Theorie kan Skialde tvinge
Til efter Forskrift Værker at fuldbringe;
Og Theorie har ingen Mand forstærket
Til mere lifligt at modtage Værket.

En Digter ogsaa stedse var prophetisk;
Hvad practisk han har lært, ei theoretisk,
Det bør han ud i Fremtid lade vandre.
Hvad Hver kan bedst, vel bedst han lærer Andre.

Aarhundreder har Kræfter lagt for Dagen
I mange Ting; men gaaet frem i Smagen
Er vi ei meget trods de lærde Miner,
Og Smag frembringes ikke med Maskiner.

Jeg tænker: endnu stadigt om de Gamle
Kan Kunstens unge Venner sig forsamle.
Hvad Aristoteles, Horats os bragte -
Begyndelsen var god, ei at foragte.

Indsigt og sunde Dom! Det følte Lessing,
Som viste: meget yngre Guld var Messing.
Min Lærer! ei Misundelsen dig hilded,
Spidsfindig Egensind dig ei forvilded.

At gaae i dine Spor, det var min Higen;
Og hvis maaske jeg bidrog til Berigen
Af nye Tanker for det gamle Kiære,
Da er det mig en uskatteerlig Ære.

Den dybe Følelse, den fine Tanke
Let dunster bort, naar ei den har en Skranke,
Et Kar, som holder den i Indelukke;
Og Rimet er en slig Ydunakrukke.
</body>
</poem>

<poem id="oehlen2005050706">
<head>
    <title>Kunstens Hovedkræfter</title>
    <firstline>I Fald de Hovedkræfter du vil kiende</firstline>
    <source pages="182-183"/>
    <quality>korrektur1,korrektur2,kilde,side</quality>
</head>
<body>
I Fald de Hovedkræfter du vil kiende,
Som Kunstnerne til deres Værk anvende,
Saa hør! Til Værkets Ordning og til Randen
Af det Begrændste bruge vi Forstanden.

Og for at mane frem de svundne Dage,
De Skikkelser, som staae i Taagen svage,
Og for at holdes lifligt selv i Aande,
Indbildningskraften os maa gaae til Haande.

Og for at hine Syner, som vi møde,
Som Spøgelser skal ikke giøgle døde, <!-- giøgle døde] gi øgle døde -->
Men yttre sig i varmt <w>og</w> lifligt Væsen,
Maa Følelsen dem blæse Liv i Næsen.

Og for at være langsom snart, snart haste,
I Vrimlen gribe snildt, snart snildt forkaste
Nu Natten med sit Mulm, nu Glands af Dagen,
Maa Viddet vælge; det vi kalde Smagen.

Og denne Smag, min Ven! den findes ikke
Saa let, som Smag for Maden og for Drikke;
Men dersom Kunsten virke skal paa Flokken,
Maa Spiseren selv eie Smag, som Kokken.
</body>
</poem>

<poem id="oehlen2005050707">
<head>
    <title>Smagen</title>
    <firstline>Smag? Smagen! ville vistnok Flere sige</firstline>
    <source pages="183-184"/>
    <quality>korrektur1,korrektur2,kilde,side</quality>
</head>
<body>
Smag? Smagen! ville vistnok Flere sige;
Vi leve netop jo i Smagens Rige.
Vi critisere, hvad os ei behager;
Vor Smag er ingen flau Tiltakketager.

Smag og Critik er Eet dig og det Samme?
Med skiæv Critik dog ei du skulde bramme;
Med flinke Dom du lægger tidt for Dagen,
At hvad du savner meest, er netop Smagen.

Det gaaer Critiken nu, som Poesien:
En Flok sig troer at være dreven i'en;
Hvo kan ei giøre Vers? Men kunstindviet
Man vorder ei ved Egoisteriet.

Spidsfindig fornem Kunstneren du skoser;
Men <w>den</w>, som ubetinget Alting roser,
Saa tykt et Slør ei over Sandhed kaster,
Som <w>den</w>, der ubetinget Alting laster.

Thi hvo, som troer, med Roes at burde lønne,
Han kan dog stundom glædes af det Skiønne;
Men <w>den</w>, som aldrig Blomstens Honning suger,
Som Ukrud Blomsten han af Bedet luger.

I Smagens første Barndomsperiode
Til Takke tages, Alt er der det Gode;
Om Mester Jakels Dukker, klædt i Lapper,
Staaer Børneflokken hierteglad og klapper.

Men i den sidste Tid, som tørre Stubber,
Den fine Flok, udlevede, som Gubber,
I Hallen gabe; kolde Taushed møder
Den varme Kunstner, Livet i ham døder.

Men med Begeistring Værket eder bydes,
Og med Begeistring vil det ogsaa nydes.
Den kolde Dom - troer I med den at lønne?
I Kulden trives Intet af det Skiønne.

Vil Smag du for det Skiønne dig indpode,
Hav først Samvittigheden for det Gode!
Misundelsen og Lunet du ei lystre!
Smag og Samvittigheden ere Søstre.

Men ei med bedste Villie, Flid erstattes
Et Savn, en Evne, som Naturen fattes;
Vel Smagen dannes, men kan begribes:
Hvor Ædelstenen mangler, den ei slibes.
</body>
</poem>

<poem id="oehlen2005050708">
<head>
    <title>Modesmagen</title>
    <firstline>Den værste Kunstens Fiende her paa Kloden</firstline>
    <source pages="185-186"/>
    <quality>korrektur1,korrektur2,kilde,side</quality>
</head>
<body>
Den værste Kunstens Fiende her paa Kloden,
Som den forstyrrer, skiuler, det er Moden.
Man skulde troe, var først det Bedste fundet,
Saa var det og for Evigheden vundet.

Og det er sandt, det Skiønneste herneden
Gienblomstrer stedse nyt for Evigheden;
Men Moden, der som selve Tiden haster,
Hvert Øieblik sit Slør paa Skiønhed kaster.

Og Mængden troer det Slør, som Moden rækker,
Meer skiønt, end Ansigtet, som det bedækker.
Til Lykke denne Lyst til snel Forandring
Just virker Modens bratte Hedenvandring.

Sneesløret smelter, Skiønhed staaer tilbage
Paa Bierget, deilig som i unge Dage;
Og Hvo, som lukker selv ei Øiets Laage,
Gudinden seer, selv i den værste Taage.

Hvad gav dog denne Modesyge Magten?
Hvad har Naturen meent med denne Tragten?
Thi ingen Kraft der gives, selv den slette,
Der ikke fik sit Udspring af det Rette.

Hvis altid vi blot første Skiønhed skued,
Da blot for denne vore Hierter lued;
Vi voved ei, froe ved det Skiønnes Eie,
At vandre ny, før ubetraadte Veie.

Men hver Tid har sin Blomst i Kunstens Haller,
Saa evigskiøn som Biergenes Krystaller;
Forskellig, som os Hiertet blev bevæget,
Af Siælens bedste Liv og Væsen præget.

Et fromt Bedrag tidt Kunstneren udøver:
For Mængden lader han, som om han prøver
At følge Modens Vink og den at hylde;
Men hvad, af Træ, hiin kunde blot forgylde,

Af ægte Guld han danner, og henrykker
Selv blinde Sværm, som tog hans Mesterstykker
For Modevarer, og som vilde negte
Ham Roes, i Fald den vidste, de var ægte.

Glæd dig, du som det Herlige kan nyde,
Som mættes ei af Døgnets Modegryde!
Paa Bierget hist, hvor Kunstnerne sig samle,
Blev Gammel ung, men ingen Unge gamle.
</body>
</poem>

<poem id="oehlen2005050709">
<head>
    <title>Det Skiønne, det Gode og det Sande</title>
    <firstline>Ud sprang det Skiønne med det Sande</firstline>
    <source pages="186"/>
    <quality>korrektur1,korrektur2,kilde,side</quality>
</head>
<body>
Ud sprang det Skiønne med det Sande
Som Tanker af den samme Skaberpande,
Vor Stræben her paa Jorden at belønne.
Som Aarsag, Virkning see det Gode, Skiønne!

En god Bevæggrund ikkun skiønt kan handle,
Kun Villien til Bedriften os forvandle.
For faste Grund til Skiønt og Godt at lægge,
Maa Sandhedskraften klart erkiende begge.
</body>
</poem>

<poem id="oehlen2005050710">
<head>
    <title>Kunsternes Grundforskiellighed</title>
    <firstline>Til Kunsten hører, som til Poesien</firstline>
    <source pages="187-188"/>
    <quality>korrektur1,korrektur2,kilde,side</quality>
</head>
<body>
Til Kunsten hører, som til Poesien,
Forstanden, Følelsen og Phantasien;
Men Maaden, hvorpaa disse Tre fremtræde,
Just skienke Muserne forskiellig Glæde.

Saaledes ligger det i Grundnaturen
For Maleri, Sculptur, Architecturen,
At de med Billedet maae strax begynde;
Med Phantasien Tanken de forkynde.

Og Tanken, skiøndt med Billedet forbunden,
Os rører Hiertet; og det vorder Grunden
Til Nydelsen, Begeistringen, som fryder,
Som henrykt Siælen giennem Øiet nyder.

To Sandser blev for Legemet os givet,
Og to for Siælen - største Fryd i Livet!
Og Lugten, som kan Sands og Sindet vække,
Staaer, en usynlig Bro, imellem begge.

Den skiønne Kunst, som dannende man kalder,
Med jordisk Skiønhed giennem Øiet falder;
Musik, med Strængelegen og med Røret,
Indgyder dig sin Trolddom giennem Øret.

Dens Stof er Anelser, Haab og Erindring;
Den vækker Kraft, veemodig Hiertelindring.
Her, see vi, Følelsen er Herskerinde,
Som Tanken maa med Billedet forbinde.

Sit Værktøi Poesien har i Tanken.
Den ei begynder med en Hiertebanken,
Som Tonekunsten, har ei Steen og Farve;
Den virker giennem ingen jordisk Larve.

Har kun sin aandelige Forestilling;
Men denne Forestilling er en Trilling:
Thi Billedet, Begeistringen fremtræder,
Er Tanken vakt, saasnart som Skialden qvæder.
</body>
</poem>

<poem id="oehlen2005050711">
<head>
    <title>Poesien</title>
    <firstline>Hvad er det sande Stof for Poesien?</firstline>
    <source pages="188-189"/>
    <quality>korrektur1,korrektur2,kilde,side</quality>
</head>
<body>
Hvad er det sande Stof for Poesien?
Af Tanker fuld er jo Philosophien;
Ei som Musik kan Skialdens Harpe lyde;
Som Maleri kan ei hans Billed fryde.

Og sparsomt kun i sine Dramaskrifter
Fremstiller han Historiens Bedrifter.
Originalitet! har du ham sveget?
Er Intet uomtvisteligt hans eget -

Hvor ei han, sammenlignt med Andre, taber?
Fremstille Characterer, Lidenskaber,
Hver Handlings Drivefiær; med Kunstens Kerte
Oplyse dig det hemmelige Hierte.

Bevæge Billedet, og Tanken fange
I Manges Hu, som den blev tænkt af Mange;
Et fremmed Jeg til Tydelighed tvinge,
Ved i sit eget Jeg at overbringe -

Det kan han; synge, stille frem, fortælle:
Personlighed, det Individuelle.
Altsaa tilhører ham i Kunstens Rige
Fra Siælens Dyb det Eiendommelige.
</body>
</poem>

<poem id="oehlen2005050712">
<head>
    <title>Digteren</title>
    <firstline>Naiv og følsom maa den Digter være</firstline>
    <source pages="189"/>
    <quality>korrektur1,korrektur2,kilde,side</quality>
</head>
<body>
Naiv og følsom maa den Digter være,
Som rører Harpen til Apollos Ære;
Først Rosens Form, med Farve, Duft forbunden,
Giør den til Dronningen i Sommerlunden.

Naivitet det er Naturens Smykke,
Dens Saft og Styrke, Skiønhed og dens Lykke;
Men Følelsen er Duften, som sig svinger
Fra Blomstens Kalk paa Himmel-Englevinger.

Med en Reseda lignes kan den Digter,
Hvem Skiønheds Stempel, Form og Farve, svigter;
Dog kan Reseda dufte sødt, som Rosen,
Endskiøndt den ligner Lyng i Taagemosen.

Og smuk af Væxt, som den, der svinger Fanen
For alle stolte Blomster: Tulipanen,
Kan Digteren med Form og Velklang fryde,
Skiøndt Digtets Duft har Intet at betyde.

Kan Blomsten Purpuret og Duft forene
Med Snillets hvasse Torn paa sine Grene,
Da er det vel. Men derfor ei fordunkler
Den Gyldenlak, Levkoien og Ranunkler.
</body>
</poem>

<poem id="oehlen2005050713">
<head>
    <title>Det Nationale</title>
    <firstline>Det Nationale, Poesiens Søster</firstline>
    <source pages="190"/>
    <quality>korrektur1,korrektur2,kilde,side</quality>
</head>
<body>
Det Nationale, Poesiens Søster,
Opammet ved de samme Moderbryster -
Fra spæden Barndom de foreente bleve,
Og lang Tid skilt, kan Ingen af dem leve.

Den ædle Videnskab, den er for Alle,
Den kræver ingen særskilt Kunstnerhalle;
Hvad Menneskeligt er, det Rette, Sande
Tilhører Videnskab i alle Lande.

Stort har en saadan Liighed at betyde;
Men Himlen dog miskundeligt forbyde,
At man ei anden Forskiel skulde finde
Nu meer paa Folk, end kun paa Mand og Qvinde.

Det egne Præg, det Eiendommelige
Forbinder, skiller ad i Siælens Rige.
Humanitet bør findes allevegne;
Men intet Folk undvære kan det Egne.

De Danske lang Tid deres egne vare;
Da fulgte fremmed Flok paa fremmed Skare,
Til Eriks, til Christophers, Christians Sale
Kom Tydskerne, som førte fremmed Tale.

Og Ydun sov, og Ingen agted Sproget,
Indtil man giorde det tilsidst for broget,
Da vaagned Selvbevidsthed, voxte Modet;
Men lange Søvn - den kosted Broderblodet.
</body>
</poem>

<poem id="oehlen2005050714">
<head>
    <title>Digteren national</title>
    <firstline>Som Fædreland sin Kunst, saa elsker atter</firstline>
    <source pages="191-192"/>
    <quality>korrektur1,korrektur2,kilde,side</quality>
    <keywords>shakespeare,caldaron,corneille,racine,goethe,schiller</keywords>
</head>
<body>
Som Fædreland sin Kunst, saa elsker atter
Hver ægte Kunst sit Fædreland som Datter;
Og national er altid sande Digter,
Selv da, naar til et fremmed Maal han sigter.

Som Lyriker han har vel mindre Præget,
Skiøndt af sit Fædrelands Natur bevæget;
Dramatiker og Epiker i Havnen
Er ankret dybt, og bundne - frie - til Stavnen.

Da Æschylos om Perser monne siunge,
Strax Perseren blev græsk, som græsk hans Tunge;
Da Shakespeare blev italiensk - i Straaler
Af Syden dufted nordiske Violer.

Vel Sydens Ild og Lidenskab han kiendte
Og tegned tro; men ei hans Hierte brændte
Saa voldsomt stormende. I Laurbærdalen
Sang Julie, som i Windsor Nattergalen.

Mercutio - hvor vilde man vel hitte
Bag Alper slig en humoristisk Brite?
Hamlet er dansk; thi Dansken, Engelskmanden,
Af samme Blod, er Brødre for hinanden.

I græske, polske Stykker, Calderone!
Lød altid spansk romantisk dog din Tone.
At ægte fransk ei franske Drama klinger,
Det tvang Corneilles og Racines Vinger.

Din Iphigenia, fra græske Drame,
Fremtræder som en ædel weimarsk Dame,
Fredsælle Goethe! Tasso tabet Modet
Med mere tydske Blod, end velske Blodet.

Og Schillers Jomfru er ei af de Franske,
En dansk Correggio, det er en Danske.
Os Phantasien kan vel vidt ombære;
Men derfor blive vi dog, hvad vi ere.
</body>
</poem>

<poem id="oehlen2005050715">
<head>
    <title>Poesiens Sandhed</title>
    <firstline>I braute med jer Poesie! Mon Legen</firstline>
    <source pages="192-194"/>
    <quality>korrektur1,korrektur2,kilde,side</quality>
</head>
<body>
,,I braute med jer Poesie! Mon Legen
For voxne Børn er stærk, som Oldtidsegen?
Kan tomme Drøm i skiøre Digterpande
Vel maale sig og agtes med det Sande?

Historien, den er det Virkelige;
Dens Traditioner har lidt meer at sige:
Den holder sig kun til det Rette, Nøgne,
Som Digteren udpynte vil med Løgne.''

Og om jeg nu beviste dig: en Digter
Den virkelige Sandhed mindre svigter,
End en Historiker - hvad blev da Svaret?
Og det har Tiden stedse dog erfaret.

Hvert Sagn fra gamle, selv fra nye Tider
Fordreiet blier; det mod Naturen strider,
At Hver bedømmer Daad paa samme Maade,
Thi Mennesket er Mennesket en Gaade.

Lad Tre fortælle dig, hvad hver erfared
Om samme Ting! Forskielligt aabenbaret
Har sig dog Sagen for dem alle trende;
Fortælleren i Sagnet I erkiende.

Og Handlingen - hvad er en ægte Handling?
Kun Aandens, Siælens, Villiens Forvandling
Til ydre Virkning; men hvad Aanden tænker,
Tidt skiules i den ydre Virknings Lænker.

Hvad giør nu Digteren? Mon han sig putter
I Larven ind, og fra det Ydre slutter?
Nei tværtimod, han virker fra det Indre,
Han lader Aanden giennem Daaden tindre.

Han ei bedrager dig, han tilstaaer gierne,
Hans egen Aand har lagt den rette Kiærne.
Halvgiort umodne Daad giør Ingen Ære;
Han viser meest: hvad Daaden burde være.

Saadan fremstiller han med Kunstens Stempel,
Hvad menneskeligt er, som skiønt Exempel
For alle Mennesker. Det er det Sande;
Og altsaa drømmer ei hans Digterpande.

Den Sandhed, hvorom ofte bliver talet,
Hvis Stræben og hvis Maal er Idealet,
Den er ei Løgn, den frygter ei det Nøgne,
Den blotter alle Smaalighedens Løgne.

Men tro dog ei, at med indbildske Fagter
Den sande Skiald Historien foragter!
Han skatter høit den Lærdom og den Grunden,
Hvorved det Virkelige selv blev funden,

Saa godt som det paa Jorden lod sig finde.
Ei Phantasie skal sig med Alt forbinde;
Og det kan Møien vel og Fliden lønne,
At finde store Stykker af det Skiønne.

Thi Mennesket sit Værd, sit Væsen prenter
I disse store, herlige Fragmenter;
Og Ertsen, som i Bierget den er æltet,
Er skiøn og lærerig, før den blev smeltet.
</body>
</poem>

<poem id="oehlen2005050801">
<head>
    <title>Den blotte Form</title>
    <firstline>Stilistiker! hovmod dig ei for meget</firstline>
    <source pages="194-195"/>
    <quality>korrektur1,korrektur2,kilde,side</quality>
</head>
<body>
Stilistiker! hovmod dig ei for meget,
Og tro ei Kunsten allerhøiest steget,
Naar dine lette Vers du kan forfatte
Saa flydende, saa bonede, saa glatte.

Du veed dog ganske sikkert, jeg formoder:
Hver ædel Kunst har trende Perioder,
Hvori den spirer, modnes - og forsvinder.
Vor Tid sig snart i sidste Tilstand finder.

Først uden Form begynder raat Geniet,
Saa vorder det til Form af Skiønhed viet:
Geniet svinder i de sidste Dage,
Tilsidst staae Formen ganske tom tilbage.

Med denne Form Vildfarelsen sig røber,
Naar den vil være Aandens Lysestøber;
Skiøndt oftest disse Støbnings Formelege
Var uden Talg og Vox og uden Væge.

Hvad siger Schiller? ,,Tro ei Skiald at være,
Fordi et dannet Sprog dig giør den Ære
(Var Aanden mat, og Følelserne køle),
For dig at tænke, Ven! for dig at føle.''<!-- TODO: Find citatet -->

Hvor rørende, hvor skiønt, i Morgendampen
Med Sprog at skue Digteren i Kampen!
Snart feirer han, Udtrykket snart han tvinger,
En smagløs Tid snart stækker ham hans Vinger.

Om ogsaa stundom Kampen ham udmatter,
Langt mere høit en saadan Kamp jeg skatter,
End Elegancen, svøbt i Dagscritiken,
Der hented sig sin Luxus i Boutiken.
</body>
</poem>

<poem id="oehlen2005050802">
<head>
    <title>Stoffet</title>
    <firstline>Ei Stoffets gode Valg man Roes bør negte</firstline>
    <source pages="195-196"/>
    <quality>korrektur1,korrektur2,kilde,side</quality>
</head>
<body>
Ei Stoffets gode Valg man Roes bør negte.
Hvad er et Digtestof, naar det er ægte?
Kun Handling, Livsforhold. Og det vil sige:
Selv Stoffet hører til det Aandelige.

Og kosteligt det er, det gav os Kræfter,
Det hielper dig til hvad du stræber efter.
I Stoffet ligger Spiren, som i Dvale;
Det første Frø til det Originale.

Behandle, forme smukt med Kløgt forandre,
Er let for Kunstneren, ja selv for Andre.
Øv dig! og Vanskelighed overvindes;
Men gode Stof vist rigeligt ei findes.

Fandt Digteren et sligt, som ei vil svigte,
Da noget Skiønt han sikkert dig vil digte;
Men mangler Æmnet, da maa Kunsten tabe,
Thi kun Vorherre kan af Intet skabe.
</body>
</poem>

<poem id="oehlen2005050803">
<head>
    <title>Tanken</title>
    <firstline>I Poesien steds arbeider Tanken</firstline>
    <source pages="196"/>
    <quality>korrektur1,korrektur2,korrektur2,kilde,side</quality>
</head>
<body>
I Poesien steds arbeider Tanken;
Men ogsaa den bør holde sig i Skranken,
At Ilden ei og Skildringen sig taber
Af Hierte, Characterer, Lidenskaber.

Thi Tanken maa sig passe til Forstanden,
Saa godt som Kiolen passer sig til Manden.
Ei tænkes eens; og i Apollos Halle
Maa Skialden tænke, føle for dem alle.

En Tanke stundom Tænkningen beriger,
Men passer ei for den, som Tanken siger.
Ei Aphorismen kiender slige Grændser,
Men Dramaet ei maa fyldes med Sentenser.

Og skiøn er den poetiske Forvandling,
Naar Tanken sig udtrykke kan ved Handling.
Ved Tænkningen, paa Tydsk, at overdrive,
Det Sande taber let, og det Naive.
</body>
</poem>

<poem id="oehlen2005051301">
<head>
    <title>Verset</title>
    <firstline>Begeistringen, hvis Flugt behøver Vinger</firstline>
    <source pages="196-199"/>
    <quality>korrektur1,korrektur2,kilde,side</quality>
</head>
<body>
Begeistringen, hvis Flugt behøver Vinger,
Musiknaturen, som i Sproget klinger,
Udtrykkets Kraft, som Følelsen forstærker,
Frembringer Takt og Klang i vore Værker.

Naturlig er slig Drift: af alle Munde
Klang Digteqvad, før Prosa tales kunde;
Og Klang og Takt selv Heltene forbinde,
Thi uden dem kan Helten ikke vinde.

Krigslurens Lyd sin Skierv til Seiren bragte;
Soldat ei Oboisten bør foragte,
Men Oboisten ei for høit i Velten
Maa skatte sig: han er ei stor, som Helten.

Det skiønne Versmaal er i Bragis Rige:
Et deiligt Smykke for en dejlig Pige,
Et herligt Sværd, som Kæmpens Høire fanger,
For ædle Riddersmand en prægtig Ganger.

I Nordens Oldtid Verset Sangen smykker,
Som klaren Iis, i mange skarpe Stykker,
Og kiækt sees Rimet foran Ordet drage;
Men i den bløde Tid det veg tilbage.

I Middelalderen Helten selv ei synger,
Om Eventyret nynne Pigeklynger;
Med smukke Markblomst række de ham Prisen,
Og Rimet falder let i Kæmpevisen.

Der kom en Tid, da med fortabte Miner
Riimsmeden stønned i Alexandriner,
Fik Skiend, fordi han Staten ikke nytted,
Og Hiertet ud paa Albuen var flyttet.

Vort Sprog, vor Kunst skal meer ei Skammen bære;
Det har tilkæmpet atter sig sin Ære.
Fortydskelsen, som bragtes ind med Kronen,
Med Adelsmænd og med Reformationen -

Den fik sit Løbepas. Tilbagebragte
De gamle Skatte blev; men vi foragte,
Hvad godt og herligt er, ei af en Fremmed.
For Stort og Skiønt er Bragishallen Hiemmet.

De skiønne Former fra den græske Have
Vi hented hid, og de blev Musers Gave;
Og ret godt trivedes i Kuld og Blæsten
Trimetret, Hexametret, Anapæsten.

Og hvor Citronen groer, Orangen gløder,<note>Henviser til Goethes <xref poem="goethe2001111901,1-2"/>.</note>
Terzinens Høiklang blot ei Øret møder.
Ottaverimet ogsaa vort er vorden.
For koldt for ingen Digterblomst er Norden.

Vort Sprog har Kraft, hvem Enkeltklang er tapper;
Men E'et let den danske Tunge slapper:
Vi os maae vogte vel for de Krabater,
Som technisk man betegner ved Hiater.

E sluger E, som møde sig paa Randen;
Fælt, som Insecter, æde de hinanden.
Tidt overseer dem selv den bedste Seer;
Thi Sproget er saa fuldt af disse E'er.

Og vi har ei paa Dansk den Ret, som Flere,
Til Verset Ordet at abbreviere;
Blot Singular vi som et Fleertal bruge,
Hvis R forbyder Slugeren at sluge.

Hvert Sprog har Sit, hvorfor en Skiald maa kæmpe;
De Tydske maa det alt for Haarde dæmpe,
Den Danske jage maa med skarpe Kanter
Det bløde bort, med stærke Consonanter.
</body>
</poem>

<poem id="oehlen2005051302">
<head>
    <title>Det Musicalske og det Maleriske</title>
    <firstline>Godt! musicalsk maa Digtet være</firstline>
    <source pages="199-201"/>
    <quality>korrektur1,korrektur2,kilde,side</quality>
</head>
<body>
,,Godt! musicalsk maa Digtet være.'' - Rigtig! -
,,Og malerisk!'' - Ret vel! Men vær forsigtig!
Hver Kunst har Sit, som ei den anden mægter;
Beslægtede, dog høit forskiellige Slægter.

Liig Melodien Digtet har en Vinge;
Men som Musik kan Verset aldrig klinge,
Med klare Toner Ordet ikke lyder,
Blier smukt først, naar man veed, hvad det betyder.

Det hvisler uforstaaeligt i Munden,
Før det, men Tanken, Billedet forbunden
Og Følelsen, kan virke Siælens Gammen
I Velklang, som en Tolk for Digterflammen.

Italiensk maaskee bag Laurens Kroner
Har hundred Ord, som uden Sangens Toner
Kan ligne Sang, skiøndt Poesien fattes;
Dog uden Riim hiin den bedste Velklang mattes,

Og vorder Klingklang. Vogt dig for den Klingen,
Der lyder, som i Blæst en Klokkes Ringen
Paa et chinesiskt Huus. Hvor Tanker mangle,
Blier al din Velklang Biælden af en Rangle.

Og Maleriet - vogt dig for at male
Et frodigt Billed med en frostig Tale!
Du har ei Farver; i Papiret præger
Sig sorte Prikker blot, og sorte Streger.

Det hielper ei, at du fortæller: Vandet
Er flydende med Skum, Sølvmaanen randet,
Og Græsset grønt, og sort den dybe Hule,
Og Axene paa Marken alle gule.

Begeistringen maa lyse med sin Kerte,
Din Phantasie maa male for dit Hierte,
Vi see, hvad rørt din Siæl sig forestilled;
Saaledes vorder det et Digterbilled.

Men dette Maleri af Digtertale
Kan Maleren med Farver ikke male.
Hver har sit Eget, vælges kun det Rette.
Det gielder klarligt at erkiende dette.

Hvis Tankebilledet skal Sangen pryde,
Da som en kraftig Lignelse det fryde!
Du maa, hvis Muserne dit Værk skal signe,
Det Ydre med det Indre sammenligne.

Med Elskovsblik maa Maanen for dig lyse,
Med Barndoms Skræk maa du i Mørket gyse;
Med Mandoms Mod see Fossens Fart fra Fieldet,
Med Pigesind pluk Blomst ved Kildevældet!

Men har du ei af Livets Bæger drukket,
Du plukker Blomsten kun, som længst er plukket.
Ei Muserne vil længe med dig hæle,
Thi ei man vorder Digter ved at stiæle.
</body>
</poem>

<poem id="oehlenschlaeger20190221108">
<head>
    <title>Den poetiske Musik</title>
    <firstline>Det siges maa til Digtekunstens Ære</firstline>
    <source pages="201-202"/>
    <quality>korrektur1,kilde,side</quality>
</head>
<body>
Det siges maa til Digtekunstens Ære:
Musiken kan den ikke reent undvære;
Naar ei dens Drøm i Klang sig blot bevæger,
Den trænger til en Drik af Yduns Bæger.

Men ei Musikens høie Virkning svinder,
Fordi med Poesie den sig forbinder;
Thi Ord og Lyden her, som Bølgeranden
Og klare Maanskin, har forskiønt hinanden.

Mens Ordet for den hulde Lyd maa tænke,
Som Engel sprænger Lyden Ordets Lænke;
Og Støvets Tanke skienkes Himmelvinge,
Saasnart med Ord de klare Toner klinge.

Det sande Lidenskabens Sprog er Toner,
Paa Følelsen det sætter Myrtekroner;
Om Kiærlighed kan Poesie blot stamme,
Musikens Magt fortolker denne Flamme.

Derfor maa du ei troe: i Syngespillet
Man blot til Morskab smukke Sang har villet;
Henreven af en skiøn Natur i Klangen,
Ei under Sangen tænke du paa Sangen,

Men agte som en uskatteerlig Lykke,
At Kunsten dig saaledes kan udtrykke
De Følelser i Hiertet, dybest inde,
Hvorfor vi ellers Tolk ei vilde finde.
</body>
</poem>

<poem id="oehlenschlaeger20190221109">
<head>
    <title>Idealet</title>
    <firstline>Et Ideal, det er Fuldkommenheden</firstline>
    <source pages="202-204"/>
    <quality>korrektur1,kilde,side</quality>
</head>
<body>
Et Ideal, det er Fuldkommenheden
Af Skiønhed, som den sielden sees herneden
Paa denne dunkle Jord, i Taagedunsten;
Men steds i Alnatur, stundom i Kunsten.

Dog ikke lige stærk i alle Kunster;
Thi Nogle kan ei reent undvære Dunster:
Ei Digteren sit bedste Værk kan bygge
Med rolig Skiønhed, uden Kamp og Skygge.

Og tidt den bedste Characteer i Værket
Ved jordisk Mangel vorder just forstærket,
Original; og Livet faaer den ene
Som Kiød af vort Kiød, Been af vore Bene.

Let Idealet sig Begrebet nærmer;
En stærk Indbildningskraft er dets Beskiermer,
Thi ellers synker det fra Guders Rige
Til Tomhed og til det Almindelige.

Naar ret vi Sagen undersøge nøie,
Ei hører Idealet, men det Høie
Vor Melpomene til; thi hendes Rige
Er Dristighedens, det Høitidelige.

En rolig Skiønhed Poesien fattes;
Ved stille Ro vor bedste Kunst afmattes,
Vort Skiønne sig i Kampen maa bevage
Mod Stygt. Deri bestaaer vor Musas Lege.

Det Ideal, som sees, er ikke Livet;
En sandselig Natur har os det givet
I sine Former; Formen kun kan bære
Sligt Ideal, til Guds og Kunstens Ære.

Derfor den Kunst, som nærmer sig Naturen,
Af alle skiønne Kunster meest, Sculpturen
Af alle skiønne Kunster bedst udtaler
Os Formfuldkommenhedens Idealer.

Naar Maleri sig Poesien nærmer,
Saa trænger ogsaa det til Skyggeskiermer,
Til det Characteristiske, det Høie;
Men, med den evige Natur for Øie,

Natur har selv paa hver en Mangel bødet,
Og derfor bliver Barn paa Moderskiødet
Et Ideal, Naturen har gienfundet,
O Rafael! naar du er længst forsvundet.

Naturen vrimler med Smaa-Idealer.
Hver Blomst er idealsk, men ei hos Maler.
,,Gik alle Konger frem i Kraft og Vælde,
Ei mindste Blad de satte til en Nælde.''

Til egen Aand maa du din Tilflugt tage,
Vil, Digter! hid du Idealer drage.
Med Fingren har din Musa rørt dit Øie,
Det Skiønne seer du i det Dybe, Høie.
</body>
</poem>

<poem id="oehlenschlaeger20190221110">
<head>
    <title>Det Characteristiske</title>
    <firstline>Den Retning, som fra Idealet skiller</firstline>
    <source pages="204-205"/>
    <quality>korrektur1,kilde,side</quality>
</head>
<body>
Den Retning, som fra Idealet skiller
Sin Flugt, eensidigt Mennesket fremstiller
Med eget Præg og i forskiellig Alder,
Characteristisk man den Retning kalder.

Selv Billedhugger kan den ei undvære,
Skal Værket Stempel af Geniet bære;
See Mars, Apollo, Bacchus! du vil kiende
Forskiellig Ungdom i de Guder trende.

Apollo skiøn, begeistret og forstandig;
Mars kraftig senestærk, streng, stolt og mandig
Og Bacchus, fyldig, sværmerisk, lod binde
Sig Druer i sin Lok, blød som en Qvinde.

Guldgrube dette Stof vel nævnes kunde
For Digteren, i det kan han ei bunde.
Hen Characterens Pensel Skizzen sætter,
Som siden Kunst udmaler til Portraiter.

Til Træ opelskes maa den spæde Plante:
Det Morsomme, Sindrigt-interessante
Opstaaer paa denne Viis. Saaledes bliver
Characteristiske dit Værks Motiver.

Motiv - det til Bevagelsen er Grunden,
Som i en Daads Udvikling du har funden.
Almindelige Grunde kan ei bruges;
De, som Begreber, strax af Tomhed sluges,

Og er ei digteriske. Handlemaaden
Characteristisk svare maa til Daaden.
Saaledes Skialden altid Nyt kan tegne;
Og Catastrophen lod sig ei beregne.
</body>
</poem>

<poem id="oehlenschlaeger20190221111">
<head>
    <title>Temperamenterne</title>
    <firstline>Sit Hang, sit Væsen Characteren henter</firstline>
    <source pages="205-206"/>
    <quality>korrektur1,kilde,side</quality>
</head>
<body>
Sit Hang, sit Væsen Characteren henter
Tildeels af alle fire Temp'ramenter:
Sangvinsk, cholerisk, melancholsk, phlegmatisk;
Men Virkningen er ofte problematisk.

Hver god for sig, naar ei det overdrives;
Hver slet for sig, naar Herredømmet gives.
Cholerisk er den Ild og Heftigheden,
Som danner Helt og Skiald i Krig og Freden.

Sangvinsk<note>Sangvinsk] Sangvisk</note> dig Blodet let i Aaren flyder,
Med Munterhed du Livets Gode nyder;
Og melancholsk du føler Støvets Lænker,
I stierneklare Nat paa Himlen tænker.

Phlegmatisk lader du dig ei forføre
Til Lidenskabens Lokkesang at høre;
Besindigheden er din Herskerinde,
Du stræber efter nøisom Ro at vinde.

Men see nu disse Retninger paa Vrangen,
Naar een ei viis den anden holder Stangen:
Din Hidsighed da ingen Skranke kiender,
Som en Vulkan dit vilde Hierte brænder.

Som Sandseligheds Barn, naar du har funden
Den søde Kalk, du tømmer den til Bunden;
Som Mørkets Søn du søger Livets Ørke,
Kun din Fortvivlelse du seer i Mørke.

En herlig Nectar altsaa, maa man sande,
Natur! ved alle viseligt at blande.
Men hver for sig, hvad kan man længer haabe?
En Gal, en Giæk, en Skrantning og en Taabe!

Tidt Villien, Characteren skiller Trætten.
Med disse fire Farver paa Paletten
Heel meget males kan af Poesien,
Og herved træffes Physiognomien.
</body>
</poem>

<poem id="oehlenschlaeger20190221112">
<head>
    <title>Lidenskaben</title>
    <firstline>Den Pegasus, hvorom man ofte taler</firstline>
    <source pages="206-207"/>
    <quality>korrektur1,kilde,side</quality>
</head>
<body>
Den Pegasus, hvorom man ofte taler,
Den Hest, som Maleren med Vinger maler,
Det er den Lidenskab, vi maae bestride,
Som Digteren maa kunne roligt ride.

Ei løbsk afsted med ham maa Hesten rende,
Som tidt den løber med de andre Svende.
Kun for hans gode Kunst vi ham berømme.
Hvis han den holder i den stramme Tømme.

Dog denne Ganger kan han ei undvære.
Kun Storm en kan Naturens Vinger bære;
Hvor ei den hen sin raske Bølge sender -
Der voxer slimet Andemad for Ænder.
</body>
</poem>

<poem id="oehlenschlaeger20190221113">
<head>
    <title>Ondskaben</title>
    <firstline>Kald Ondskab, hvad du vil: en Diævleyngel</firstline>
    <source pages="207"/>
    <quality>korrektur1,kilde,side</quality>
</head>
<body>
Kald Ondskab, hvad du vil: en Diævleyngel,
En Sygdom, Giæring, Uforstand, en Slyngel -
Den er der eengang, den vil Livet skade,
Du maa bekæmpe den, du maa den hade.

Alt Christendommen, fra vort Livs Begynden,
Adskiller Skrøbeligheds-, Ondskabs-Synden.
Den første kan du taale, den tilgive;
Men ond du selv med Ondskaben vil blive,

Hvis du besmykker den, og den undskylder.
Thi Skadefrohed kolde Hierte fylder;
Som Tiger dræber, blot ei for at æde,
Den tørster efter Mord af Andres Glæde.

Som Skiald du kan med den ei overbære,
Og blød medlidende med Ondskab være;
Ved sødt at oversminke slige Pletter,
Det Hele Livets Billed ud du sletter.
</body>
</poem>

<poem id="oehlenschlaeger20190221114">
<head>
    <title>Det Hæslige</title>
    <firstline>Naar man om Smukt og Stygt i Kunsten taler</firstline>
    <source pages="207-208"/>
    <quality>korrektur1,kilde,side</quality>
</head>
<body>
Naar man om Smukt og Stygt i Kunsten taler,
Hvad enten du nu digter eller maler,
Da er det samme Valg dig ikke givet,
Som det, du daglig øve kan i Livet.

Thi meget Smukt er i det blot Reelle,
Hvorom du lidet Nyt kun kan fortalte,
Og det forsmaaer din Kunst; men paa det Stygge
Maaskee din Tanke noget Skiønt kan bygge.

Naar du i Macbeth gustne Hexe finder,
Tre skiæggede, tandløse, grimme Qvinder,
Da er det skiønt. Sig deres Grimhed taber
I Billedet af grimme Lidenskaber.

Og det er disse, Digteren vil male;
Et Sandsebilled magter ei hans Tale.
Her selve Rædslen maa hans Stræben lønne,
Og i det Hæslige du seer det Skiønne.
</body>
</poem>

<poem id="oehlenschlaeger20190221115">
<head>
    <title>Det Triviale</title>
    <firstline>Det Triviale mindre tidt i Tingen</firstline>
    <source pages="208-209"/>
    <quality>korrektur1,kilde,side</quality>
</head>
<body>
Det Triviale mindre tidt i Tingen
Bestaaer, end i den slette Harpes Klingen.
Af Trivialt man Intet faaer at vide,
Naar Tingen fattes fra den rette Side.

Men i den indholdsløse, tomme Tale
Flau Efterligning er det Triviale.
Den dagligdagse Sløvhed, Plumphed ene
Paa Trivialitetens Træ er Grene.

Men vogter eder, Sangere, som fæste
Med indbildt Storhed Øiet paa det Bedste,
Og troe, høitideligt at have seiret!
At ei med Luftballon I gaaer i Veiret.

Luftskipperen kan Fieldet overstige;
Men saa - hvor er han da? I Tomheds Rige,
Omgiven kun af Luft; og ofte Skyen
Staaer mellem ham og Floden, Bierget, Byen.

Du har foragtet Leret i sin Drøihed,
Og seer nu Ingenting for lutter Høihed;
Din tomme Svulst, som Livet skal omfatte,
Er mere væmmelig, end selv det Platte.

Thi Plat er plat, og vil ei andet være;
Dig skal Indbildningen til Himlen bære.
Og fornem seer du ned paa meget Andet,
Høit over dig, endskiøndt det staaer paa Landet.
</body>
</poem>

<poem id="oehlenschlaeger20190221116">
<head>
    <title>Monotonien</title>
    <firstline>Hvis Digtninger skal Hierterne behage</firstline>
    <source pages="209-210"/>
    <keywords>klopstock</keywords>
    <quality>korrektur1,kilde,side</quality>
</head>
<body>
Hvis Digtninger skal Hierterne behage,
Maa deres Indhold ikke sig gientage.
Opfindelsen dog bliver tidligt, silde
Den egenlige, sande Digterkilde.

Ei nærme vi os Elskovs Myrtehække,
For os at lade der af Giøgen giekke;
Men Giøg er, i hvor ridderligt han pranger,
Med ,,Bryst og Lyst'' den tydske Minnesanger.

Og selv i Ossian, hvor Bølgen dækkes
Af Maanens Glands, vi stærkt af Giøgen giekkes.
I Natten skrækker Aanden, som en Flamme;
Men det er altid dog Eet og det Samme.

Og Klopstock - han er adel, høi tillige,
Det Skam var Andet om slig Skiald at sige;
Men - er det tilladt at gientage Spøgen?
Selv i Messias ofte kukker Giøgen.

Slaa, hvor du vil, kun op i disse Skrifter:
Om Guddom, Kiærlighed og om Bedrifter;
Læs, hvor du vil, paa første, sidste Blade -
Og Sammenhængen vil det neppe skade.
</body>
</poem>

<poem id="oehlenschlaeger20190221117">
<head>
    <title>Indbildningskraften</title>
    <firstline>Forstand for Sandhed, Hierte for det Gode</firstline>
    <source pages="210-211"/>
    <quality>korrektur1,kilde,side</quality>
</head>
<body>
Forstand for Sandhed, Hierte for det Gode
Har Gud nedlagt i Støvets Bryst og Ho'de;
Og for med Fryd vor Stræben at belønne,
Indbildningskraft han gav os for det Skiønne

Er ikke den dig i Naturen givet,
Da som en Blind, en Døv du nyder Livet.
Med kold Forstand du ikke vidt kan komme,
Den abstraherer hen dig i det Tomme.

Du gaaer, som Don Quixote, i stive Pandser
Især hvis ogsaa du foragter Sandser,
Maaskee fordi de fineste dig fattes,
Og hvad man kiender ei, kun lidet skattes.

Ved Øiet, Øret Phantasien næres;
Ei Lyd, ei Syn af Skallen kan undværes.
Det virker med Begejstring paa dit Hierte;
Da brænder klarere Forstandens Kerte.

Som i dit Legem Nerver, Muskler, Blodet
Tilsammenvirke Livet, Sundhed, Modet,
Saa virke hine uadskillelige.
Dog har enhver som Drot sit eget Rige.

Thi Videnskaben, thi Forretningsmanden
Fornemmeligt arbeide med Forstanden,
Sit Hierte Mennesket som Christen bruger,
En Kunstner Phantasiens Honning suger.
</body>
</poem>

<poem id="oehlenschlaeger20190221118">
<head>
    <title>Vittigheden. Det Humoristiske</title>
    <firstline>Som Loke, mellem Jetter, mellem Guder</firstline>
    <source pages="211-213"/>
    <quality>korrektur1,kilde,side</quality>
    <keywords>holberg,moliere,cervantes,shakespeare</keywords>
</head>
<body>
Som Loke, mellem Jetter, mellem Guder,
Snart staaer det Skiønne bi, snart Ondt bebuder,
Nu Tvedragts Ven, nu atter Ven af Freden,
Saa virker i sit Glimmer Vittigheden.

Den er et Spil af Billedet og Tanken,
Hvis Spøg forsætligt overtræder Skranken
Af sund Fornuft i Livets, Kunstens Rige,
For at bespotte det Urimelige;

Og saadan god. Naar ei den sig forløber,
Naar den retfærdigt svinger sine Svøber
Mod de Tobenede, som gaae paa Fire;
Da vorder den helbredende Satire.

Thi Daaren, som ei vil og kan ei tænke,
Ham bør man ei Alvorligheden skienke,
Men Tanker af hans eget Slags levere,
Saa at han selv sig kan prostituere.

Dog ei Satirer blot, som Daarer møde
Med kold Foragt, er Vittighedens Føde;
Dens fine Spøg, dens Tankeleg kan glæde,
Selv hvor Fornuftige kun var tilstede.

Men Vittigheden, naar den Ondskab hylder,
Den værste blev af alle Pestens Bylder;
Thi den opløser Retfærd, Dyd, Fornuften
Til Avner, som den blæser hen i Luften.

Som sin Spidsfindighed den skiuler Aben,
Og sætter sig Paa Bænk med Videnskaben,
Men giør kun Knuder, ægte Sandhed rokker,
Og Ynglingen til Daarlighed forlokker.

I Spidsbub-, Tyve-, Røver-, Morder-Sproget
Af Vittigheden altid findes Noget;
Kun Spotten er den Afgud, som de tiene,
Der bider lumskt og feigt, som en Hyæne.

I muntre Digtekunst staaer tidt i Krogen
Et vittigt Indfald, pynter Dialogen;
Men Vittigheden selv kan Intet skabe,
Den kan blot øieblikligt efterabe.

Skal Viddet virke comisk paa vor Scene,
Maa det med Phantasien sig forene;
Saaledes digted Holberg, Moliere.
Men Viddet kan en større Krone bære:

Med Følelsen, Begejstringen forbunden.
Dets Lune gaaer til Hviden og til Grunden
Af Menneskets Natur; og først paa Listen,
Thalia! i din Bog staaer Humoristen.

Cervantes, Shakespeare, naar de skildre Taaben,
Er det Apollo selv i Narrekaaben.
Apol har Falstafs, Don Qvixote indviet.
Hvad mere Stort frembragte vel Geniet?

Den Latter, som vi skienke slig en Daare,
Stort Frændskab har med Melpomenes Taare;
Det er, som Aftenrødt og Morgenrøde
Skiærsommerstid: Extremerne sig møde.
</body>
</poem>

<poem id="oehlenschlaeger20190221119">
<head>
    <title>Det Moralske</title>
    <firstline>Dyd, Sædelighed, Pligt, ei Sandhed negter</firstline>
    <source pages="213-214"/>
    <quality>korrektur1,kilde,side</quality>
</head>
<body>
Dyd, Sædelighed, Pligt, ei Sandhed negter,
Er Livsbetingelsen for alle Slægter;
Men just fordi nødvendige de vare, -
Blev deres Lærdom let os at forklare.

I Skolen alt letfatteligt for Alle,
I Poesien blier det Melkevalle,
Hvis du Moralens A B C vil stave
For voxne Børn, at holde dem i Ave.

Moralens Bud - om det er ikke Talen;
Men Dramets Aand er altid dog Moralen
I Handlinger. I Poesiens Rige
Bevæger stedse sig det Sædelige;

Forstyrret og bekæmpet af det Slette.
Intriguen selv bestaaer i denne Trætte;
Forviklinger snoer Listen, og dem binder
I Knuder, som du løst af Skialden finder.

Han lærer Mennesket sig selv at kiende,
Ved ham det Indre sindrigt ud at vende.
Ei uden Godt og Slet kan Kunsten bygge;
Det blev et Billed uden Lys og Skygge.
</body>
</poem>

<poem id="oehlenschlaeger20190221120">
<head>
    <title>Digtekræfternes nødvendige Forening</title>
    <firstline>Forstanden, Følelsen, Indbildningskraften</firstline>
    <source pages="214-215"/>
    <quality>korrektur1,kilde,side</quality>
</head>
<body>
Forstanden, Følelsen, Indbildningskraften
Drog ud paa Eventyr en Sommeraften.
De sagde: ,,Vi var alt for længe sammen;
Nu skilles vi, hver nyder egen Gammen.

I Compagnie vi digtet har saalænge,
Nu hver skal slaae sin egen Harpes Strænge;
Saa nydes Æren først udeelt, den hele,
Som før udstykkedes i trende Dele.''

Men da Fornuften nu og Vittigheden
Ei fandt dem sammen, troede de ei Freden.
De søgte dem. En gammel Qvinde viste
(Hun hedde Sandhed) til en Daarekiste.

Forstanden digted i en Galetrøie,
Og blev bevogtet overmaade nøie;
Bevise vilde han med Knivestikken,
Det ægte Digt, det var Mathematiken.

Indbildningskraften laae paa Gulvet, maled
Det rødt med eget Blod, som Hane galed;
Han bad Dørvogteren, fra Stjernevrimlen
At hente ham Regnbuen ned fra Himlen.

Og Følelsen, med Taarer som en Kilde,
Til Maanen blinked, græd om Natten silde,
Men loe faa høit ad Sol i Morgenstunden,
At Knebel maatte lægges den i Munden.

Og hermed, Børn! er alt Romancen ude;
Thi jeg behøver vel ei at bebude:
Fornuften redded dem fra denne Fare.
,,Og Vittigheden?'' Den udloe dem bare.
</body>
</poem>

<poem id="oehlenschlaeger20190221121">
<head>
    <title>De forskiellige Digtarter</title>
    <firstline>Naar Digteren sig egen Stemning qvæder</firstline>
    <source pages="215-216"/>
    <keywords>shakespeare,goethe,schillera</keywords>
    <quality>korrektur1,kilde,side</quality>
</head>
<body>
Naar Digteren sig egen Stemning qvæder,
Leer, smiler henrykt, eller trøstløs græder;
Naar med en krigersk Ild han griber Luren;
Fortryller sødt ham Pigen og Naturen;

Hvad eller er han lystig og satyrisk -
Da kalde vi en saadan Stemning lyrisk.
Sin egen Tilstand han at tolke stræber:
Begeistring paa Veltalenhedens Læber.

Men træder hans Personlighed tilbage,
For gamle Sagn med Skiønhed at gientage,
Fortæller han om Andres Graad og Anger,
Bedrift og Liv, er han en episk Sanger.

Og tryller han sig selv ind i en Fremmed,
Endskiøndt han bliver dog i Digterhiemmet,
Er episk han og lyrisk dog tillige,
Da virker han i et dramatiskt Rige.

Thi Lyraklangen er det Ideale;
Characteristisk maa han tænke, tale,
Han til en Fremmed maa sig selv forvandle,
Og som en Fremmed maa han føle, handle.

Hans eget Væsen er tilbage veget;
Det Bedste dog i Værket er hans eget.
Aldeles har han aldrig sig fornegtet,
Med hans Genie er Dramet nær beslægtet.

Og denne Genius dog meest os glæder,
Skiøndt den sig viser i en Fremmeds Klæder;
Paa Glassets Farve kiende vi hans Briller,
Og raabe: Det er Shakespeare! Goethe! Schiller!
</body>
</poem>

<poem id="oehlenschlaeger20190221122">
<head>
    <title>Oden og Elegien</title>
    <firstline>Hvert Aandedrag, min Ven! kan aabenbare</firstline>
    <source pages="216-218"/>
    <quality>korrektur1,kilde,side</quality>
</head>
<body>
Hvert Aandedrag, min Ven! kan aabenbare,
Kan Oden, Elegien dig forklare:
Den Luft, du drog, til Livet var fornøden,
Og med dit sidste Suk dig hilser Døden.

Imellem Kraft og Svaghed sig bevæger
Vort korte Døgn; du drak af Sundheds Bæger,
Da svulmede din Barm, stærkt blev dit Øie,
Som slukt mod brustne Hierte sig maa bøie.

I Følelsen af Mod, som Kraften bringer,
Høit Aanden, som en Ørn, i Sky sig svinger;
Men slappes Vingen, slukkes muntre Lue,
Da daler Siælen ydmygt, som en Due.

I raske Flugt, naar ingen Træthed tynger,
Med Tak du Hymner til Jehova synger;
Og svulmer Vreden, du i Rækken træder,
Og Helteqvad til Trods mod Fienden qvæder.

Er lykkelig din Kiærlighed, den stærke,
Da qviddrer du i Marken, som en Lærke;
Ei Stormen er saa stolt, ei svulmer Havet,
Som du, naar du af Lykken er begavet.

Men træffer Sorgen dig, den Elskte Døden,
Violblaat sidste Glimt af Aftenrøden
Har Nattens Mørke flugt; sig Trøsten fierner,
Og al din Lysning er de blege Stierner.

Og de utalte Kæmpemillioner,
Som sig forene til Almagtens Kroner,
Kan ei med deres fierne Blink tilsammen
Erstatte dig den slukte Lampes Flammen.

Som Skattegraver, vil du finde Skatten,
I Maanskin søger du, som han, om Natten;
Men hvad du fandt, du Arme, var din Smerte.
Dog haabe kan endnu et blodigt Hierte.

Mens Hiertet slaaer, ei Trøsten reent forstummer.
Med Veemod møder du din Vee, din Kummer,
Med Evigheden fandt du Sympathien,
Som Bækken dig husvaler Elegien.

Og var du Hedning i en kraftig Ode,
Saa lærte dig i Sorg den Eviggode
Paa Korset med sin egen Hiertebristen
Elegisk from at siunge som en Christen.
</body>
</poem>

<poem id="oehlenschlaeger20190221123">
<head>
    <title>Lyriske Digtere</title>
    <firstline>Hvo kunde vel hver yndig Urt dig nævne?</firstline>
    <source pages="218-219"/>
    <keywords>petrarca,goethe,schiller,ewald,baggesen,thaarup,wessel</keywords>
    <quality>korrektur1,kilde,side</quality>
</head>
<body>
Hvo kunde vel hver yndig Urt dig nævne?
Hver Sommer har sit eget friske Stævne.
De glæde deres Tid; de bedste Blommer
Forfriske Siælen i en evig Sommer.

End ved Vaucluse Vandringsmanden finder,
Petrarca! dine himmelblaae Kiærminder.
Ved Straßburg Goethes Blomst fra Ynglingsalder
Vil dufte som Viol, naar Taarnet falder.

Ved Jena Hiertet, Tanken, kraftig Villie
Sprang ud, og blev den kongelige Lilie,
Der over Schillers Kiste Pladen kaster
Hver Sommer med fornyet Alabaster.

Rongsteds Lyksalighed<note>Cf. <xref poem="ewaldandrea4"/>.</note>, som Ewald digted
I sin Elendighed! du har ei svigtet;
Geniet dækte Sorgens sorte Mose
Med Skiønheds uforgængelige Rose.

Naar jeg til Bernstorff, til Korsør henreiser.
Markblomsten yndigt mig i Møde kneiser;
Og glad vil stedse Danmark den modtage,
Fra Baggesens og Thaarups bedste Dage.

Om yngre gode Skialde man ei leder;
Til Hauger har de længst forvandlet Heder.
Et Digter-Tivoli paa Marken bygtes,
Hvor Wessel ei af noget Træ beskygtes.
</body>
</poem>

<poem id="oehlenschlaeger20190221124">
<head>
    <title>Digterinder</title>
    <firstline>Til Digter aldrig vorde kan en Qvinde</firstline>
    <source pages="219"/>
    <quality>korrektur1,kilde,side</quality>
</head>
<body>
Til Digter aldrig vorde kan en Qvinde;
Men derimod heel vel til Digterinde.
I Qvindlighedens Væsen er et Kammer,
Som ei opklares ret af Digterflammer.

Der er en Traad, som Qvinden kun kan spinde,
Der er en Traad, som Qvinden kun kan tvinde.
Men skabe Mænd - ja, det forandrer Sagen;
Saa maa hun selv først have Skiæg om Hagen.
</body>
</poem>

<poem id="oehlenschlaeger20190221125">
<head>
    <title>Poetiske Smaablomster</title>
    <firstline>Prosaisk Fornemhed! hvad giør du heller</firstline>
    <source pages="219-220"/>
    <quality>korrektur1,kilde,side</quality>
</head>
<body>
Prosaisk Fornemhed! hvad giør du heller,
End al foragte Digterbagateller?
Men dersom Bagatellen os kan more,
Er den et lille Gran dog af det Store.

Et lystigt Spøg Uskyldigheden gotter;
Den Flaue finder Spøgen flau, og spotter.
Det er, som Yndighed og Modelapsen;
Og det forholder sig, som Viin til Snapsen.

Et aandigt Morskab er ei at foragte,
Som ingen slette Lidenskaber vakte;
Og til dets Roes det neppe var ugyldigt,
At det er venligt, muntert og uskyldigt.

Der er et Øieblik i Ungdoms Alder,
Hvor Ydun mangen henrykt Yngling kalder,
Og ham tillader, under Hiertesukke
I hendes Lund en yndig Blomst at plukke.

Men han maa vogte sig, at ei han kommer,
Naar bort er svunden Kiærlighedens Sommer;
Thi ellers giekker let ham vor Gudinde,
Og lader ham kun Græs paa Marken sinde.
</body>
</poem>

<poem id="oehlenschlaeger20190221126">
<head>
    <title>Heltedigtet</title>
    <firstline>En Digtart, som Historien sig nærmer</firstline>
    <source pages="220-222"/>
    <quality>korrektur1,kilde,side</quality>
</head>
<body>
En Digtart, som Historien sig nærmer,
Er Heltedigtet; men Apol beskiermer
Sin Yndling, der vil vinde Laurens Krone,
For koldvidtløftige Fortællingstone.

Hvad allerbedst et Heltedigt kan savne,
Det Aarstal er, og virkelige Navne
Paa Smaafolk, strenge Facta, lærde Noter;
Men hvad det trænger til - er Anecdoter.

Heel tidt den Lærde, som var stiv i Noten,
Foragted og forhaaned Anecdoten;
Og dog - selv i Historien kan ene
Dig Anecdoten skildre Livets Scene.

Thi fierner du dig fra Personligheden,
Da ligner Krigen Krig, og Freden Freden.
I alle Lande, ja til alle Tider
Paa samme Viis forliges man og strider.

Capitler finder du hos Maccabæer,
Skiøndt skrevne for den fierne Tids Hebræer,
Hvori med flygtigt Ord man Helten priser,
Omtrent som i vor egen Tids Aviser.

En Krigshistorie, det er et Andet -
For Krigeren, men ei for Fædrelandet;
Derfor selv Krønikskriver ei bør vrage
Sindrige Fabler og den gamle Sage.

Et Digt, et Sagn har ofte bedre tolket,
Hvorledes Oldtid var og ældste Folket,
End paa Latin en stakkels Munk, som taler
Koldmonoton i Klosterets Annaler.

Men Dramets, Heltedigtets Stierner tindre
Her fra det Ære meer, hist fra det Indre.
Af Yduns Æbler begge nyde Saften;
Begeistring hist, her meer Indbildningskraften.

Hist i det Høie, Dybe; her os lede
Selv Muserne hen i det skiønne Brede.
Det er ei fladt. Hvad Muserne fortælle,
Det nærmer aldrig sig det Trivielle.

Et Heltedigt gaaer i det ydre Store;
Med skiønne Eventyr vil det os more,
Og for at Siælen ret sig fryde skulde,
Her skienker Kunsten os det Underfulde.

I Heltedigtet maa den bedste Christen
Fornegte sig og vorde Pantheisten.
Naturen i et Heltedigt bebuder
Jertegn og Virkninger af selve Guder.

Hvorfor? Hvad vil Mythologien sige?
Den kun udvider Menneskenes Rige;
Den mennesteliggiør Naturens Kræfter,
Hvis Sympathie vort Hierte stræber efter.

Naturens Kraft ei Tanken kan udgrunde;
Hendrage den i eget Jeg vi kunne.
Forvandlet til det Fremmede vi blive;
Det Objective blier det Subjective.

Hvad har vi ellers? Kun Begreber kolde.
Er ei den Forestilling ,,Guder, Trolde''
Meer kraftig, end koldsindigt at berette
Om ,,Skiønt og Hæsligt'', om ,,det Gode, Slette''?

Omtryller ikke til et jordisk Eden
Dig Freia meer, end Ordet ,,Kiærligheden''?
Mon Navnet ,,Tapperhed'' dit Bryst opflammer,
Som Asa-Thor med Bæltet og med Hammer?

Dog skiøndt sig Heltedigt fra Drama stiller,
Forskiellen man for stor sig forestiller.
I Naboskab de giør hinanden Nytte,
Ved broderligt og tro at understøtte.

Stof laaner Dramet tidt af Epopeen.
Skal Heltedigtet skildre Sorgen, Veen
Ret levende, det vorde maa en Scene,
Hvori du taler, høie Melpomene!
</body>
</poem>

<poem id="oehlenschlaeger20190221127">
<head>
    <title>Græsk og nordisk Mythologie</title>
    <firstline>Du gode Gud, hvor hurtigt svinder Tiden!</firstline>
    <source pages="223-225"/>
    <quality>korrektur1,kilde,side</quality>
</head>
<body>
Du gode Gud, hvor hurtigt svinder Tiden!
Halvhundred Aar det næsten nu er siden,
At jeg for Valhals-Aserne brød Isen;
Mit lille Skrift man værdigt fandt til Prisen.

I den Tid har min Tro sig ei forandret;
Med Nordens Guder har jeg Banen vandret.
Vel mindre dannede, men mindre trædske,
Jeg foretrækker end dem for de græske.

De Sidste hersked skiønt i Skiønheds Rige,
Meest i Naturen, i det Sandselige;
Betragte vi vort Nordens Guder nøie,
Da see vi: deres Hiemstavn var det Høie.

Kun Glimt af Høit fra ældste græske Tider
End sees i Nemesis, i Eumenider;
Men da Prometheus raned Aandens Gave
Til Mennesket, ham giorde Zeus til Slave.

Hveranden Fabel os jo forestiller
En østerlandsk Despot med sine Friller.
Skinsygen <w>der</w>, som Drivehiul, du finder
Gientagen mellem Guder og Gudinder.

Geniefuld er Apol, dog altid færdig
Til Mord og Drab, skiøndt deilig og elskværdig.
De slette Digtere - ja, Gud dem naade,
Hvis endnu altid Marsyas han flaaede.

Langt mere blid ved Harpen Bragi leger,
Og priser Frugten i sin Yduns Bæger.
Venus er skiøn; blandt sydlige Brunetter
Hun gyldenblonde Lok om Issen fletter,

Og gier tilkiende med de hulde Miner,
Hun helst vil ligne nordiske Blondiner,
Endskiøndt Sydlænderindens Blod sig røber,
Saa at hun hæsligt sig med Mars forløber.

Men Freia sin troløse Mand begræder,
Guldtaaren hendes skiønne Øie væder,
Og lærer Nordens Møer: at Troskabs Minde
Langt meer, end Vellyst, sømmer sig en Qvinde.

Hvor dybt en Junos Nidkiærhed dog falder
For Friggas Moderkiærlighed til Balder!
Augias Stald som Knegt Heracles seier,
Mens Thor med Lynet sender Helten Seier.

Uvidenhed blot kalder dig barbarisk,
Som om du var kalmukisk og tartarisk,
Vor Fædretro! I dine Himmelhaller
Drak aldrig As og Alf af Hierneskaller.

Dit Valhal, tænker jeg, har meer at sige,
End det homeriskgræske Skyggerige,
Hvor, som en ussel Synder, Helten sukked
Og skialv, naar tørstig Blod han havde drukket.

Hvor er en hedensk Fabel, der os møder
Saa høi, som den om Balder og om Høder,
Om Yduns Ran og Frelse? Skiøn med Vinger
Valkyrien tappre Helt til Odin bringer.

Mercurius! du er en Skielm elskværdig.
Men med din List dog mere hurtig færdig,
End Loke; du blandt Guder blot forsøger
Dit Spøg, men han selv mellem Diævle spøger.

I Græskers blomsterklædte Guderige
Er Tankens Rædsel det Forgængelige;
Nordboen spøger tappert selv med Døden,
Veed: Natten svinde vil for Morgenrøden.

Ei blandt Cothurner Frygten gaaer paa Sokker;
Strengt vistnok Vola spaaer om Ragnarokr,
Men Glæden kommer, naar Jordskælvet svinder,
Og Livet staaer igien med røde Kinder.

Da gammel Skialdekunst i Nord blev vaagen,
Stod Nordensguden ikke meer i Taagen;
Men Valhalsskaren raaber end med Længsel
Til Billedhugg'ren: Bring mig af mit Fængsel!

Dog, som Barbar jeg ikke her vil synde,
Blind, Grikland! for din Skiønhed og din Ynde;
Som Væring jeg til Miklagaarden reiser,
Til Hippodrom, hvor dine Guder kneiser.

Men ikke der, som Helt i gamle Dage,
Heracles jeg kan for Stærkodder tage.
I Blokken vore Guder staae i Hallen;
Saa skynd dig, Meisel! skræl dem ud af Skallen.
</body>
</poem>

<poem id="oehlenschlaeger20190221128" variant="oehlen2005051501">
<head>
    <title>Eventyret; det Underfulde</title>
    <firstline>Det Mythiske Naturens Kraft forvandler</firstline>
    <source pages="226"/>
    <quality>korrektur1,kilde,side</quality>
</head>
<body>
Det Mythiske Naturens Kraft forvandler
Til Menneske; men Eventyret handler
Paa modsat Viis, det frygter ei Uhyret,
Giør Mennesket til Træ, til Steen, til Dyret.

Det Mythiske dig billedgiør en Tanke.
Men Eventyret kiender ingen Skranke;
Sit Billed henter det fra fierne Kloder
I Anelser, og Drømmen er dets Moder.

Og altid Phantasien ei, selv Anden,
I muntre Syner taler med Forstanden,
Som ved dens Drømmebilled glædes rolig;
Med Hemligheden giør den dig fortrolig.

Og gierne lod du dine Kinder hvidte
Af Rædsel, naar den ind lod Øiet titte
Igiennem Sprækken paa den Dør, som skiuler
Livsgaaderne bag Dødens, Gravens Huler.

Naar Hamlets Fader kommer - myrdet, jordet,
Naar Bancos Liig vi see ved Spisebordet;
Da er det - naar den ei af Lamhed hærdes -
Vor egen Aand, som før sig selv forfærdes.
</body>
</poem>

<poem id="oehlenschlaeger20190221129">
<head>
    <title>Episke Digtere</title>
    <firstline>Man sagde lang Tid og paa mange Steder</firstline>
    <source pages="226-227"/>
    <keywords>virgil,homer,dante,ariosto,tasso,goethe</keywords>
    <quality>korrektur1,kilde,side</quality>
</head>
<body>
Man sagde lang Tid og paa mange Steder:
,,Ei Heltedigtet meer Nutiden klæder.
Virgil Homer alt efterlignte; Mange
Har efterlignt Homer i deres Sange.''

Af Heltedigte saare faa der fandtes.
Saalidt som en Comedie, var Dantes
Et Heltedigt; for Nutid ei et Mønster,
Ei meer, end for et Slot Straßburger-Münster.

En broget Krands af Eventyr, ei dantisk,
Men ridderlig og liflig og romantisk,
Var Ariostos Sang, i mange Dele;
En frodig Blomsterkost, men intet Hele.

Tasso gav meer en samlet Laurbærkrone,
Dyb, ædel, høi - lidt i det Monotone,
For meget Graat i Graat, man savner Noget,
For mørk maaskee, som Ariost for broget.

Et herligt Vælk, som staaer Homer ved Siden,
Er Nibelungens Qvad om Heltestriden,
En herlig Klang i Harpen, værdig, rolig.
Dens Gienstand kun for grusom og for blodig.

Hvorledes man, af Muserne velsignet,
Skiøndt man to Digtere har efterlignet,
Original og fædrelandsk kan være,
Det viste Goethe til sin Hermanns Ære.

I Norden aldrig reent for Modeklangen
Sig tabte Kæmpevisen, Folkesangen;
Saa blev det let, at tyde gamle Skrifter,
Hvor Maanskin faldt i Heltemurens Rifter.
</body>
</poem>

<poem id="oehlenschlaeger20190221130">
<head>
    <title>Romanen</title>
    <firstline>Naar ei man klare Sandhed har for Øie</firstline>
    <source pages="228-229"/>
    <keywords>goethe,cervantes,scott</keywords>
    <quality>korrektur1,kilde,side</quality>
</head>
<body>
Naar ei man klare Sandhed har for Øie,
Man tage kan det Lave for det Høie;
Og stundom vrages Kunstens sieldne Gave,
Fordi man tog det Høie for det Lave.

Jeg denne Gang Romanen har i Sigte,
Som Mange vil ei regne med blandt Digte.
En kold Forretningsmand den dybt foragter
Som Hiernespind med latterlige Fagter.

Forældre vil om den tidt Intet høre,
Fordi den deres Døttre skal forføre;
Men gamle Moer, som sidder hist i Krogen,
Forvexler ofte den med Bønnebogen.

Og Mængden grumme gierne den vil eie:
I Hylder hist, hvor Bøger faaes til Leie,
Du finder den; fra Ryggen flaaet er Skindet,
Forrevet, halvfortært er næsten Bindet.

Det Bedste kan i Verden man misbruge;
Og hvis man ud af Bedet vilde luge
Hver slet Roman, som kunde Folk behage,
Af gode blev der saare faa tilbage.

Naar kun det pænt er slebet af paa Kanten,
Saa tager Folk let Glasset for Demanten;
Og - hvad som værre var - Demanten lastes
Af samme Folk, og som et Glas fortaltes.

Af lærd Pedant Romanen undertryktes,
Fordi Cyropædien ikke lyktes;
Milesiske Roman dertil ham bragte,
Selv Goethes <w>Wilhelm Meister</w> at foragte.

Tidt i Romanens store Genrebilled
Er hele Fædrelandet os fremstillet.
Cervantes, Walter Scott - de kiære Tvende
Ret lærte Spanien, Skotland os at kiende.

Beskriv dit Levnet! og snart vil du møde
Heel Meget, som Forholdet kunde støde
Imellem dig og Andre; Alt afmale
Kan du ei frit, ei steds fortrolig tale.

Det kan du i Romanen; du kan blande
Opfindelser med selverfarne Sande.
Det støder Ingen. Viis du kan belære;
Og sandt vil Værket, skiøndt en Digtning, være.

Og een Ting maa du heller ei forglemme:
Den kiære Ungdom har, som du, en Stemme;
Og Elskovseventyr, dem vil den høre,
Den unge Mø vil, man skal Hiertet røre.

Det hielper ei, at holde dem i Bure;
Som Ræv om Druer sige: De er sure!
Fordi man selv dem længer ei kan smage.
Ungdommens Fryd skal Alderdom ei vrage.
</body>
</poem>

<poem id="oehlenschlaeger20190221131">
<head>
    <title>Den poetiske Prosa</title>
    <firstline>Romanen er i Prosa. Der er Mange</firstline>
    <keywords>goethe,shakespeare</keywords>
    <source pages="229-232"/>
    <quality>korrektur1,kilde,side</quality>
</head>
<body>
Romanen er i Prosa. Der er Mange,
Som troe: blot Poesie bestaaer i Sange,
I bunden Stiil; at aldrig den blier funden,
Undtagen at den har et Vers i Munden.

Hvad har man ei oplevet? Poesien
Mishandlet ofte blev af Theorien.
I Shakespeares Tid man agted ei Comødien,
I Shakespeares Tid man agted ei Tragødien.

Hvis <w>Venus</w> og <w>Adonis</w> ei var skrevet,
Han i sin Livstid ei erkiendt var blevet
For en Poet. <w>Lucretia</w> gav Ære;
Men <w>Lear</w> og <w>Macbeth</w> maatte den undvære.

Det var ei Poesie! - Man kunde vise
Fra vor Tid mangen lignende Sottise.
Men til Romanen vender jeg tilbage,
Dens Prosa skulde man vist ikke vrage.

Thi Ordet Prosa har, som fleer i Sproget,
To Meninger: Naar Digtet duer ei noget.
Det kaldes Prosa; den, som Skiønhed stævner
For Hverdags Thing, en Prosaist man nævner.

Men den ubundne Stiil ei Skiønhed svigter,
Og den foragtes ei af nogen Digter.
Fleersidighed i Form, til den han trænger,
Og stundom vil han ikke rime længer,

Ei gaae i Versets Baand; hans Musa leger,
Hvor efter Lunet hun sig frit bevæger.
Men ved Besøget Sproget hun belønner,
I det hun det forædler og forskiønner.

,,Poetisk Prosa!'' Prosaist vil sige.
,,Behold den i Phantasteriets Rige!
Dens Blomster af Papir kan os ei nytte;
Med Alvorssprog vi ville den ei bytte.''

Hvormed? Med Cancellistiil? Nu, min Kiære!
I Fald du ikke vil det, saa lad være.
Giv dine Perioder ud i Trykken,
Og gaa endnu med Pidsken i Parykken.

Men det er latterligt. Og hør nu dette:
Lidt efter lidt maa du dog Stilen rette;
Naar Fædrelandet Sproget har indviet,
Det ogsaa trænger ind i Cancelliet.

Poetisk Prosa skal du ikke hade,
Den er ei ,,Rose blaa med Sølverblade'';
Hvad selv den hader inderligt, som Lasten,
Det er Forskruenheden og Bombasten.

Den efter Eenfold, efter Klarhed stræber,
Som det sig sømmer skiønne Musalæber;
Her Kunsten ei med Pynten sig vil smykke,
Som Hyrdepige vil den giøre Lykke.

I vor Tid, hvor man tidt forvexler Sangen
Med Rumlepotten og Triangelklangen,
En Digter kunde tidt saae Lyst, til Hæder
For ægte Kraft, at kaste Versets Klæder.

Og nøgen staae, som Herren Aanden skabte.
En Petitmaitre kun ved dette tabte,
Som Unaturens pæne Kiæledægge,
Med falske Lokker og forlorne Lægge.

Mon Goethes <w>Götz</w> i Prosa savner Kronen,
Fordi den savner Versifikationen?
Er Shakespeare tragisk ei i mangen Scene,
Hvor uden Vers hans Genius staaer ene?
</body>
</poem>

<poem id="oehlenschlaeger20190221132">
<head>
    <title>Dramaet</title>
    <firstline>Et Dramas Form har os Naturen givet</firstline>
    <source pages="232"/>
    <quality>korrektur1,kilde,side</quality>
</head>
<body>
Et Dramas Form har os Naturen givet:
Samtalen selv er Virkningen af Livet.
Ei svagt, beskrivende sin Handling male
Vil Digteren, men handle selv i Tale.

Stum Løven sønderriver, Oxen stanger,
Stum hen ad Marken iler lette Ganger;
Hvor Krig og Fred, hvor Daad, hvor Sorg og Glæde
Tilstede var, steds Ordet var tilstede.

,,Poeten snakker,'' siger Prosaisten.
Men, Prosaist! du er en daarlig Christen
I Kunstcritik; du staaer i snevre Skranke,
Veed ei, at sande Handling er en Tanke.

Men Tanken ligger som en Drøm i Lænke,
Hvor Ordet mangler; kun med Ord vi tænke.
Saaledes manes Daad til Skriverbordet,
Og Daaden atter yttrer sig i Ordet.
</body>
</poem>

<poem id="oehlenschlaeger20190221133">
<head>
    <title>De tre dramatiske Eenheder</title>
    <firstline>Ei Stedets Eenhed Skialden mere plager</firstline>
    <source pages="232-233"/>
    <quality>korrektur1,kilde,side</quality>
</head>
<body>
Ei Stedets Eenhed Skialden mere plager;
Han sætter Scenen hen, hvor han behager,
Alt som dertil han i sit Æmne trænger.
Man ham tyranniserer ikke længer.

Og Tid man ogsaa nu ham billigt giver,
Og jager ei paa ham med comisk Iver,
At i en Nøddeskal han <w>det</w> skal knuge,
Hvortil han kunde godt en Tønde bruge.

At han sin Frihed bruge maa beskeden,
Hvis han med Smagen leve vil i Freden,
Forstaaer sig selv; thi selv i Poesien
Utrolig Nytte gier Oeconomien.

Med Handlings Eenhed man endnu ham driller,
Man den for vigtig tidt sig forestiller.
Den blotte Fabel er ei Hovedsagen;
Ei kiække Digterfrihed skader Smagen.

Det Indtryk, hvormed alle Værkets Dele
Naturligt sig forene til et Hele -
Det er den Heelhed, som vil ægte blive.
Composition laer sig ei foreskrive.
</body>
</poem>

<poem id="oehlenschlaeger20190221134">
<head>
    <title>Comødien</title>
    <firstline>Om tvende Poler dreier sig vor Klode</firstline>
    <source pages="233-235"/>
    <keywords>boileau,moliere,aristofan,holberg,shakespeare,gozzi,tieck,cervantes</keywords>
    <quality>korrektur1,kilde,side</quality>
</head>
<body>
Om tvende Poler dreier sig vor Klode;
Som den, vort Liv: det Onde med det Gode.
Og Glæde, Sorg, Alvor og Lystigheden
Er Livets evige Poler: Kamp og Freden.

Begeistringen kan frydes ved at græde;
Men daglig Fred behøver munter Glæde.
En lang Tids Fred let Kræfterne kan matte,
Da voxe Latterligheds Paddehatte.

Til disse Glimt i Søvnighedens Aske
Thalia laaner yndeligt sin Maske;
Comødien med Brix og Narrehætte
Her virker bedst, og Formen er for dette.

Fornemme Franker, som i Hovmodsdunsten
I Kongeborg kun Tempel sandt for Kunsten,
Tog det med Eftertanken ei saa nøie,
I egne Fagter æred de det Høie.

<i>La haute Comédie</i> dem giorde kræsen,
I den de gienfandt deres eget Væsen;
I glatte Vers Hver øved sig saa flittig,
Lyksalig, naar han var en Smule vittig.

Lidt Livsphilosophie - det vil da sige,
Som ei den stødte Hoffets Adelige,
Det kaldte Boileau den Digterære,
Hvortil hans Viisdom hæved Moliere.

Men Moliere tabte Templets Nøgler,
Naar ængstlig han holdt op at være Giøgler.
Paa Landeveien Folket selv ham lærte
Den Lystighed, som ham Geniet nærte.

Thi Farcen, kiære Børn! det er den Kiærne,
Hvoraf Thalia klækker Frugten gierne.
Det Lave hun forvandler til det Høie;
Hvad Lunet altid have maa for Øie.

Tragødiens Bedrift tilhører Helten;
Comødien - der Narren er i Velten.
Jo meer naragtigt han kan Masken arve,
Des stærkere, Thalia! blier din Farve.

Des meer Anledning, Stof til Spøg en Aften
For Munterheden og Indbildningskraften.
<i>La haute Comédie</i>, som Menuetten,
Med Chapeaubas kun skiuler Narrehætten.

I fine Selskab ligne Folk hinanden.
Forstanden gaaer fra dem; men fra Forstanden
Maa Helten i Comødien fremtræde,
Hvis Mellemgulvet ryste skal af Glæde.

Og godt og herligt er det Skum, som leger
Paa Rand af Overgivenhedens Bæger;
At Overflødigheden overflyder,
Blot Uforstand kan regne mellem Lyder.

Lavcomisk-høi var hver en comisk Digter,
Som med Genie opfyldte sine Pligter;
Aristophan og Holberg saadan fandtes,
Moliere, Shakespeare, Gozzi, Tieck, Cervantes.
</body>
</poem>

<poem id="oehlenschlaeger20190221135">
<head>
    <title>Idyllen; Genrestykket</title>
    <firstline>Den hulde Ro, den stille Fryd i Livet</firstline>
    <source pages="235-236"/>
    <quality>korrektur1,kilde,side</quality>
</head>
<body>
Den hulde Ro, den stille Fryd i Livet,
Blev ingen stærke Digtefarver givet;
Hvor blide Mennesker tilsammen bygge,
Husvaler Skyggen, men ei Billedskygge.

Effecten mangler; dog ei efter Vægten
Vi sælge Kunst, og Mangel af Effecten
Har undertiden skienket just det hulde,
Det milde Hyrdeliv sit yndefulde.

Ei blot i Gallerierne giør Lykke
Velmalte, liflig tegnte Genrestykke;
Naturen tro vi gierne see giengivet,
Selv om ei Kunsten just forskiønner Livet.

Det Mindre sig maa blande med det Store,
Vi uden Graad og Latter os kan more;
I Mark ei høres Lunke blot, men Vibe,
Og hver Tid har sin Iffland og sin Scribe.

Forstanden stundom til sig selv fremsætter
Paa flad Tallerken sine kolde Retter,
Som Poesiens Kok. Thalias Tante
Intriguen er og det Interessante.

Kun maa ved slig Anretning man undvige
Det Tørre, Blege, det Kiedsommelige;
Og ei forstyrre Sandheds jevne Toner,
Som Kotzebue, med Affectationer.
</body>
</poem>

<poem id="oehlenschlaeger20190221136">
<head>
    <title>Tragødien</title>
    <firstline>Tragødien er Livet selv; thi Nøden</firstline>
    <source pages="236-237"/>
    <quality>korrektur1,kilde,side</quality>
</head>
<body>
Tragødien er Livet selv; thi Nøden
Er Livets Suurdeig, Livets Skranke Døden,
Og Kraften, som i Slethed ei kan bunde,
Maa kæmpe som en Helt, og gaae til Grunde

Men skiøndt dens Kamp ei altid Ondt opveier,
I Døden finder den sin bedste Seier;
Thi Helt, som tapper for det Gode strider,
Ei døer, men lever stærk til alle Tider.

I græske Sørgespil ei stoisk lides;
En Skiønhed, skiøndt den end kun dunkelt vides,
Om Aandens Adel over Død og Smerte,
Gav Digtet Vand, og styrked Heltens Hierte.

Men denne Anelse, som alt herneden
En Hedning følte for Udødligheden,
Den fandt i Christendommen sin Forklaring,
Sin Styrke, Vished og sin Aabenbaring.

Og naar nu i Tragedien vi græde,
Da er det ei af Smerte, men af Glæde,
Fordi vi veed: den Knop, Jordormen tærer,
Hos Gud sin Blomster-Stiernekrone baæer.

Men heller ei har Melpomene villet
Bestandig Undergang i Heltespillet;
Og denne Digtning stundom skiønt kan feire
Sin Høitid, ved at lade Helten seire.

Og Helten er ei Kæmpe blot med Vaaben:
For hver en skiøn Natur er Hallen aaben,
Som Menneskeligheds Helteseier vinder;
For Kunstner, Borger, Hyrde, Piger, Qvinder.

Og Kiærlighed, som den ei Græker kiendte,
Sin Asterkrands til Melpomene sendte.
Saad an forener, sig da paa vor Scene
En mild Urania med Melpomene.
</body>
</poem>

<poem id="oehlenschlaeger20190221137">
<head>
    <title>Tragødiens Theorie</title>
    <firstline>Du vil, at jeg dig denne skal forklare?</firstline>
    <source pages="238-240"/>
    <keywords>goethe,schiller</keywords>
    <quality>korrektur1,kilde,side</quality>
</head>
<body>
Du vil, at jeg dig denne skal forklare?
Dig alle vore Regler aabenbare?
Ak! mangen Lærdom selv jeg maatte døie;
Gud være Tak! sundt blev mit Digterøie.

For Alting først tre Eenheder befaled
En fransk Critik. Men Frankrigs Hane galed
Sig selv til Spot; jeg følte: man kan blive
Til Digter ei, blot ved det Negative.

Tre Timer, høiest fiir og tyve Timer,
Hvori Heltinden raser og besvimer,
Og Helten med, af Hads, af Elskovs Lue;
Og, fremfor Alting, i den samme Stue.

Og fem Personer, og, hvad mindst man venter,
Det halve Par af dem blot Confidenter;
Mens Alt Alexandrinen sammenrymper,
Fast som i Kiærlighed foruden Strømper.<note>Cf. Wessels <a work="wessel/1772"><i>Kierlighed uden Strømer</i> (1772)</a>.</note>

Den Smag var fransk. Med Nattergalens Triller
Sang i den tydske Skov nu Goethe, Schiller.
De taug; da hørtes andre tydske Fugle,
Philosophien kom som Viisdomsugle.

Den hyled i sit Mulm paa Nattestien
Lang Tid forblommet først om Ironien;
Saa raabte den: Poet kan den kun blive,
Som hæver sig til det Speculative.

Ei det Moralske Kunsten bør tilhøre.
En mandig Digter bør ei Hiertet røre,
Opfindelsen er Stof, som lidt man agter,
Geniet kun Ideen eftertragter.

<w>Idee!</w> Hvor lang Tid, var en Overøsen
Af critisk Vand paa Kunst med dette Løsen:
Alt skulde for Ideens Skyld forfattes,
Blot for Ideen maatte Værket skattes.

Men hvis de gode Folk, som troe, vi giøgle,
Ideen brugte som en Hovednøgle,
De havde smeddet sig til vore Skabe,
Ved deres Vinding kunde vi kun tabe.

Thi Kunst, som Videnskaben, er selvstændig,
Og hvad den giør, det giør den egenhændig;
Af fremmed Magt den lader sig ei sige,
Er ei Metaphysikens Kammerpige.

Af slige Dirker vil vi ikke vide,
Hvormed en Philosoph ved Nattetide
Gaaer hen til Kisten, mens Poeten sover,
Og taer som Eiendom, hvad bedst ham hover.

Hvad er Ideen? Uden Fordoms Skranke
Jeg troer: Ideen er den Hovedtanke,
Hvorfra det Hele gaaer, som Alt forstærker.
Og saadan findes den i Kunstens Værker.

Men Jordbær spiser du bestrøet med Peber,
Hvis Skiønhed du opløser i Begreber;
Begribes kan ei alle Phantasier, -
Og Alt i Kunst er ei Allegorier.

I Fald hver liflig, herlig Aabenbaring
Først trængte til vidtløftige Forklaring,
Svandt snart det hele Liv paa denne Maade;
Vort Liv er selv en uforklarlig Gaade.

Derfor umiddelbart maa Kunsten male
Med Farve, Steen, med Toner og med Tale.
Gensidig Theorie maae vi bestride.
Der siger slet, hvad vi alt bedre vide.

Det Levende, med alle Siælens Gaver,
Paa Bordet tidt blier lagt som et Cadaver;
Spidsfindigheden skiller Kiød fra Benet,
For at beundre, hvad der var forenet.

Et Liigs Anatomie, den skeer med Nytte,
For Livet imod Døden at beskytte;
Men skiæv Critik har Sommerfuglen røvet
Blot Vingens Farver, for at vise Støvet.

I Kunstens Værksted dig dog Synet svigter,
Hvis ei Naturen dig har skabt til Digter,
Og Læser med; den din Forstand indvier
Til grundig Indsigt uden Theorier.

Den Oldtids Valnød, som sin Skal oplukker
Umoden beesk, Humanitetens Sukker
Maa sylte. Digterkilden fra Castale
Maa koge den. Det er ei Gaadetale.
</body>
</poem>

<poem id="oehlenschlaeger20190221138">
<head>
    <title>Philosophien og Poesien</title>
    <firstline>Philosophie da bort fra Kunstens Skranker</firstline>
    <source pages="241"/>
    <quality>korrektur1,kilde,side</quality>
</head>
<body>
,,Philosophie da bort fra Kunstens Skranker
Forviser du?'' - Vidt feilet! Sunde Tanker
Er Ædelsteen i ægte Digterkrone,
Saavel som Handling, Taare, Billed, Tone.

Dog disse sunde Tanker, vel at agte,
Conerete være maae, men ei abstracte.
Det vil paa Dansk og let forstaaet sige:
Bestemte Tanker, ei almindelige.

Philosophien er, som Poesien,
Imellem Centrum og Peripherien
En Radius; men glem ei denne Sætning:
En Radius i ganske modsat Retning.

Philosophie paa sine Tankevinger
Fra Overfladen Alt til Centrum bringer;
Men Poesien ud fra Centrum træder
Til Overfladens hundred tusind Steder.

Lad hver da vandre sine egne Veie,
Lad hver sin Characteer, sin Rigdom eie!
Fra Cirklens Centrum og fra Cirkelranden,
Som Brødre, møde daglig de hinanden.

Men hver sin egen, hver selvstændig, tapper,
Ei Kiolen sammensyet af begges Lapper,
Som Harlekins; men broderligt i Freden
Dem glæde begge just Forskielligheden!
</body>
</poem>

<poem id="oehlenschlaeger20190221139">
<head>
    <title>Skiebnetragødien</title>
    <firstline>Der Noget er, mod hvilket vi os væbne</firstline>
    <source pages="242-243"/>
    <quality>korrektur1,kilde,side</quality>
</head>
<body>
Der Noget er, mod hvilket vi os væbne
Kun slet, vi Mennesker, det kaldes Skiebne;
Men Skiebnen selv har Skiebnen tidt erfaret
Heel tungt, naar den saa ravgalt blev forklaret.

Forudbestemmelse - til dennes Faner
Ei sværger Christen, men Mahomedaner;
Vor Tro, vor Aand, vort Hierte taaler ikke
Paa Livets Skaktavl blot at være Brikke.

Gud gav os Frihed. Der er ingen Skryden
I dette Ord; det er: Gud gav os Dyden.
Og uden Himmelgaven paa vor Klode
Var Forskiel ei paa Ondskab og det Gode.

Skiebnetragødie! du er en Tidsel.
Hvad er din Helt? En Ganger i et Bidsel,
Som lystrer Rytteren; snart sig formindsker
Et dyriskt Mod, og styrtende den vrinsker.

Hvad skal vi føle her? hvori deeltage?
Beundre hvad? hvorover føre Klage?
Hvad styrker skiønt vor Aand? hvad har os glædet?
En hæslig Rystelse paa Retterstedet!

,,Er der da ingen Skiebne?'' - Vi udtrykke
Med sligt et Ord blot Uheld eller Lykke.
Ulykken er der, mangen jordisk Smerte;
Men Villien hersker i vort eget Hierte.

Der synder ingen Siæl, fordi den maatte;
En saadan Tro blot Ondskab kunde gotte.
Men Lidenskabens Magt vort Støv forleder;
Bekæmpe den, var ei Umuligheder.

Ei Æschylos, ei Sophocles, som vare
Kun Hedninger, foer vild i denne Fare;
Hos dem er Skiebnen Lykken blot, som brister,
Omstændighedens Magt, som Hiertet frister.
</body>
</poem>

<poem id="oehlenschlaeger20190221140">
<head>
    <title>Følelsens Forsvar</title>
    <firstline>En gammel Philosoph, som elskte Freden</firstline>
    <source pages="243-244"/>
    <keywords>goethe,tieck,novalis,wackenroder,homer,virgil,ovid,horatius,sofokles,euripides,petrarca,shakespeare,schiller</keywords>
    <quality>korrektur1,kilde,side</quality>
</head>
<body>
En gammel Philosoph, som elskte Freden,
Har kaldt Tragediens Blomst: Medlidenheden,
Der læger Hiertet, mens den Hiertet saarer.
Fra Weimar kom en selsom Skræk for Taarer.

Først i <w>Clavigo</w>, <w>Stella</w>, <w>Werther</w> længe
Slog Goethe grædende sin Harpes Strænge;
Saa fik han Taareskræk, liig Skræk for Vandet,
Forviste Følelsen fra Digterlandet.

Og Tieck, som græd, imedens efter Noder
Han med Novalis sang og Wackenroder,
Bred over ømme Stemning ogsaa Staven.
Begrædes Ingen maatte meer i Graven.

Og tydske Theoretiker, hvem Sindet
Tidt gustent var og tørt, som ofte Skindet,
Forviste Følelsen fra Kunstens Rige,
Og kaldte den: det svage Qvindelige.

Antikt nu Alt og plastiskt skulde være;
At staae med Øiet tørt, det var en Ære.
De glemte, paa hvor mange hundred Steder
Homer, Virgil, Ovid, Horatius græder,

Og Sophocles, Euripides. De glemte,
Petrarca kun sin Elskovsharpe stemte
For kiærlig Graad; at Shakespeare, naar han vælter
Fra Hiertet Stenen, just os Hiertet smelter.

Og Schiller - Men hvi skulde jeg gientage
En slig urimelig, ugrundet Klage?
En hyllet Rørthed giør vist ei Poeten;
Skield den kun ud: Sentimentaliteten!

Selv Ondskab, øieblikligt nerverystet,
Kan græde, troer ved Angersgraad sig trøstet;
Men disse Taarer, som saa falske trille,
Det er kun Graaden af en Crocodille.

Foragter den, og al den usle Klynken,
Der vækker ei Medlidenhed, men Anken;
Dog giør jer ei, af Frygt for tomme Farer
I Kunsten, til steenhiertede Barbarer!

Foragter du den Graad, som Øiet væder,
Naar hen for den Korsfæstede jeg træder?
Var Jesus Christus qvindlig, af de Svage?
Skal heller jeg din Trods til Mønster tage?

I Siælens Vindve Taaren, Siælens Datter!
I Vittighedens Dør fra Læben Latter!
De tyde begge, kiærligt søsterlige,
Oprigtige, hvad Ordet ei kan sige.
</body>
</poem>

<poem id="oehlenschlaeger20190221141">
<head>
    <title>Medlidenheden</title>
    <firstline>Medlidenhed har vi med Brødres Smerte</firstline>
    <source pages="245"/>
    <quality>korrektur1,kilde,side</quality>
</head>
<body>
Medlidenhed har vi med Brødres Smerte,
Men physiskt lider intet Digterhierte,
Og røre kan os derfor ei de Svage,
Som støiende, selvkiærligt sig beklage.

Men hvor taalmodig blidt den Ædle lider,
Der rørtes Hierterne til alle Tider;
Hvor den Uskyldiggode taaler Plage,
Men klager ikke selv, der maae vi klage.

Ulykken maa med Kraften sig forene,
Hvis den skal virke tragisk paa vor Scene.
Medlidenhed, som du for Helten fatter,
Maa være Kiærligheds, Beundrings Datter.
</body>
</poem>

<poem id="oehlenschlaeger20190221142">
<head>
    <title>Lastens Beundring</title>
    <firstline>I lang Tid Digterne beundred Dyden</firstline>
    <source pages="245-246"/>
    <quality>korrektur1,kilde,side</quality>
</head>
<body>
I lang Tid Digterne beundred Dyden;
Men Fløiten pludselig forandred Lyden:
Foragt nu Godhed døied, og Forkasten,
Og Mode blev det, at beundre Lasten.

,,Beundre Dyd! En triviel Philister
Gror Sligt endnu. Nei, Kraften, gram og bister,
Kun hyldes bør, som uden Skaansel brænder,
Og Øllebrøds-Medlidenhed ei kiender.''

En kraftig Last! Er Sygdom da mandhaftig?
Last er en Sygdom, Sygdom er ei kraftig.
Et kraftigt Menneske, som Synd bedriver -
Af dem Exempler nok os Verden giver.

Dog Kraften i ham, skulde jeg formode,
Tilhører ikke Lasten, men det Gode;
At Godt til Ondt misbruges, ofte hænder.
Saad an den ægte Digter det erkiender.

Og det er tragisk. Men selv Lasten rose,
Tragødien til Last-Apotheose
Forvandle - Kiære! mon det vel var værre,
Fromt at tilbede Diævlen som Vorherre?
</body>
</poem>

<!-- === -->
<poem id="oehlenschlaeger20190221143">
<head>
    <title>Den nyere franske Skole</title>
    <firstline>Skiøndt Victor Hugo tydske Sprog forsmaaede</firstline>
    <source pages="246-247"/>
    <quality>korrektur1,kilde,side</quality>
</head>
<body>
Skiøndt Victor Hugo tydske Sprog forsmaaede,
Dog Werner. Mullner og Grillparzer naaede
Til O ret ham, Ideen ham leveerte,
Da han poetisk revolutioneerte.
I Dramer fra den nye franske Skole
Man paa Talent og Aand kan sikkert stole.
Bizart, men lisligt Characteren tegnes;
Pa a vildest Lidenskab dog Alt beregnes.
Dyd, Fromhed, Plig t som noget udtient Gammelt
Betragtes, næstendeels som noget Vammelt.
Kun Agt i Hiertet disse Helte bære
For en afskylig Afgud, kaldet Ære.
Thi hvilken Ære! Vitzliputzli hisset,
Som den, var om sit Offerblod forvisset;
Baal i Carthago saadan Æren brugte,
Naar gloende paa Torv han Barnet slugte.
Moderne Frankerhelt med Døden spaser,
Som Giek han med det Sandselige siaser,
Og spotter Alt med cavaleerske Fagter,
Mens han sig selv i Hiertet dybt foragter.
Men siges der et Ord, som Hovmod prikker,
Da ridderligt sin Ven ihiel han stikker;
Med kolde Blod udoser han det varme.
Det er en Ære, saa sig Gud forbarme!
Skiøndt franske Melpomene for har baaret
Fiskebeens-Skiørter, Skiønplet, Pudder i Haaret,
Og kiendes paa sin affecteerte Tunge,
Jeg foretrækker hende for den unge.
Corneille, vingestækket Dm, opdraget
Ved Ludvigs Hof, fløi høit dog over Taget;
Br i ta n n ic u s, Ath a lia - Racine!
Til Frankrigs Roes er disse Værker dine.
Men Victors Melpomene nerverystet.
Som Theorigne de Mercour, af Brystet
Udriver Hierter, og angiver Tonen,
Mens hen man stæber hende paa Kanonen.
Natur! i vore stiebnesvangre Dage
Til Seinen vender du maaskee tilbage,
Til syge Kunst. See, Vinket er alt givet!
Sit Præg, sin Næring Kunsten faaer af Livet.
</body>
</poem>

<poem id="oehlenschlaeger20190221144">
<head>
    <title>Tragiske Digtere</title>
    <firstline>Det Folk, hvis Digtermelk din Barndom nærte</firstline>
    <source pages="248-249"/>
    <quality>korrektur1,kilde,side</quality>
</head>
<body>
Det Folk, hvis Digtermelk din Barndom nærte,
Vor Verdensdeel! og dig det Skiønne lærte,
Som stedse Læremester dig vil blive.
Har ogsaa lært dig Sorgespil at skrive.
Hvad skylde vi ei Grækerne? De Scener,
Hvor Storhed sig med Characteer forener,
De sindes end, i en tilfældig Vrimmel
As Tidens Krav, som Stierner paa en Himmel.
Den gruste Musa dybt vor Siæl henrykker.
N u har vi lært at componere Stykker;
Men hvilken Yngre digted noget Bedre,
End hvad os skienket blev af hine Fædre?
I Ind ien, hvor Livets Kilde rinder
Med første Spring, Tragodien man finder
Ei mandig, som den' græske; som den omme
Sakuntala, gaaer Musen der i Drømme.
I Norden, i vort gamle fædrelandske,
Svang Thor ei altid Miolnir med sin Handske;
I Edda Sa g a s Runer os fremstilled
Brudstykker, første Glim t af Sorgespillet.
Da Middelaldren svandt, to store Skialde
I Sy d og Nord Apollo mon fremkalde;
Den ene hørte til det Halvforsvundne,
Den anden til det endnu halvt kun Fundne.
Den ene, Cathvliken, Adelsmanden,
Romantisk hørte med til Ridderstanden;
Den anden, Protestant og Borger, skued.
Humane Fremtids Morgenrøde lued.
Bi har dem end, vi aldrig dem vil savne:
Shakespeare og Calderon er deres Navne.
Den ædle Spanier, som en aandfuld Seer,
Ei lamtes af sin Tids Autodafeer.
Og Shakespeare, for vor Nutid Kunstens Fader,
Ei hans Exempel Sønnerne forlader,
Som Characterens ypperligste Tegner,
Skiøndt altid ei som Scenernes Beregner.
To store Tydskere maae vi ei glemme,
Soin herved deres skiønne Skialdestemme;
Den første, mindre tragisk og pathetisk,
I Gotz og F a u s t guddommelig poetisk.
Mens Goethes Aand henreves af Naturen,
Høit blæste Schiller som en Helt i Luren.
Den muntre Livets Side lidt han kiendte;
Men for alt Høit og Sto rt hans Hierte brændte.
Dog - ikke vidste man, at, førend disse,
Veltalenheden kroned h er en Isse;
At tragisk digted, ei med mindre Kræster,
Den Skiald, som ingen Fremmed spørger efter.
Johannes Ewald! store Harpespiller!
Du digted forend Goethe, forend Schiller;
Dit Sprog i F is k e rn e, som i din Ba ld e r ,
Ei overgaaes af nogen Digteralder.
</body>
</poem>

<poem id="oehlenschlaeger20190221145">
<head>
    <title>Gud i Kunsten, Kunsten i Gud</title>
    <firstline>Ei Skialden være skal Naturens Abe</firstline>
    <source pages="250-253"/>
    <quality>korrektur1,kilde,side</quality>
</head>
<body>
Ei Skialden være skal Naturens Abe,
I smaalig Efterligning sig ei tabe,
Ei heller leegge blindt sit Fro i Furen,
Og Alting overlade til Naturen.
,,Hvad skal han da?'' Sit Kald, sin Stråb en hædre,<!-- å -->
Ved Manglerne med Kunsten at forbedre.
,,Forbedre Herrens Vank?'' Det store Hele
Staaer selv som Monster for de mindre Dele.
Det store Vark - for det han maa sig bøie;
Dog ei som Orm i Sto v, men med et Øie,
Der seer Guds Herlighed, og den kan fatte,
Uvardig ei til Livets rige Skatte.
Men alt det Enkelte, som Tiden rover
Saasnart sin Kraft, Fuldendelsen behover.
Derfor har Gud den skiønne Kunst os givet.
Til sikker Havn for Skiønheden i Livet.
Thi Phantasiens Frugter, Sydens, Nordens,
Er Gaver af Guds Haand, saavel som Jordens.
Kunst fra Natur ei skiller Fangselsmuren;
Den sande Kunst er atter blot Naturen.
Og derfor drikke begge tidligt, silde
Til Vederqvagelsen af samme Kilde;
Og Kunst, hvis Hovmod kan Naturen glemme,
Blier Graaspurv - Nattergalen uden Stemme.
Det Høie, Store, Livets Første, Sidste,
Saa lidt som Livet selv, vil Skialden miste.
Bortfiern det fra den bedste Digtertone!
Og stolteft Eeg staaer kappet, uden Krone.
Skiøndt Følelsen sig fiernt i Skyen taber,
Maa barnligt Siælen tale med fin Skaber.
Han veed det, at vi ere Børn tilsammen;
Men han forstaaer vor Lallen og vor Stammen.
Hans Hemmelighed ei hans Viisdom skiuler,
Som en forborgen Skat i Dybets Huler;
En Anelse derom har han os givet,
Hvergang et Hierte staaer i Jordelivet.
Og naar engang det hen mod Tiden stunder,
Naar Fuldstag blier af flygtige Secunder,
Vil Hieroglyphen vi, uflort af Tiden,
Med Lethed laste paa Livspyramiden.
Alt vide vi, hvad dette Liv behsver:
Hver stor Bedrift derpaa har givet Prøver;
Hver herlig Aand, har den ei havt for Øie
I bedste Kamp det Store med det Hore?
Hvi strider stærken Helt, i Blodet badet?
Er det for Vindings Skyld? er det af Hadet?
Nei! Kraften, Villien Guddomskraften ligner;
Den er hans Ære, Løn, og den han signer.
Det Skiønne stræber til Fuldendtheds Glæde,
Og i Fuldkommenhed har Gud sit Soede.
See groeske Tempel! Taler Harmonien
Til Himlen ikke her, som Poesien?
I græst Architectur sig, skiøn for Øiet,
Mathematikens Form til Kunst ophøied,
Og loved Gud. I Skiønhed sig bevæger
Triangel, Cirkel og Q vadrat og Streger.
Og Statuen, saa mesterlig fremstillet!
,,Gud skabte Mennesket i eget Billed,''
Har Biblen sagt; og Hedningen beviste
Med døde Steen, at han den Sandhed priste.
For Skiønheds Magt sig Grækeren mon bøie;
Da kom du, Christendom! det ægte Høie;
Dog viste Rafael, og han ei ene:
Det Høie kan med Skiønhed sig forene.
Da Gud blev Menneske, svandt Taagedunsten;
Thi da blev han en Gienstand selv for Kunsten:
Som Barn paa Moders Skiød, skiøn alle Tider;
Som den Uskyldige, der Døden lider.
Henrykt af Gud i Middelalder-Slægten
Steenpoesie os digted Architecten;
Hvor Kirken fromt til Andagt vinkte Vrimlen,
Der strækker den sin Arm høit imod Himlen.
Kan jeg de Vanker alle vel opregne
Med Guddomspræg, som smykke Jordens Egne?
De Sange, der henrykte Siælen længe,
F ra Davids Stræng til Kingos Harpestrænge?
Men nu, hvor er Begejstringen? - Vidt brage
Vel Kraftens Luer høit i vore Dage;
Til min Ven Dorph. 253
Dog føles ei med Hiertet, men med Panden,
Henrykt er ikke Siællen, men Forstanden.
,,Og vil du, at vi end til Himlens Konning,
Som Munke, siunge skal om Melk og Honning?
At, som i Bedstefadres Tid, blier stammet
Om Lammets Blod? Skal vi tilbede Lammet?
Nei! men af Solen selv, den stolte, høie,
Du lære skal for Gud dig at nedbøie;
Og naar sig Dødens Billed, -Natten nærmer.
Som Maanen være du en hellig Svanmer!
Og strcvber du tit Frihed? Himlens Rige
Pa a rette Viis os danner alle Lige.
Men kun i Kiærlighed kan Frihed trives.
Og kun det Gode Seir af Himlen gives.
Og est du Kunstner, Broder! est du Digter,
Til ham dit hele Vank, din Stræben sigter.
Og derfor siunger jeg: Almagten være
Mit Liv, min Kunst indviet, og min Ære!
</body>
</poem>

</content>
</section> <!-- Digtekunsten. I Poesier. Sommeren 1848 -->

<poem id="oehlenschlaeger20190221146">
<head>
    <title>Til min Ven Dorph</title>
    <subtitle>
        <line>I et Exemplar af Heltedigtet Regnar Lodbrok.</line>
        <line>Den 28de December 1848.</line>
    </subtitle>
    <firstline>Du, min Yduns gamle Ven</firstline>
    <source pages="253-254"/>
    <dates>
        <event>1848-12-28</event>
    </dates>
    <quality>korrektur1,kilde,side</quality>
</head>
<body>
Du, min Yduns gamle Ven,
Og min egen ikke mindre!
See, hun lod engang iglen
For mit Blik sin Stierne tindre,
Trylled hen mig med sit Vink
I de unge Levedage,
Da hun mig ved Stierneblink
Viste Helge med Hrolf Krage.
Aanden har ei tabt sin Kraft,
Øiet blændes ei af Taarer,
Og den vante Sundhedssast
Flyder i de gamle Aarer.
Tiden dog gaaer sikkre Gang,
Olding er ei Mg tin g længer;
Men naar Harpen uden Klang
Paa den visne Steen-Eeg hamger,
Loes da dette Qvæde her.
Du deri din Ven gienkiende!
F aa, som du, var Skialden kiær,
Du, min aandelige Frænde!
</body>
</poem>

<poem id="oehlenschlaeger20190221147">
<head>
    <title>Hegermann-Lindencrone</title>
    <subtitle>Mai 1849</subtitle>
    <firstline>Den gamle General - han smiler ikke meer</firstline>
    <source pages="254-256"/>
    <quality>korrektur1,kilde,side</quality>
</head>
<body>
Den gamle General - han smiler ikke meer;
Rsdmusset, frist og munter ei Vandreren ham seer
At gaae fra Stadens Muur
Til blomstrende Natur.
Han blomstred, som Naturen, men Døden stod paa Luur,
Og sagde: Du har vandret i Aar vel otteti,
Din Vandring her paa Jorden bor være nu forbi;
Men hist i Himlens Sta t -
Jeg veed, du er parat -
Jgien du for Vorherre staaer som en ung Sold at.
Den gamle General var kiæk i Ungdoms Lyst,
F ra Norges Klipper kom han til Danmarks flisnne Kyst;
Han stod i Fredriks Hær,
Og han fik Udun kioer,
Og, yndige Louise! han blev sin Qvinde værd.
At staae for elskte Danmark han altid var bereed;
End kraftig i sin Alder han fandt sin Rolighed,
Hvor Venskab, Poesie
I huuslig Harmonie
Ham planted mange Blomster paa Livets skiønne Sti.
I mangen deilig Sommer, som udi Freias Sa l,
I Børnebome-Flokken sad gamle General.
Du havde Sønner tre.
Som alle lod sig see,
Naar Thor til Farer kaldte. Bedrifter skulde skee.
Den første ramte Død,
Hans Blod for Danmark flod,
Da Fienden ind, den Frække, fra Dannevirke brod;
Og du begræd din Søn.
Men - det er Heltens Løn -
Nu favner han sin Fader, den Velkomst er saa skiøn.
Fred, Olding! med dit Støv. Din Troskab var ei flov,
En Krands din Kiste flettes af friste Egelov.
I høien Alders Tid
Du drog vel ei til Strid ,
Men født du var til Stridsm and, skiøndt du var mild og blid.
Du havde gierne draget mod Forræderen dit Sværd;
Nu fyldest dine Sønner giør i den danske Fand.
Saa sov i Graven sødt!
Ei er dit Minde dødt;
Dig signer mangt et Hierte, som har dit Hierte msdt.
</body>
</poem>

<poem id="oehlenschlaeger20190221148">
<head>
    <title>Under Olaf Ryes Portrait</title>
    <subtitle>Juli 1849.</subtitle>
    <firstline>Dig aldrig glemmer Danmarks Land</firstline>
    <source pages="256"/>
    <quality>korrektur1,kilde,side</quality>
</head>
<body>
Dig aldrig glemmer Danmarks Land,
Omkring din Ære nu sig Himlen hvælver,
Du Daniel Nantzaus Ligemand!
Du Sø n af Einar Tambestiælver!
</body>
</poem>

<poem id="oehlenschlaeger20190221149">
<head>
    <title>Til Bernhard von Beskow</title>
    <subtitle>Den 9de September 1849.</subtitle>
    <firstline>Han er en god, udmærket Skiald</firstline>
    <source pages="256-257"/>
    <dates>
        <event>1849-09-09</event>
    </dates>
    <quality>korrektur1,kilde,side</quality>
</head>
<body>
Han er en god, udmærket Skiald,
,,Vel! Flere fik det skiønne Kald.''
Som Beskow er ei Flere.
,, Saa stig os da, hvori bestaaer
Den Dyd, hvormed han overgaaer
Enhver? Hvad er han mere?''
Han er en høistbegavet Mand,
Med sielden Kundskab og Forstand.
,,Nu, Digter! det er Flere.
End veed vi ei, hvori bestaaer
Den Dyd, hvormed han overgaaer
Enhver. Hvad er han mere?''
Velan! jeg vil dig sige den:
Min Bernhard er min bedste Ven.
Skal jeg dig sige mere?
Jeg mangler ædle Venner ei,
Men paa min lange Livets Ve.i
Som han - var ingen Flere.
Jeg taler ei om Børn, som staae
Mig nær, hvis Hierter for mig siaae,
Om Fader, Søster, Moder.
Men Broder negted Skiebnen mig;
Ham fandt jeg først, da jeg fandt dig
Min Bernhard blev min Broder.
</body>
</poem>

<poem id="oehlenschlaeger20190221150">
<head>
    <title>Til Malin von Beskorw</title>
    <subtitle>Den 9de September 1849.</subtitle>
    <firstline>Jeg vilde saa gierne til Svithiod engang</firstline>
    <source pages="257-258"/>
    <dates>
        <event>1849-09-09</event>
    </dates>
    <quality>korrektur1,kilde,side</quality>
</head>
<body>
Jeg vilde saa gierne til Svithiod engang;
Gienlyden af Heltenes Skioldeklang -
For den vilde Skialden takke.
Men Aarene kom, og Aarene gik,
Og Sværiges Kyst kun at see jeg fik
Fra Frederiks smalle Bakke.
Da vinkte mig Mu ir og Bragi selv -
Ei som de hersked ved Maelar-Elv,
Ved Sig tu n, i gamle Dage,
Men som det høistelskværdige Pa r
Med Harpen og med det Æblekar,
Som Oldtiden kalder tilbage.
En ædel Digter, en ædel Viv,
Som ssrst med Skiønhed fortrylled hans Liv,
Og siden med huuslige Dyder -
Dem Mu n og Bragi ved Harpelyd
Nedsendte til Danerskialdens Fryd,
Og Venskab ham velkommen byder.
Med dem han henrykt, til Upsal kom,
Med dem paa Høienes Helligdom
Han Mioden af Hornet tsm te;
Med dem han alle de Steder saae,
Hvorom han tidt monne Harpen slaae,
Naar han i Ungdommen drømte.
Og Mu n og Bragi huldt over Sø
Ham ogsaa besøgte paa Siællands D,
Og giorde ham Børn m e glade.
Sto r Gammen da var ved Leireborg;
I os kun har giort en eneste Sorg,
At I os atter forlade.
Men hvad i Veemodens Sa v n er Trøst,
Og hvad i Skilsmissen selv er Lyst,
Er Haabet om Giensyns Lykke.
End stiger mig Solen saa skiøn og rød,
Og vist skal den gamle Skiald ssr sin Død
Til Hiertet atter jer trykke.
</body>
</poem>

<poem id="oehlenschlaeger20190221151">
<head>
    <title>Sang</title>
    <subtitle>
        <line>i Anledning af</line>
        <line>Kongens Fødselsfest</line>
        <line>Afsiungen i Skydeselskabet den 11te October 1849.</line>
    </subtitle>
    <firstline>Med Høitid, Brødre! samle</firstline>
    <source pages="259-260"/>
    <dates>
        <event>1849-10-11</event>
    </dates>
    <quality>korrektur1,kilde,side</quality>
</head>
<body>
Med Høitid, Brødre! samle
Vi os om Festens Bord,
De Unge med de Gamle,
Vort Qvad er Glædens Ehør.
Ei Kraften længer sover,
Som Skialden blot besang;
Som O rn den svæver over
Det hele Danavang.
Hrolf sad med sine Helte;
Og da dem Troskab bod,
De droge Sværd fra Bælte,
At hevne Kongedød.
Men d in e slog for Freden.
Dit Navn, vor F re d rik! ja,
Bevarer Evigheden
I F r e d e r ic ia.
Og da vor fælles Moder
Fik Liv og Mod igien,
Da sad du som en Broder
Imellem dine Maend.
Pa a Tak og Løn du tænkte,
Forsvunden var din Sorg.
Ei slige Roser skienkte
Tilforn vort Rosenborg.
Du Tiden kom i Møde,
Du hørte Fremtids Krav,
Og du lod In g en bløde
Pa a gamle Fordoms Grav.
Den Krone, du mon kaare,
Ei Konge bedre fandt:
Taknemlighedens Taare
Blev Kronens Diam ant.
</body>
</poem>

<poem id="oehlenschlaeger20190221152">
<head>
    <title>Ved Festen den 14de November 1849</title>
    <firstline>Naar Ydun rækker Ungersvenden Frugt</firstline>
    <source pages="260-263"/>
    <dates>
        <event>1849-11-14</event>
    </dates>
    <quality>korrektur1,kilde,side</quality>
</head>
<body>
Naar Ydun rækker Ungersvenden Frugt
Af gyldne Skaal, laer han ei Harpen hange;
Om Livets Foraarspoesie da smukt.
Om kiacken Elskov tone Harpens Strænge.
Og straaler Solen over Mark og Vænge,
Og smiler Maanen giennem dunkle Skov,
Da siunger han Naturens Priis og Lov
Begeistret, og betænker sig ei lange.
Og i det unge, virkelige Liv
Besøger ham en alderstegen Gubbe,
Men ikke svag, som Øieblikkets Siv ,
Thi friste Skud gaae fra den gamle Stu b b e;
Ja, Spirer selv til Fremtids Roser knoppe:
Thi det er Hedenold, den stærke Mand,
Der aldrig døer, der aldrig blegne kan.
Og naar han laner Skialden Sangen ret
Med skarpe Blik i de forsvundne Dage,
Da voxer Modet, og det blier ham let.
Med Harpeklang at standse matte Klage.
Thi Tiden iler ikke, som en Drage,
Med hæsligt Vingestag, til Livets Skræk;
Men den forfrisker Viisdom, som en Back,
Hvis bedste Bølger vende kan tilbage.
Og let da maner Skialden Helten frem.
Som ei er død, som kun i Høien sover,
Og drømmer om: igien til vante Hiem
At seile karsk paa Phantasiens Vover.
Den samme Himmel end sig hvaelver over
Det gamle Danmark, Sol har samme Glands,
Og Skovens Eeg endnu den samme Krands;
Thor tordner end i maegtige Kartover.
Og blomstrer Nutid - let besynges kan
Af Skialden da den Ædle, Vise, Stanke,
Der hædret har det elskte Fædreland,
Og tiener Evigheden til et Manke.
Og som i Marken qviddrer muntre Lænke,
Sig svinger Sangeren til fremmed Egn;
Thi Digterhaugen kiender intet Hegn,
Dens Blomster voxe selv igiennem Vandet,
Jgiennem Sneen, giennem Flyvesandet.
, Men - reent ud talt - hvad ei er Digter let,
For Digter er Umulighed at sve.
,, Saa stig os da: hvad gavner Kunsten slet.
Og hvad vil Digteren forgieves prøve?'' -
Gudinden vi til Sangene behsve,
Som styrker, hvis Veltalenhed er stor:
Nduna - Musen stienke Skialden Ord!
Forgieves uden hendes Hielp han stmber;
Med Blomsten hun berører vore Læber.
Men een Gudinde, som nu i sin Favn
Mig trykker huldt; som kom paa Freias Kærre;
Ta k n eml i g h e d er hendes skimme Navn:
Hun ildner mig - men hun er stum desværre.
Og derfor er jeg ikke Villiens Herre;
Og derfor stammer jeg ved dette Bord,
Hvor Danmarks Ædle lytte til mit Ord.
Men min Gudinde vil mig ikke saare,
Hun laaner selv den Stammende sin Taare.
As Hiertet takker jeg i Festens Hal
Min Konge, som høimodigt mig delemner;
Jer, gamle Venner af den gamle Skiald!
Jer, yngre haabefulde Danmarks Sønner!
Statsm and og Borger, Kunstner! - Hør mit Kald,
Hør, Danmarks Skytsaand! mine varme Bønner:
Lad Hver i Kraft og Mod og Gierning stige
Til Held og Hæder for vort gamle Rige.
I hædre mig. Jeg nær ved Grændsen staaer,
Dog end af Mathed bugner Gubben ikke.
Jeg drikker med, et Glas jeg ogsaa saaer,
Thi det er ei mit Gravol, som I drikke.
Ei Tiden har min Livskraft mig forodt.
Tre, fire Huse herfra blev jeg født;
Men derfra gaaer - vil det Naturens Orden -
Endnu en smuk Allee til Kirkegaarden.
Og nu til Fryd! Europa.sande m aa:
I Danmark flammer ogsaa Livets Lue;
Men hvad især den Danske har, som Faa,
Er Munterhed, som ingen Farer kue.
Mens Skyerne ved Horizonten staae,
Han feirer Digterfest i glade Stu e;
Han pleier Blomster i sin lille Have -
Og dem skal ingen Syndflod os begrave.
Den danske Munterhed er Uskylds Værk,
Og den vil ogsaa sikkert skille Troetten;
Den danske Landsoldat er god og stank,
Med Munterhed han brugte Bajonetten.
Med Munterhed skal Videnskab og Kunst
Og Borgerdaad forjage skumle Dunst;
Med skumle Dunst forsvinde vore Sorger -
Gud signe Danmark, Konge, Kunstner, Borger
</body>
</poem>

<section>
<head>
    <title>Efterslæt af lyriske Digte</title>
</head>
<content>

<poem id="oehlenschlaeger20190221153">
<head>
    <title>Den lille Guds-Engel</title>
    <subtitle>Juli 1805.</subtitle>
    <firstline>I Roeskild Kirke, stor og bred</firstline>
    <source pages="267-272"/>
    <quality>korrektur1,kilde,side</quality>
</head>
<body>
I Roeskild Kirke, stor og bred,
Dybt i en Hvælving, mørk og gammel,
En liden Kiste sættes ned,
Sortoverkrukken, paa sin Skammel.
Hvo hviler bag den hvide Krands?
En lille Glut. Med Graad og Klage
Hun stirred ind i Lysets Glands,
Og sank i Mørket flux tilbage.
Hvad rasler i den tredie Nat
Ved Skotten hist, som Farve klæder?
Den gamle Pille revner brat,
Og Harald frem i Harnisk træder.
,,Jeg er det oeldste. Blod af Skiold
I denne Grav; nu jordes atter
Min Mt!'' Saa taler han, og kold
Han stirrer paa sin yngste Datter.
Da rasler Gittret hist med Klang,
>Og Femte Fredrik høi fremtræder;
Stoerkt hvisler i den lange Gang
Slæb af hans lange Svlvm ors Kloeder
Til Kisten rert han nærmer sig:
,,O, Harald! staa ei saa fornoiet.
Den blege Moder mindes dig,
Som sukker hist med Graad i Øiet.
Du veed, som jeg, at Himlens Lyst
Langt overstiger Jordens Glæde;
Dog, mens det slaaer, det svage Bryst,
Da maa det matte Øie græde.
Seer du: her ligger Een, To, Tre -
Fem, Sex? Een er endnu i Live.
O, Stammefader! lad os see,
Hvordan vi hende Trøst kan give.
Du est den ældste døde Drot,
Jeg her aflagde sidst min Krone;
Kom, lad os bryde Gravens Slo t,
Og knæle hist for Herrens Throne,
Og bede ham, at venlig Trøst
Han til den arme Qvinde sender,
Som sidder med det knuste Bryst,
Og vrider hist de matte Homder.''
Og flux sig stod de msdsie Veen
Igiennem Kirkens hvalte Bue;
Da revned Muur og Marmelsteen,
De foer mod Evighedens Lue.
Og hvad de talte der med Gud,
Er hemmeligt for Jordens Øre.
Men seer du hist et Stiernestud,
Og kan du søde Toner høre?
Nedbøiet i den skiønne Vaar
Hun sidder taus, den arme Q vinde;
Fortvivlet hendes sorte Haar
Sig om de blege Kinder vinde.
,,O, gode Gud! hvi gavst du mig
Saa stort et Held, saa mangen Glæde,
Naar dog min Lykke idelig
Skal tungt afbrydes ved at groede?
En ædel Husbonds glade Viv,
Fyrstinde til et herligt Rige!
Hvi bøier du det svage Siv ,
Naar det vil fro mod Himlen stige?
Og hvad er for et Qvindebryst
Blandt alle Jordens største Goder
Saa sødt, hvad er saa salig Lyst,
Som den, o Gud! at være Moder?
At see den spæde Blomst hver Dag
Sig meer og meer i Skiønhed hæve?
At værne den mod Storm ens Sla g ?
At skotte den, naar den vil boeve?
Og voxen til en Jom fru siin,
Hun skulde huldt den danske Throne
Forskiønnet, som en rød Rubin
I Fredriks gyldne Faderkrone.
Og mange Fyrster om min Mø
Da havde hørt i mangt et Rige,
Og redet henrykt under O ,
Og beilet til min skiønne Pige.
Nu est du død, mit elskte Noer!
Jeg kalder dig ei meer tilbage.
Det morte, tause Sorgeflor
Afmægtigt vidner om min Klage.
Saa sukker den arme Fyrstinde.
Da tie de natlige Vinde,
Fra Himmelen viftes hver Sky,
Hver Stierne funkler, som ny;
Og for hendes Blik, som sig hæver,
En Engleskare fremsvæver.
Græd ei, vor elskte Marie!
Vi vil dig til Glæder- indvie:
Din blegnede Glut er ei død,
Vi tog hende kun af dit Skiød.
Sm aae Børn vi have saa kiære.
O s lige paa Jorden de ere.
Dem Verden har In te t forkyndet,
Og aldrig have de syndet;
Uskyldigt har de kun seet
I Moderens Blik, og leet.
Til Himlen saa venlig det blinkte.
Da tog vi det, medens det vinkte.
O, stands da din Sorg og din Klage
Du har jo en Dotter tilbage,
En Dotter, som er dig værd,
Som Gud har i Himmelen kiær.
Men denne du ikke skal miste;
Da vilde dit Hierte briste.
O, stands de Taarer, som trille!
Vi har mellem os her din Lille.
Du tiender den neppe vel meer?
Nu altid den smiler og leer,
Som Lilien høit paa sin Stængel,
F ra den Tid, den blev til en Engel.
Af Skuldrene frodigt sig svinger
To hvide, solverne Vinger.
Din Glut er blandt Cherubim n u;
Maria! hvi sørger da du?
Trøst dig, som din hellige Navne,
Da hun maatte sin Jesus savne.
Vi vise vor nykomne Ssster
Rundtom, hende barnligt forlyster.
Men nys dog i Graad hun brast:
,,O!'' bad hun, ,,bring mig i Hast
Lidt ned fra den hvælvede Bue,
At jeg kan min Moder skue.
Jeg vil hende stakket kun trøste,
Saa skal vi os atter forlyste.
Min Søster jeg ogsaa maa see.
Min Faer er i Hiertet saa vee;
Men see de min himmelske Glæde,
Saa holde de op med at groede.''
Nu har du da seet den, Fyrstinde!
Thi trost dig, livsalige Qvinde!
Din elskede Glut er ei død,
- Som Rosen hun blusser saa rød,
Som Zephyr i Frihed hun svæver.
Hun lever! hun lever! hun lever!
</body>
</poem>

<poem id="oehlenschlaeger20190221154">
<head>
    <title>Til Madame Johannsen, født Knudtzon</title>
    <subtitle>Paris, den 6te Juni 1808.</subtitle>
    <firstline>Vidt fiernet fra mit Fædreland</firstline>
    <source pages="272-273"/>
    <dates>
        <written>1808-06-06</written>
    </dates>
    <quality>korrektur1,kilde,side</quality>
</head>
<body>
Vidt fiernet fra mit Fædreland,
Omgivet af en fremmed Vrimmel,
Der tiender til den sslvblaa Stran d
Saa lidt, som til den sslvblaa Himmel;
Der bygger om en grumset Flod,
Hvori de vaske sig, og drikke,
I Hiertet intet Uskyldsblod,
I Øiet ingen Frihedsblikke;
Et Folk, saa langt fra norsk og dansk,
Som nogen Moderssiæl kan verre.
For Resten Tidens største Ære,
Et Folk, om ikke frankt, dog fransk -
Omringet af en saadan Flok,
Hvad Andet for en Skiald fra Norden,
End paa en vældig Klippeblok
At tænke stundom sig fra Jorden;
End i en Drøm at virke frem
Den Fryd, som var ham ganske negtet;
End skabe sig et digtet Hiem
Med Alt, hvad der ham var bestægtet?
Saa giorde jeg. Og Musen lod
Mit Øie kiære Syner skue,
Til-Ma d am e Johaim sen, født Kmidtzon.
Og Throndhiems gamle Kirke stod
For mig i Morgenrødens Lue,
Og Valhals Vælde traadte ned.
Og dioerve Helte saae jeg virke,
Og ægte nordisk Kicvrlighed
Fremblomstred i den gamle Kirke.
Men, ak! det var en Phantasie;
Og da min Drøm var endt, desvaerre,
Var og den drømte Fryd forbi,
Thi Alt var fransk - det veed vor Herre
Hvad skildrer nu da Skialdens Lyst?
Den Glæde, som kun for han tænkte,
Opfylder vi r k e l i g hans Bryst,
Et udrømt Held ham Skiebnen skienkte.
Thi nordisk Pnde, nordisk Dyd,
Og Alt, hvad Frankrigs Flitter hader,
Og Sprogets elskte Moderlyd -
Det traf han paa de franske Gader.
Og midt i k u e 66 nmil han saae
Et lille Throndhiem til sin Glæde,
Midt i den franske Po l en Vraa,
Hvor Nordens Aand og Liv tog Seede.
Med festlig Fryd jeg Harpen slaaer
Til Tak paa denne Dag, Veninde!
Den korte Glæde snart forgaaer -
Erindringen skal ei forsvinde.
Hist bedre Glæder uden Tal
Skal os i bedre Tider more,
Og paa det l i l l e Throndhiem skal
Vi eengang tænke i det store.
</body>
</poem>

<poem id="oehlenschlaeger20190221155">
<head>
    <title>Til Madame Labouchere, født Knudtzon</title>
    <subtitle>Paris, den 11te Juni 1808.</subtitle>
    <firstline>Græd ei, fordi du maa dit Hiem forlade</firstline>
    <source pages="274-275"/>
    <dates>
        <written>1808-06-11</written>
    </dates>
    <quality>korrektur1,kilde,side</quality>
</head>
<body>
Græd ei, fordi du maa dit Hiem forlade,
Fordi de Elsite ile fra dig bort!
Dig skiller fra dit Norge Havets Flade;
Men Havets Vei er altid kort.
Din Fader raader over lette Snekker,
Og dine kiære Venner elske dig
Med Kiærlighed, som ingen Frastand svækker.
Groed ei! thi du est lykkelig.
Een Brodér bliver, og en anden kommer
Med Skibet snart igien til franske Stran d ,
Og bringer dig midt i den skiønne Sommer-
Tilbage til dit Fædreland.
Saaledes vilst du lange Livet nyde
Imellem Kioerlighed og Kiærlighed,
Og som dit Skib, skal Livets Snekke flyde
Imellem tvende Blomsterbed.
Behold dit Hiertelag til Nordens Egne,
Glem ikke Rugens Land, hvor Druen groer!
Uflrsmtet Venskab blomstrer allevegne.
Dog trives dette Blomster bedst i Nord.
Laer dine Børn dit Modersprog at tale.
Lær dem at have Norges Fielde kiær,
Og stig dem: i de danske Dale
Slaae Hierter, som er Venskab vand!
Lad tidt en trofast San g fra Hiemmet lyde
Pa a dine Læber, la rt i Klippens Hald;
Lad tidt en Taare fra dit Øie flyde
Ved Sangen af den danske Skiald!
Vi sees igien! Hvo vilde vel formode,
At kiære Venner fandtes aldrig meer?
Vi sees! Selv Døden skiller kort de Gode;
Hist sindes de, og stilles aldrig meer.
</body>
</poem>

<poem id="oehlenschlaeger20190221156">
<head>
    <title>Sang</title>
    <subtitle>
        <line>for det Harmoniske Selskab</line>
        <line>i Anledning af Kongens Fødfelsdag.</line>
        <line>Den 28de Januar 1813.</line>
    </subtitle>
    <firstline>Glade, Brødre! samles vi</firstline>
    <source pages="275-277"/>
    <dates>
        <event>1813-01-28</event>
    </dates>
    <quality>korrektur1,kilde,side</quality>
</head>
<body>
Glade, Brødre! samles vi
Mod den kolde Vinteraften;
Kuldens Kraft er her forbi,
Der er I ld i Druesaften.
Druesaftens I ld antamder
Venskabsslammen i vort Bryst,
Og med fastindslyngte Hænder
Føle vi vort Selskabs Lyst.
Syden qvæler Kuldens Harm,
Syden modner røden Drue;
Solen skinner der saa varm.
Som Kaminen i vor Stue.
Men i Heden tør man ikke
Soge talrigt Assemblee;
Og for ret at kunne drikke,
Maa der vaere Vintersnee.
Der maa fyres indenfra,
Naar de kolde Stierner blinke.
Venskabsflammen næres da,
Naar de muntre Brødre klinke.
Sønunerglæden os adskiller,
Vintrcns os forsamle vil;
Slaaer først Nattergalen Triller,
Da maa Sangen tie stil.
Vaaren er for Elskovs Lyst,
Vintren er for Venskabs Glæde;
Der er Sommer, der er Høst,
Hvor de begge sees tilstede.
Her de begge sees tilstede,
Her vi føle Venskabs Lyst;
Men for Kiærlighedens Glæde
Luer og det glade Bryst.
Fylder nu det brede Maal
For den Helt, som os forbinder;
Tommer Alle Festens Skaal
Nu med purpurrode Kinder!
Gleeden farve vore Kinder,
Troskab ildne vore Blik!
For den Helt, som os forbinder:
For vor elskte Frederik!
Himlen har os ei forladt,
In g en Magt kan Danmark ave;
Hvor Gud har sin Engel sat,
Der er Paradisets Have.
Fredrik staaer for Danmarks Eden,
K ladt som en Cherub i Sta a l.
Frederik betyder Freden -
Danmarks gode Engels Skaal!
</body>
</poem>

<poem id="oehlenschlaeger20190221157">
<head>
    <title>Til Madame Anna Werschall</title>
    <subtitle>
        <line>Den 4de September 1826.</line>
        <line>Med Moritz' Götterlehre.</line>
    </subtitle>
    <firstline>En Kunstnerinde, om end nok saa christen</firstline>
    <source pages="277"/>
    <dates>
        <event>1826-09-04</event>
    </dates>
    <quality>korrektur1,kilde,side</quality>
</head>
<body>
En Kunstnerinde, om end nok saa christen,
Ei Hedenskabet reent undvane skal.
Her, min Veninde! har du Listen
Pa a Guders og Gudinders Tal.
Adskillige - Thalia, Melpomene
Og Gratierne - tiender du igien.
Vi see dem stundom paa vor Scene:
Naar du betrader den.
</body>
</poem>

<poem id="oehlenschlaeger20190221158">
<head>
    <title>Til Madame Anna Werschall</title>
    <subtitle>
        <line>Den 4de September 1826.</line>
        <line>Med Goethes' Gedichte.</line>
    </subtitle>
    <firstline>Dig, hvem Naturen gav et indre Øre</firstline>
    <source pages="277-278"/>
    <dates>
        <event>1827-09-04</event>
    </dates>
    <quality>korrektur1,kilde,side</quality>
</head>
<body>
Dig, hvem Naturen gav et indre Øre
Til finest Digter-Harpelyd at høre;
Et Siælen s Øie til ved Himlens Lue '
Igiennem Jordens Taage Kunst at skue;
En Aand, hvis friske Blomstren ei forsvinder,
Om Vintren end staaer kold med blege Kinder:
Dig rækker jeg min store Mesters Sange
Din Fødselsdag. Dig Himlen skienke mange!
Din Siæl er dannet nok til at indtræde
I Musalunden, aaben for en Glæde,
Som Mængden fatter ei paa denne Klode,
Hvis Nyden kun er flygtig Sto i og Mode.
Naturens hulde Datter, ikke kommen
I Templets Forgaard, men i Helligdommen!
Germaniens Skiald dig g lude - men ei ganske
Glem over ham, du Venlige! den danske.
</body>
</poem>

</content>
</section> <!-- Efterslæt af lyriske Digte -->

</workbody>
</kalliopework>

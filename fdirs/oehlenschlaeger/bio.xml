<?xml version="1.0" encoding="UTF-8"?>
<bio>
  <body>
      Udgivelsen af Oehlenschlägers <a work="oehlenschlaeger/1803"><i>Digte</i> (<year>1803</year>)</a> siges, med eftertidens briller på, at indlede den danske <a keyword="romantikken">romantik</a> i litteraturen, selvom samlingen ikke vakte nogen særlig opmærksomhed ved dens udgivelse. Digtsamlingen er tilsyneladende (for) hurtigt skrevet, og med <a poet="grundtvig">Grundtvigs</a> ord ænsedes samlingen »kun af faa og yndedes af færre.« Og samlingen medførte ikke det gennembrud Oehlenschläger havde regnet med. <i>Digte</i> indeholder dog bla. »Sanct Hansaften-Spil«, »Hakon Jarls Död« og ikke mindst det mytologiske fortabelsesdigt <xref poem="oehlenschlaeger1803a0"/>. Samlingen er skrevet under stærk indflydelse fra <a person="steffens">Henrich Steffens</a> og de nye strømninger fra Jena. 

Oehlenschlägers bedste samling udsendtes i <year>1805</year> med titlen <a work="oehlenschlaeger/1805"><i>Poetiske Skrifter</i></a>, indeholdende bla. »Langelands-Reise i Sommeren <year>1804</year>« (En digtkreds på 38 digte), »Jesu Christi gientagne Liv i den aarlige Natur« (En digtkreds på 17 digte) og »Aladdin, eller den forunderlige Lampe« (Et fem-akters lyrisk drama). De 800 siders imposante <i>Poetiske Skrifter</i> står stadig som den største præstation i den tidlige danske romantik.
  </body>
</bio>


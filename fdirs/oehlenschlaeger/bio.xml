<?xml version="1.0" encoding="UTF-8"?>
<bio>
  <body>
Udgivelsen af Oehlenschlägers <A V=oehlenschlaeger/1803><I>Digte</I> (<year>1803</year>)</A> siges, med eftertidens briller på, at indlede den danske 
<A K=romantikken>romantik</A> 
i litteraturen, selvom samlingen ikke vakte nogen særlig opmærksomhed ved dens udgivelse. Digtsamlingen er 
tilsyneladende (for) hurtigt skrevet, og med <A F=grundtvig>Grundtvigs</A> ord ænsedes samlingen »kun af faa og yndedes af 
færre.« Og samlingen medførte ikke det gennembrud Oehlenschläger havde regnet med. <I>Digte</I> indeholder 
dog bla. »Sanct Hansaften-Spil«, »Hakon Jarls Död« og ikke mindst det mytologiske fortabelsesdigt 
<xref digt="oehlenschlaeger1803a0">. Samlingen er skrevet under stærk indflydelse fra Henrich Steffens og de nye strømninger fra Jena. <BR><BR>

Oehlenschlägers bedste samling udsendtes i <year>1805</year> med titlen <A V=oehlenschlaeger/1805><I>Poetiske Skrifter</I></A>, indeholdende 
bla. »Langelands-Reise i Sommeren <year>1804</year>« (En digtkreds på 38 digte), »Jesu Christi gientagne Liv i den 
aarlige Natur« (En digtkreds på 17 digte) og »Aladdin, eller den forunderlige Lampe« (Et fem-akters lyrisk 
drama). De 800 siders imposante <I>Poetiske Skrifter</I> står stadig som den største præstation i den 
tidlige danske romantik.

K:romantikken

  </body>
</bio>


<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1844" author="oldenburg" status="complete" type="poetry">
<workhead>
    <title>Mindeblade</title>
    <year>1844</year>
    <notes>
        <note>Teksten følger Theodor Oldenburg: <i>Mindeblade</i>, P. Chr. Kierkegaard, Kbh., 1844.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
    </notes>
    <pictures>
        <picture src="1844-p1.jpg">Titelbladet til <i>Mindeblade</i> (1844) lyder ,,Mindeblade / om / Theodor Wilhelm Oldenburg, / Præst til Sorterup og Ottestrup. // Smaadigte af den Afdøde. // Udgiver og Forlægger / P. Chr. Kierkegaard. // Kjøbenhavn. / Trykt hos J. C. Scharling. / 1844.''</picture>
        <picture src="1844-p2.jpg">Dedikationen lyder ,,Den Afdødes Fader, / den bedagede, / tungt prøvede Hædersmand / Kammerherre v. Oldenburg, / Commandeur af Dannebroge, / helliges disse Blad / af / Udgiveren.''</picture>
    </pictures>
    <source facsimile="11530808427C_color" facsimile-pages-num="78" facsimile-pages-offset="8">Theodor Oldenburg: <i>Mindeblade</i>, P. Chr. Kierkegaard, Kbh., 1844.</source>
</workhead>
<workbody>

<section>
<head>
    <title>Psalmer, først meddeelte i dansk Missionsblad</title>
</head>
<content>

<text id="oldenburg2019052601">
<head>
    <title>Hjerte-Suk</title>
    <firstline>Du som har givet</firstline>
    <source pages="1-2"/>
    <quality>korrektur1,kilde,side</quality>
</head>
<body>
<poetry>
Du som har givet
Lyset og Livet
Alle, som troe paa din eenbaarne Søn,
Gud i det Høie!
Øre Du bøie
Naadig til Hjertet, som sukker i Løn!

Ny-Aaret blide
Lod Du fremskrive
Ind blev det ringet med Toner fra Sky.
Alle Du samle
Ud fra det gamle
Dødninge-Aar til Dit Liv i det Ny!

Farerne true,
Hjerterne grue,
Verden sig reiser og ruster med Vold,
Kirken i Fare
Gud, Du bevare,
Øge vor Troe paa Dit skjærmende Skjold!

Dødninge-Natten
Himmerigs-Skatten
True at skjule i Syd og i Nord;
Bryd da de sorte
Helvedes Porte!
Lyset og Livet lad seire paa Jord!
</poetry>
</body>
</text>

<text id="oldenburg2019052602">
<head>
    <title>Daabens Engel</title>
    <firstline>Han som sagde: Ikkun den skal stige</firstline>
    <source pages="2"/>
    <quality>korrektur1,kilde,side</quality>
</head>
<body>
<poetry>
Han som sagde: Ikkun den skal stige
Frelst fra Død og Grav til Himmerige,
Som er født paa Ny af Vand og Aand,
Han har sendt sin Engel fra det Høie,
Som for Syndere sit Knæe vil bøie,
Holder Døbe-Bækkenet i Haand.

Engelen er Herrens Ord i Aanden,
Der som Naadens Tjener efterhaanden
Skrider over Jord med Frelsens Bud. —
Er der Ingen ved de danske Strande,
Som til Brødrene i fjerne Lande
Vilde gaae som Englen sendt fra Gud?
</poetry>
</body>
</text>

<text id="oldenburg2019052603">
<head>
    <title>De himmelske Ledsagere</title>
    <firstline>Hvad er det de sjunge, de blide Engle smaae</firstline>
    <source pages="2-4"/>
    <quality>korrektur1,kilde,side</quality>
</head>
<body>
<poetry>
Hvad er det de sjunge, de blide Engle smaae,
Som svæve og som dandse hvor Vuggerne gaae
Og smile sødt til Barnet, som fødtes i Kjød,
Men gylden Arv dog eier i Himmelens Skjød?
De sjunge og de sige:
Der er saa fagert i Himmeriges Rige

Naar Hjertet begynder at høre Verdens Røst,
Og drages hid og did af dens Sorg og dens Lyst
Og snarlig vil forglemme de Engle-Ords Klang,
Dog standser ei i Hjertet de Himmelskes Sang,
De sjunge og de sige:
Der er saa fagert i Himmeriges Rige.

Naar Sjælen tog Bolig i vilde Lysters Huus,
Bedaaredes som Træl i Begjærligheds Ruus,
Som Drømme-Syn de træde for Sjæls-Øiet frem,
Og pege saa vemodig til Sjælenes Hjem,
De sjunge og de sige:
Der er saa fagert i Himmeriges Rige.

Naar Sjælen i Mørket forladt og ene staaer,
Maa sukke og maa bløde af tusinde Saar,
Da drage de af Hjertet den dræbende Piil,
Og trøstende de pege mod Himlen med Smiil;
De sjunge og de sige:
Der er saa fagert i Himmeriges Rige.

Vil Sjælen sig ganske fra Sangen vende bort,
Og elsker Dybets Jubel, i Døds-Natten sort.
Med Taarer gaae de bort fra den lukkede Dør;
Dog tier ikke Sangen, men lyder som før,
De sjunge og de sige:
Der er saa fagert i Himmeriges Rige.

Maae end de i Hjertet ei sjunge meer med Lyst,
Dog lyder deres Sang for det Menneske-Bryst,
De vinke og de kalde til Glæden hos Gud,
De raabe i al Verden hans Kjærlighed ud.
De sjunge og de sige:
Der er saa fagert i Himmeriges Rige.

Saavidt som sig ruller den Jordens runde Bold,
Og Aanderne maa sukke i Dødninge-Vold,
Saavidt de Engle svæve med Saligheds-Ord,
Det Ord fra Livets Drot, til de Døde paa Jord
De sjunge og de sige:
Der er saa fagert i Himmeriges Rige.

Faaer Sjælen først Øre for Livets gode Ord,
Det Ord, det Ord den glemmer ei mere paa Jord,
Sin Barndoms-Engle kjender den atter, de smaae,
Og glad den sjunger med dem som Tonerne gaae;
De sjunge og de sige:
Der er saa fagert i Himmeriges Rige.

Og kommer saa Døden, den sidste tunge Strid,
De klare Toner gjøre den Afskeden blid,
Og da den skuer klart hvad i Speil den har seet,
Med Engles bedste Sang er da Menneskets Eet,
Da sjunge de og sige:
Der er saa fagert i Himmeriges Rige.
</poetry>
</body>
</text>

<text id="oldenburg2019052604">
<head>
    <title>Paaske Løverdag</title>
    <firstline>Imorgen er det en deilig Dag</firstline>
    <source pages="5-6"/>
    <quality>korrektur1,kilde,side</quality>
</head>
<body>
<poetry>
Imorgen er det en deilig Dag,
Med yndigste Morgenrøde.
Da toner Kirken sit bedste Flag,
For Herren stod op af Døde!
Han sank under Spot og Saar i Grav,
Og lagdes i Mørkets Gjemme;
Han tog tilbage det Liv, han gav,
Under Sang af Engles Stemme.

Imorgen er det en deilig Dag,
En Høitid i allen Stunde.
Vi flokkes froe under Kirke-Tag
Med Sang i Hjerter og Munde.
Vi pynte med Grønt vor Kirke-Stoel,
Det bedste, der groer i Have,
Og Lilien har alt vor Foraars-Soel
Lokket frem af Vinter-Grave.

Imorgen er det en deilig Dag
For alle Himmerigs Frænder,
Som troe og vide, Han vandt sin Sag,
Hvis levende Kraft de kjender.
I Kampen han vandt med Døden Bugt,
Slet ikke for sig alene,
Men gjorde Alting saa godt og smukt,
Kun for Støvets Børn at tjene.

Imorgen er det en deilig Dag,
Thi Døden nu staaer til Skamme;
Da Klippen revned i Lynilds-Brag,
Brast Lænkerne med det Samme,
Og Menneske-Aanden, frelst og fri,
Sig løfter med Smiil fra Grave,
Og skimter hiinsides Dødens Sti
Livets favre Blomster-Have.

Imorgen er det en deilig Dag,
For nu er det Foraars Tide,
Vi strøe, med Haab som en afgjort Sag
Vor Sæd over Marker vide;
Guds levende Ord saa godt vi kan,
Vi aarle udstrøe og silde,
Og Regnen faaer nok det tørre Land
Fra vor Herre, Naadens Kilde.

Det give Herren i Himmel-Sal,
Vi vandre maae saa hernede,
Vi nyde kan i vor dunkle Dal
Den Fryd, han lod os berede!
De Levendes Lys os styrke saa,
At Synden maa flye med Sorgen,
At froe fra Støv gjennem Grav vi gaae
Til en evig Paaske-Morgen!
</poetry>
</body>
</text>

</content>
</section> <!-- Psalmer, først meddeelte i dansk Missionsblad -->

<section>
<head>
    <title>Sange ved det danske Missions-Selskabs Sommermøde i Kjøbenhavn, den 14 Juni 1840</title>
</head>
<content>

<text id="oldenburg2019052605">
<head>
    <title>Til Indgang</title>
    <subtitle>Mel.: Enhver som troer og bliver døbt.</subtitle>
    <firstline>I Herrens Huus er godt at boe</firstline>
    <source pages="7"/>
    <quality>korrektur1,kilde,side</quality>
</head>
<body>
<poetry>
I Herrens Huus er godt at boe:
Paa Klippen er det bygget;
Der hviler Sjælen trygt i Roe
Af Aandens Fred omskygget
Der mættes vi af Livets Brød,
Der flyder Glædens Olie sød
Der see vi Himlen aaben.

Vor Fader! Tak for hvad vi fandt
I dine Helligdomme!
Og Tak for Aandens dyre Pant
Paa hvad der end skal komme!
O led i Troens Liv os frem
Ved Ordets Lys at vi vort Hjem
I Himmerig kan finde!
</poetry>
</body>
</text>

<text id="oldenburg2019052606">
<head>
    <title>Før Prædiken</title>
    <subtitle>Mel.: Nu velan vær frisk tilmode.</subtitle>
    <firstline>Mørke over Jorden ruger</firstline>
    <source pages="7-9"/>
    <quality>korrektur1,kilde,side</quality>
</head>
<body>
<poetry>
Mørke over Jorden ruger,
Aander gaae i Trællebaand,
Mangen Sjæl i Støvet knuger
Dødens Gru med tunge Haand.
Ak, i al den dybe Nød,
Hjerteqval og Sjæledød
Er der ei et aabent Øie?
Ei en Lysning fra det Høie?

Jo! et Fader-Øie skuer
Kjærlig ned til Jordens Nød.
Jo! et Lys fra Himlen luer
Klart med Livets Morgen rød.
Thi for alle Suk og Savn
Er der Bod i Jesu Navn:
Midt imellem Dødens Skygger
Jesus Livets Rige bygger.

Vil end Fjenden Sjælen myrde,
Som forladt i Verden gaaer,
Jesus er den gode Hyrde,
Gav sit Liv for sine Faar,
Drog fra Død og Dom os ud,
Lever end for os hos Gud:
Tornekrandsen blev en Krone,
Korsets Troe en Kongethrone.

Alle Fjenders Vælde falder
For hans Kongespiir i Gruus,
Hyrdens milde Stemme kalder
Sandheds Venner til Hans Huus,
Til Hans Huus og til Hans Hjord,
Hvor med Livets gode Ord
Han dem føder og beskytter,
Giver Ly i Fredens Hytter.

Hvert et Hjertes dybe Længsel
Efter Himlen stiller Han,
Bryder gjerne Aanders Fængsel,
Fører dem til Friheds Land,
Sender trofast Frelsens Bud
Til hvert Folk paa Jorden ud,
Og hvor Tidens Fylde kommer,
Springer ud hans Naades Sommer.

Til Hans Favn og i Hans Arme
Komme hver en modig Sjæl!
Jesus vil sig vist forbarme,
Han, som kjender Sine vel.
Lytter dog til Hyrdens Røst!
Griber dog hans rige Trøst!
Jordens Æt, afkast din Byrde!
Følg i Troe den gode Hyrde!
</poetry>
</body>
</text>

<text id="oldenburg2019052607">
<head>
    <title>Efter Prædiken</title>
    <subtitle>Mel.: Guds Godhed ville vi prise.</subtitle>
    <firstline>Hvor sød er dog den Tale</firstline>
    <source pages="9-10"/>
    <quality>korrektur1,kilde,side</quality>
</head>
<body>
<poetry>
Hvor sød er dog den Tale
Om Sjælehyrden god,
Som os fra Dødens Dale
Forløste med sit Blod,
Og end fra Himlens Borg
Sit Naade Aar forkynder
For hver vildfaren Synder
Og læger al hans Sorg!

O lad da Toner milde
Os røre dybt i Aand,
At ei paa Stier vilde
Vi vandre fra Din Haand,
Men følge tro din Røst,
Saa Du ved Dagens Ende
Kan os for Dine kjende,
Og skjænke Livets Lyst!
</poetry>
</body>
</text>

<text id="oldenburg2019052608">
<head>
    <title>Til Slutning</title>
    <subtitle>Mel.: Herre jeg har handlet ilde.</subtitle>
    <firstline>Dybe, stille</firstline>
    <source pages="10-11"/>
    <quality>korrektur1,kilde,side</quality>
</head>
<body>
<poetry>
    Dybe, stille,
    Stærke, milde
Guddoms Ord fra Himmel-Havn!
    Blidt de kalde
    Hjerter alle
I den gode Hyrdes Navn,
Vidner om hvad os er givet:
Jesus er vor Vei til Livet.

    Frelser kjære!
    Tak Dig være
For Din Naade mod vor Jord!
    Tiden rinder.
    Verden svinder.
Evig dog bestaaer Dit Ord!
Med Dit Ord Din Naade varer
Er vort Værn mod alle Farer.

    Drag de mange
    Sjæle bange
Til Dig ved Din Helligaand!
    Allevegne
    Døden segne
For Din stærke Frelser-Haand!
Før os an paa Livets Veie!
Før os ind til Livets Eie!
</poetry>
</body>
</text>

<text id="oldenburg2019052609">
<head>
    <title>Ephata</title>
    <subtitle>(Marc. 7, 34).</subtitle>
    <firstline>Et Suk igjennem Verden gaaer</firstline>
    <notes>
        <note>Cf. <xref bibel="bibelmarkus07,34"/>.</note>
    </notes>
    <source pages="11-12"/>
    <quality>korrektur1,kilde,side</quality>
</head>
<body>
<poetry>
Et Suk igjennem Verden gaaer,
Ei Verden selv det Suk forstaaer.
Som klager for dens Hjerte.
Hvor høit den leer og larmer, dog
Der boer i Hjertets dybe Krog
En svar, en lønlig Smerte.

Men, Christen! Du det Suk forstaaer,
Hvori Alverdens Hjerte slaaer.
Thi det har fyldt Dit eget.
Ja, Du forstaaer den sagte Røst,
Da for Din Herres søde Trøst
Dit Suk, din Sorg er veget.

Din Sjæl har hørt det Ord fra Gud,
Som toner i al Verden ud
Om Livet af hans Naade.
For Livets Kræfter i din Aand
Er brudt og løst Din Tunges Baand,
Guds Ord har løst Din Gaade.

I Verdens Ørk, i golde Støv,
Gaaer Adams-Ætten stum og døv
Og blind for Livets Strømme.
Fra Himlen lyder Herrens Ord
Om Lys og Liv paa dunke Jord;
Men Verden gaaer i Drømme.

Kun naar Guds Ephata i Sind
Slaaer ned som Lyn og trænger ind,
Det lysner over Dale.
Da strømmer Livets Flod i Aand,
Og Læben uden Tungebaand
Om Himlens Lyst kan tale.
</poetry>
</body>
</text>

<text id="oldenburg2019052610">
<head>
    <title>Ormegaarden</title>
    <firstline>Livets Træe udi Haven stod</firstline>
    <source pages="12-14"/>
    <quality>korrektur1,kilde,side</quality>
</head>
<body>
<poetry>
Livets Træe udi Haven stod,
Og gløded med Frugter røde.
Giftig Ormen gnaved dets Rod
Og stinged det brat tildøde.

Ormen yngled og Døden med,
De Levende maatte falde.
Ormen snoede tusinde Leed
Om Menneskehjerter alle.

Guul og gusten gik Døden frem
Og myrdede Liv for Fode,
Svang sit Sværd og fæsted sig Hjem
Hvor Himmelens Afkom boede.

Øgler leve i Kjødet flot
Og volde saa beske Smerter
Tjene troe den Dødninge-Drot,
Som throner paa brustne Hjerter.

Ei der fandtes paa Jord en Sjæl,
Som saare den ikke voved.
Øglen stinged Menneskets Hæl;
Men Christus har knust dens Hoved.

Vrimle Orme end tykt paa Jord,
Dog Seier har Christus vundet.
Er den ,,gamle Slange'' end stor,
Sin Overmand har den fundet.

Slangen snøfted og fryste vred,
Afmægtig i al sin Harme;
For den Stærke sank den dog ned,
Blev qvalt i hans Guddoms-Arme.

Ned steeg Jesus i Ormegrav;
Der stred han for Aander bange,
Slagne Hjerter Lægedom gav,
Og Fængselet tog til Fange.

Ormegaarden i Støvet staaer;
Der Døde med Døde flokkes.
Støvet er ingen Ormegaard:
Der Livs-Træet meer ei rokkes.

Nu staaer Træet og grønnes smukt,
Og visner ei meer i Have,
Drysser alle Dage sin Frugt
Alt over de stille Grave.

Jesus selv er det Livs-Træ nye,
Livs-Æbler dets Frugter røde;
Der mod Døden Sjælen har Ly,
Og mættes med Himmelføde.

Der vi frygte ei Vinter-Storm,
Der skræmmer os ingen Fjende,
Der ei gnaver giftige Orm,
Der kan ikke Døden vinde.

Kronen klinger af Fugles Sang,
Som springe med Fryd paa Qviste
Har vi hørt de Toner en Gang,
Vi ville dem aldrig miste.
</poetry>
</body>
</text>

<text id="oldenburg2019052611">
<head>
    <title>Løverdag Aften</title>
    <firstline>Stille, rolige Aftenstund!</firstline>
    <source pages="14-15"/>
    <quality>korrektur1,kilde,side</quality>
</head>
<body>
<poetry>
Stille, rolige Aftenstund!
Blideligt Forbud om Festen imorgen!
Daler alt Aanden til Hjerte-Grund,
Bringer paa Lys-Vinger Trøsten i Sorgen?
Ordet, det levende klare.
Vil imorgen i luende Røst udfare.

Hører, Brødre paa Jorderig!
Haanden paa Hjertet! og Himlen for Øie!
Sukker i Natten ængstelig,
Hører! det suser jo alt fra det Høie.
Nu er Forventningens Time,
Men imorgen skal alle Guds Klokker kime.
</poetry>
</body>
</text>

</content>
</section> <!-- Sange ved det danske Missions-Selskabs Sommermøde i Kjøbenhavn, den 14 Juni 1840 -->

<section>
<head>
    <title>Nogle af Davids Psalmer</title>
</head>
<content>

<text id="oldenburg2019052612">
<head>
    <title>Den 42 og 43 Psalme</title>
    <firstline>Med tørstig Tunge, med høie Skrig</firstline>
    <notes>
        <note>Cf. <xref bibel="bibelsalme42"/> og <xref bibel="bibelsalme43"/>.</note>
    </notes>
    <source pages="15-18"/>
    <quality>korrektur1,kilde,side</quality>
</head>
<body>
<poetry>
Med tørstig Tunge, med høie Skrig
Hjorten søger den kjølige Kilde;
Saa raaber, o Gud min Sjæl til Dig,
Længes at skue dit Aasyn milde!
Levende Gud! til dig staaer min Hu!
Min brændende Tørst den stille Du!

O, naar skal komme den glade Tid,
Da jeg ind til min Herre mon gange!
See, Taaren mig randt paa Kind saa strid
Bitterlige Dage, og Nætter lange!
Fjenderne spotte mig Dag og Nat:
''Har Herren din Gud dig nu forladt?''

See, derfor bøies mit Hjerte saa,
Derfor banker mit Bryst saa urolig.
Thi det var min Lyst og Sjæls Attraa,
Skaren at følge til Herrens Bolig,
Vandre med dem, der synge for dig
Den jublende Sang med Fryde-Skrig!

Ak, hvorfor sørger, min Sjæl, du saa?
Hvorfor bruse de Tanker saa vilde?
O, bi efter Gud! slaa kun din Lid
Rolig til ham, som er Naadens Kilde!
End skal hans Naade lede mig ud!
Min Frelser er Han, min stærke Gud!

Min Trøst det er imod sorgfuldt Sind,
Dig at mindes paa Flugt og i Farer.
Hør Strømmens Drøn fra Klippe-Tind!
Afgrunden brøler, og Dybet svarer!
Bruse med Brag end Floder i Vaar,
Dog vildere Vover mig nedslaaer!

Om Dagen værner mig Naadens Skjold,
Bøn og Takkesang Natten skal høre.
Min Klippe! mit Liv! i Fjende-Vold
Glem mig dog ei! vend ei bort dit Øre!
Skulde jeg gaae i Sørgendes Dragt,
Som værgeløst Rov for Fjendens Magt?

O, stinger Sværdet saa dybt et Saar,
Knuses Been, og maa Blodet end rinde,
Dog skarpere stinger, værre slaaer,
Og dybere saarer min grumme Fiende,
Tung er hans Spot ved Dag og ved Nat
,,Har Herren din Gud dig nu forladt?''

Ak, hvorfor sørger, min Sjæl, Du saa?
Hvorfor bruse de Tanker saa vilde?
O, bi efter Gud! staa kun din Lid
Rolig til ham, som er Naadens Kilde!
End skal hans Naade lede mig ud!
Min Frelser er Han, min stærke Gud!

O Gud! min Dommer vær Du mit Skjold
Du til Ret og til Frelse mig føre!
Min Klippe! mit Liv! i Fiende-Vold
Glem mig dog ei! vend ei bort dit Øre
Skulde jeg gaae i Sørgendes Dragt,
Som værgeløst Rov for Fjendens Magt?

O, send dit Lys og din Sandheds Skin!
Viis mig Vei ved de Straaler saa klare!
O, for ved dit Lys mig ud og ind!
Ud fra mit Mørke og ud fra Fare!
Ind til dit Huus, hvor hjemme du er,
Det hellige Bjerg, din Throne boer!

O, giv mig Herre at indgaae did,
For dit hellige Alter at træde!
Min Saligheds Gud fra Barndoms Tid
Salved og fyldte min Sjæl med Glæde!
Da skal for dig min Tak bryde ud
Med Cither og Harpe, Gud, min Gud!

Ak, hvorfor sørger, min Sjæl, du saa?
Hvorfor bruse de Tanker saa vilde!
O, bi efter Gud! Din Lid kun slaa
Rolig til Ham, som er Naadens Kilde!
End skal Hans Naade lede mig ud!
Min Frelser er Han, min stærke Gud!
</poetry>
</body>
</text>

<text id="oldenburg2019052613">
<head>
    <title>Den 48 Psalme</title>
    <firstline>Stor er Herren, stor hans Ære</firstline>
    <notes>
        <note>Cf. <xref bibel="bibelsalme48"/>.</note>
    </notes>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
Stor er Herren, stor hans Ære,
Priselig i allen Stund!
Bjerg og Stad, hans Throne bære,
Priis, min Sjæl, af Hjertens Grund.

See, hvor deilig, Landets Glæde,
Zion straaler høit mod Sky!
Paa dets Aas er Herrens Sæde,
Ved dets Fod hans Konge-By!

Mange Borge, stærke, høie
Kneise i den Stad saa prud;
Alle dog om Værn sig bøie
For den faste Borg: vor Gud!

Konger flokkedes i Skare,
Drog mod høien Stad med Bram,
Studsed ved dens Syn det klare,
Skjalv og foer paa Flugt med Skam.

Stolte lod af Gru sig tvinge,
Qvinden liig i Smertens Stund.
Han paa Østen-Vindens Vinge
Feier Skib til Havets Bund!

Syn for Sagn vi fik for Øie
Hos den Herre Zebaoth,
I den Stad, som Han, den Høie
Værner evig mildt og godt!

Lær din Naade os bekjende
I dit Huus med Troens Aand,
Du, hvis Priis til Verdens Ende
Med dit Navn gaaer Haand i Haand!

Retten i din Haand har Sæde!
For din Dom, saa naaderig,
Synger Zions Bjerg med Glæde!
Judæ Døttre fryde sig!

Fæst paa Zions Stad da Øie!
Gak den rundt og stu dens Glands!
See dens Borg og Taarne høie,
Og dens stærke Mures Krands!

O saa byg af alle Kræfter,
Hvor dens blanke Borge staae!
Til den Slægt som kommer efter,
Sagnet lysteligt skal gaae!

Zions Drot i alle Dage
Er vor Gud i Lyst og Nød,
Er den Gud, os vil ledsage
Mildt i Liv og mildt i Død!
</poetry>
</body>
</text>

<text id="oldenburg2019052614">
<head>
    <title>Den 93 Psalme</title>
    <firstline>Under Himlens Konge-Krone</firstline>
    <notes>
        <note>Cf. <xref bibel="bibelsalme93"/>.</note>
    </notes>
    <source pages="20"/>
    <quality>korrektur1,kilde,side</quality>
</head>
<body>
<poetry>
Under Himlens Konge-Krone,
I sin høie Hersker-Pragt,
Sidder Herren paa sin Throne,
Kraft og Høihed er hans Dragt.

Rokkes skal ei Jorderige,
Grundfast staaer det ved dit Bud!
Aldrig skal din Throne vige,
Du fra Evighed er Gud!

Strømme hæve, Strømme hæve
Vældig Røst i Bølgers Slag,
Stormens vilde Stemmer svæve
Over stærke Bølgers Brag!

Stærkere end stærke Vande
Med det vilde Bølge-Brudd,
Mere stærk end Storm i Strande
Er vor Herre, er vor Gud!

Og til alle Dage svinde.
Smykket med din Sanddruhed
Vi dit Vidnesbyrd skal finde.
Og dit Huus, med Hellighed!
</poetry>
</body>
</text>

<text id="oldenburg2019052615">
<head>
    <title>Den 100 Psalme</title>
    <firstline>O, kommer med Glæde</firstline>
    <notes>
        <note>Cf. <xref bibel="bibelsalme100"/>.</note>
    </notes>
    <source pages="21"/>
    <quality>korrektur1,kilde,side</quality>
</head>
<body>
<poetry>
O, kommer med Glæde
For Herren at træde
Og prise med jublende Lyd!
O Jord! for Hans Øie
Du ydmyg dig bøie.
Tilbede med Tak og med Fryd!

Thi Herren er ene
Den Gud vi skal tjene!
Og mærker, hvad han haver gjort:
Hvad vi ei formaaede,
Det gjorde hans Naade:
Thi vi blev hans Folk og hans Hjord!

Med Takke-Sangs Tone
Og Bøn for hans Throne
Gaaer ind og velsigner hans Navn!
Thi altid skal raade
Hans Sandhed og Naade,
Og kjærlig og evig Hans Favn!
</poetry>
</body>
</text>

<text id="oldenburg2019052616">
<head>
    <title>Den 110 Psalme</title>
    <firstline>Til min Herre har Herren sagt</firstline>
    <notes>
        <note>Cf. <xref bibel="bibelsalme110"/>.</note>
    </notes>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Til min Herre har Herren sagt:
Sid hos min Høire med Ære,
Til Fienderne blive dig underlagt!
Din Fodskammel skal de være!

Konge-Spiret vil Herren dig
Sende fra Zions Høie,
At Fienderne dermed du vældelig
Skal trænge og tvinge og bøie!

Har du seiret, til Fiendens Gru,
Skal og dit Folk med Ære,
I hellig Smykke, med villig Hu
Dig Offer og Skjænk frembære!

Ja! naar Seiren har stillet Kiv
Herre skal Mange dig kalde,
Af Morgenrøden, som Moders-Liv,
Som Dug skal dit Afkom falde!

Herren svor, som betænker sig
Ikke som Mænd paa Jorden:
En Præst du være skal evindelig
Af Melchisedeks Orden!

Herren er hos din høire Haand,
Konger skal knuses og bløde,
Han Hedninger dømmer med Retfærds Aand,
Og Dalene fyldes med Døde!

Hovedet over det store Land
Knuses, for Kampen det voved, —
Han Selv skal drikke af Bækkens Vand
Og løfte med Glæde sit Hoved!
</poetry>
</body>
</text>

<text id="oldenburg2019052617">
<head>
    <title>Den 1ste Psalme</title>
    <firstline>Held den Mand, som ei vil træde</firstline>
    <notes>
        <note>Cf. <xref bibel="bibelsalme1"/>.</note>
    </notes>
    <source pages="23"/>
    <quality>korrektur1,kilde,side</quality>
</head>
<body>
<poetry>
Held den Mand, som ei vil træde
I de Ondes skjulte Raad,
Tog ei Plads paa Spotter-Sæde,
Tog ei Deel i syndig Daad,
Men hvis Hu til Herren stunder,
Dag og Nat hans Lov begrunder!

Som et Træ ved Bækkens Bredder
Spirer rigt og grønnes smukt,
Frodig han sin Krone spreder,
Staaer i Høst med gylden Frugt;
Aldrig skal hans Blad affalde,
Blomstre skal han Dage alle.

Som for Stormen Avner fare,
Skal de Onde brat forgaae;
De skal med de Frommes Skare,
Ei paa Dommens Dag bestaae;
Gud de Godes Veie kjender,
Men med Gru de Ondes ender.
</poetry>
</body>
</text>

<text id="oldenburg2019052618">
<head>
    <title>Den 23 Psalme</title>
    <firstline>Min Hyrde er den Herre god</firstline>
    <notes>
        <note>Cf. <xref bibel="bibelsalme23"/>.</note>
    </notes>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
Min Hyrde er den Herre god,
Som giver Alt i Overflod,
Ei Nød hos ham jeg lider!
Paa grønne Eng han med mig gaaer,
Hvor Blomsten dybt i Græsset staaer.
Og sagte Voven glider.

Han drager mildt til sig min Sjæl,
Paa Sandheds Vei mig fører vel,
Alt for sit Navn det gode.
Om jeg end eengang stride skal
Igjennem Dødens Skygge-Dal,
Jeg er dog vel tilmode.

Jeg Dødens Farer frygter ei,
Du følger mig jo selv paa Vei,
Din Kjæp og Stav mig trøster.
Du ved Dit Bord, trods Fiendens Skrig
Med Glædens Olie salver mig,
Og med dens Viin forlyster

Jeg veed det vist, din Miskunhed
Skal følge kjærlig mine Fjed
I alle Livets Dage,
Og i Dit Huus, o kjære Gud!
Til alle Timer rinde ud,
Jeg skal min Bolig tage.
</poetry>
</body>
</text>

<text id="oldenburg2019052619">
<head>
    <title>Den 24 Psalme</title>
    <firstline>Herren eier den hele Jord</firstline>
    <notes>
        <note>Cf. <xref bibel="bibelsalme24"/>.</note>
    </notes>
    <source pages="24-26"/>
    <quality>korrektur1,kilde,side</quality>
</head>
<body>
<poetry>
Herren eier den hele Jord,
Hele dens Fylde fra Syd til Nord
Han ene har i Hænde.
Han grunded den fast paa det store Hav,
Floden til levende Hegn det gav,
Urygget til Verdens Ende.

Hvem skal times den Naade stor,
Komme til Bjerget, hvor Herren boer,
I Herlighedens Rige?
Kun den, som i Hjerte er reen og Haand,
Har ikke Falskhed og Løgn i Aand,
Vil ikke sin Broder svige.

Ham velsigner den gode Gud,
Sender og til ham sit Naadens Bud,
Vil Salighed ham give.
Thi det er den Slægt, som vil søge Dig,
Søger med Længsel evindelig
Hos Israels Gud at blive.

Løfter Eder saa høit I kan,
Porte og Dørre i alle Land!
Lad Ærens Drot inddrage?
Og hvem er saa vel denne Ærens Drot?
Det er den Herre Gud Zebaoth,
Høilovet i alle Dage!

Løfter Eder saa høit I kan,
Porte og Dørre i alle Land!
Lad Ærens Drot inddrage!
Almægtig og stærk er den Ærens Drot,
Det er den Herre Gud Zebaoth,
Høilovet i alle Dage!
</poetry>
</body>
</text>

</content>
</section> <!-- Nogle af Davids Psalmer -->

<section>
<head>
    <title>Christelige Psalmer</title>
</head>
<content>

<text id="oldenburg2019052620">
<head>
    <title><num>1.</num>Stille, Hjerte, vær nu stille!</title>
    <toctitle><num>1.</num>Stille, Hjerte, vær nu stille!</toctitle>
    <indextitle>Stille, Hjerte, vær nu stille!</indextitle>
    <linktitle>Stille, Hjerte, vær nu stille!</linktitle>
    <subtitle>Mel.: Herre jeg har handlet ilde.</subtitle>
    <firstline>Stille, Hjerte, vær nu stille!</firstline>
    <source pages="26-27"/>
    <quality>korrektur1,kilde,side</quality>
</head>
<body>
<poetry>
Stille, Hjerte, vær nu stille!
Slaae nu rolig i min Barm!
Verdens Støi dig ei forvilde!
Luk dit Øre for dens Larm!
Lad os gaae, hvor Graven vinker,
Straalen gjennem Natten blinker!

Ja, i stille Aftentimer
Lad til Jesu Grav os gaae,
Medens Bedeklokken kimer,
Knæle, hvor vor Frelser laae,
Synge saa med dæmpet Stemme
Om den Fred, som der har hjemme!

Ak, saa vidt som Øiet skuer,
Grav ved Grav paa Jorden staaer;
Ned til disse lave Tuer
Livets Vei i Støvet gaaer.
Ak, maa ikke Hjertet bløde
Ved at boe imellem Døde!

Verden leer og vil forglemme
I sin Lyst, at Kjød er Høe.
Altid dog en Alvorsstemme
Hvisker lønlig: du skal døe!
Syndens Barn, du skal nedstige
Til din Arv i Dødens Rige!

Blandt de mange sorte Grave
Glimter Lys dog over een:
Det er hist det lille, lave
Gjemmested for Jesu Been!
Der, hvor han i Døden blunded,
Har mit Hjerte Livet fundet!

O, det er saa sødt at dvæle
Ved den kjære Jesu Grav!
Her jeg vil med Lovsang knæle,
Takke ham for hvad han gav,
Til hans Grav mit Hoved hvile:
Over Graven Stjerner smile.

Ja, din Død, o Jesu milde!
Overvandt min Synd og Død.
Derfor er mit Hjerte stille.
Fyldt med Livets Glæde sød!
O, jeg skal ved Dig opstige
Til min Arv i Himlens Rige.
</poetry>
</body>
</text>

<text id="oldenburg2019052621">
<head>
    <title><num>2.</num>Din, o Jesu, din at være</title>
    <toctitle><num>2.</num>Din, o Jesu, din at være</toctitle>
    <indextitle>Din, o Jesu, din at være</indextitle>
    <linktitle>Din, o Jesu, din at være</linktitle>
    <subtitle>Mel.: Naglet til et Kors paa Jorden.</subtitle>
    <firstline>Din, o Jesu, din at være</firstline>
    <source pages="27-28"/>
    <quality>korrektur1,kilde,side</quality>
</head>
<body>
<poetry>
Din, o Jesu, din at være
Er min Lyst og al min Ære,
Din i Liv og din i Død.
Under alle Korsets Stride
I dit Fodspor vil jeg stride,
Finde Kampens Time sød!

Ja, jeg veed, kun den skal finde
Ærens Krands, hvor du er inde,
Ærens Krands og Livets Fred,
Som, trods alle Livets Farer,
Fjendens Svig og Mørkets Snarer,
Trolig gaaer i dine Fjed!

Under Korset vil jeg træde,
Bære det med stille Glæde;
Korset, Frelser, er jo dit!
Gaaer min Vei i mørke Dale,
Dog mit Maal i Himlens Sale
Skuer Øiet fro og frit.

Før mig kun hvor Døden truer,
Før mig gjennem Trængsels Luer,
Gjennem Storm paa vilden Hav!
Som du vil, o Jesu kjære,
Naar kun du, kun du vil være
Selv min stærke Støttestav!

Af din Naades Lys omstraalet,
Led mig selv paa Vei til Maalet,
Mens jeg vandrer her paa Jord!
Og naar Korsets Tid er omme,
Til din Himmel lad mig komme,
Hvor i Herlighed du boer!
</poetry>
</body>
</text>

<text id="oldenburg2019052622">
<head>
    <title><num>3.</num>I Jesu Navn skal alting skee</title>
    <toctitle><num>3.</num>I Jesu Navn skal alting skee</toctitle>
    <indextitle>I Jesu Navn skal alting skee</indextitle>
    <linktitle>I Jesu Navn skal alting skee</linktitle>
    <subtitle>Mel.: Jeg veed et evigt Himmerig.</subtitle>
    <firstline>I Jesu Navn skal alting skee</firstline>
    <source pages="29"/>
    <quality>korrektur1,kilde,side</quality>
</head>
<body>
<poetry>
I Jesu Navn skal alting skee,
Hvad endes skal med Ære,
Med Naade han dertil maa see,
Hans Haand med Kraft det bære!

Et Ord udgaaer i Jesu Navn,
Og Aandens Kraft det følger,
Det toner fra den høie Stavn,
Som gaaer paa Verdens Bølger.

Det lille Ord i Jesu Navn
Har Klang med Guddoms Kræfter,
Med Himmelkald til Frelser-Favn
Og evigt Liv herefter!

Ved ham det Ord velsignet er,
Saa stærkt og dog saa stille,
I Jesu Navn det Største skeer,
Ei mindre dog det Lille.
</poetry>
</body>
</text>

<text id="oldenburg2019052623">
<head>
    <title><num>4.</num>Det vorde Lys paa viden Jord!</title>
    <toctitle><num>4.</num>Det vorde Lys paa viden Jord!</toctitle>
    <indextitle>Det vorde Lys paa viden Jord!</indextitle>
    <linktitle>Det vorde Lys paa viden Jord!</linktitle>
    <subtitle>Mel.: Enhver, som troer og bliver døbt.</subtitle>
    <firstline>Det vorde Lys paa viden Jord!</firstline>
    <source pages="29-30"/>
    <quality>korrektur1,kilde,side</quality>
</head>
<body>
<poetry>
Det vorde Lys paa viden Jord!
Den lange Nat henfare
For Straaleglandsen i Guds Ord,
Den Morgenstierne klare,
Som varsler mild om Middags-Sol,
Der lyse skal fra Pol til Pol
Med Jesus, naar han kommer!
</poetry>
</body>
</text>

</content>
</section> <!-- Christelige Psalmer -->

<section>
<head>
    <title>Digte ved forskellige Lejligheder</title>
</head>
<content>

<text id="oldenburg2019052624">
<head>
    <title>Skildring af hans indre Liv</title>
    <subtitle>(fundet efter hans Død blandt hans Papirer).</subtitle>
    <firstline>Jeg kan ei lee hvor Alle lee</firstline>
    <source pages="30-35"/>
    <quality>korrektur1,kilde,side</quality>
</head>
<body>
<poetry>
Jeg kan ei lee hvor Alle lee,
Ei altid jeg med Smiil kan see
Hvad andre kunde juble ved;
Ja tit med Suk og Sorg jeg leed,
Hvor Glæden som Orkanen fløi,
Saa stærk, saa vild, saa fuld af Støi!
Og ofte i den største Lyst
Dybt sukked Hjertet i mit Bryst;
Naar høiest Glæden om mig lød,
En Taare fra mit Øie flød, —
Hvorfor? Hvorfor? det veed jeg ei,
Hvo kjender Hjertets skjulte Vei? —

<nonum><center>* * *</center></nonum>

Der var en Tid, der var en Tid,
Og ofte stunder Hjertet did,
I Ungdoms stærke Drømme-Aar,
Som endnu for mit Øie staaer
Som Livets klare Morgenrød,
Hvorom Erindringen er sød,
Da efter Barndoms kolde Gny
Jeg vaagnede til Liv paa Ny;
Da kunde Hjertet drømme frit,
Og alle Tanker flyve vidt,
Med Phantasiens Vingeslag
Min Aand sig hæved, skjøndt kun svag,
Den svæved mod den Himmel blaa
Med Alle blanke Stjerner paa,
Den foer saa vid som Jord er rund,
Den nynned i den grønne Lund,
Den drømte blidt ved Bækkens Seng
Og glad ved Blomsterne i Eng!
Og drømte jeg om Sorg og Død,
Da var dog selv Drømmen sød,
Thi som et venligt Drømme-Billed
Sig Døden selv for mig fremstilled!
Ja drømte jeg om Sorg og Død,
Jeg kunde, selv i Drømmens Skjød,
Dog føle Glædens stærke Lyst
Med dybe Toner i mit Bryst;
Og følte jeg det kolde Tryk
Af Taagen om mig, mørk og tyk,
Mit Øie kunde meer end græde.
Det kunde straale klart af Glæde,
Min Røst sig hæve høit i Fryd,
Og klinge med i Glædens Lyd
Og tale Spøgens muntre Ord,
Hvor Vittighedens Pile foer,
Og blive stormende og vild
Som Kindens Blus, og Øiets Ild!

<nonum><center>* * *</center></nonum>

En bedre Dag end den oprandt,
En Dag da alle Taager svandt,
Da Nattens Skygger maatte fly,
Da blev min Glæde født paa Ny,
Da var det meer ei Morgen Skjær,
Der kæmped mod den mørke Hær,
Da var det Solen selv som steeg
Med Straale-Krands, mens Natten veeg,
Hvor for var mørkt, der blev nu lyst,
Det klang som Fugle-Sang i Bryst,
Og i den lyse Morgen-Stund
Der spired i mit Hjertes Grund
Saa mangen Blomst saa skjøn og blid,
Som Engen boer ved Sommer-Tid.
Da tyktes mig var Gaaden løst,
Som havde for omspændt mit Bryst,
Da fik jeg Bod for bange Kaar,
Og Lægedom for dybe Saar,
Nu Hjertet roligt blev og stille,
Nu lagde sig de Storme vilde;
Ja! Glæden med den stille Fred
Udsprang som Blomst af Kjærlighed!
Thi denne klare Morgen-Stund
Den Morgen-Stund med Guld i Mund,
Oprandt for mig da <w>Hun</w> blev min,
Den kjære Kvinde faur og fiin,
Den Kvinde, som saa hjertelig
Og ømt har knytted sig til mig,
Som trolig ved min Side gaaer
I blide og i trange Kaar,
Som gjør saa hyggeligt et Hjem,
Som lokker Smiil og Glæde frem,
Og gjør som Moder til de Smaa
Min Bane dobbelt let at gaae,
Som eier og som skjænker Fred
Ved Troe og Haab og Kjærlighed!

<nonum><center>* * *</center></nonum>

I denne stille Lykkes Kreds
Jeg skulde være utilfreds?
Med denne Glæde denne Ro
Der skulde Mismod hos mig boe?
Og Hjertet, som har slig en Skat,
Kun skulde føle sig forladt,
Kun skue Alt, hvad Livet gav,
Som Natten sort og Livets Grav?
Ja, glemme Gud, som gav mig meer,
End noget jordisk Øie seer:
Som skjænked mig ved Jesu Tro
I Hjertet Haab og Fred og Ro,
Som klarede mit Øies Lys,
Som gav mig Trøst mod Dødens Gys,
Som gav mig Ord, som gav mig Røst,
At tale om den dybe Trøst,
Der giver Seier over Død,
Der fører os til Hvilen sød
Til Hvilen sød fra Jordens Dal
Til Broderen i Himmel-Sal!

<nonum><center>* * *</center></nonum>

O! jeg har følt saa haardt et Stød!
O! jeg har seet min Christians Død!
Seet Døden kjæmpe mod hans Liv,
Har seet ham blive kold og stiv!
O! jeg har seet den snevre Seng -
Det haarde Leie for min Dreng —,
Jeg gik med ham den tunge Gang
Til Graven under Klokke-Klang,
Som runged ud: nu er han død!
Nu er din lille Christian død!
O! jeg har klaget ved hans Grav,
Da Herren tog hvad Herren gav!
O! jeg har sukket, jeg har grædt
Til jeg af Graad og Suk var træt,
O! jeg har raabt paa Christians Navn
Min lille kjære Christians Navn,
Med bittre Taarer, bittert Savn!
Men selv da Taaren stridest randt,
Selv da jeg Korset tungest fandt,
Da høiest Klage-Raabet lød.
Og dybest Suk fra Hjertet flød,
Da svandt dog ei mit Haab min Troe,
Da svandt dog ei den dybe Ro,
Som gyder Lægedom i Bryst,
Og giver knuste Hjerte Trøst,
Da hvidsked Aanden mig i Løn:
,,O græd ei, græd ei for din Søn!
Han sover godt og hviler sødt!
O mindes dog: hvad her er dødt
Skal herlig vækkes op paa Ny
Til evigt Liv i Himmel-By!''
Da mildnedes min Klage-Røst,
Og Lyset skimted i mit Bryst,
Da hørte jeg i Klokkens-Klang
Er Dødens Bud, men Englesang,
Hvormed de ham som nys laae Liig,
Nu ringed ind i Himmerig,
Og takked — skjøndt med Taarer — Gud,
Som fører Alting herligt ud.

<nonum><center>* * *</center></nonum>

[Men kjender du det Moder kjær!
Og har Du følt det hvad det er
Naar alle Nerver sittre saa,
Naar alle Pulse banke saa
Naar Afmagt trykker, knuger saa,
Som skulde brat man nu forgaa!
O! kjender du det Moder kjær!
Og har du følt det hvad det er
At <w>mærke</w> Livets Glød saa svag,
At see dets Lue svinde hen
Saa pludselig og brat, som den
Udslukkes skulde næste Dag!
Hvad Under om et Taage-Slør
Fra Verden mig bortdrog mit Syn
Hvad Under vel, om den, som døer,
Kun seer den, <w>lysest</w>, som et Lyn,
Der funkled i et Øieblik
Og i den sorte Nat forgik?]
</poetry>
</body>
</text>

<text id="oldenburg2019052625">
<head>
    <title>Vuggevise</title>
    <subtitle>(efter det Tydske).</subtitle>
    <firstline>Det er mørkt, og mens ved Midnatstide</firstline>
    <source pages="36-38"/>
    <!-- TODO: Originalen her: https://books.google.dk/books?id=IDTq5brBOJMC&pg=PA64&lpg=PA64&dq=mutterliebe+in+die+dunklen+gedicht&source=bl&ots=yMk4qHGEwC&sig=ACfU3U2OhZ2QqESA0z-v8JPW_AyxAMtPPA&hl=en&sa=X&ved=2ahUKEwii6LjWnvHkAhVCqaQKHTVOBMMQ6AEwDHoECAkQAQ#v=onepage&q=Nachtgebet%20einer%20Mutter&f=false -->
    <!-- Meta Heusser-Schweizer og ikke Christoph Agthe skrev tilsyneladende originalen. Metas første udgave på 14 strofer, som her findes oversat kan ikke findes, men følgende strofer kunne findes af en anden udgave:

T:Nachtgebet einer Mutter

Dunkel ists, des Lebens laute Töne
Sind verstummt in tiefer Mitternacht;
Sterne wandeln dort in lichter Schöne,
Alles schlummert, nur die Liebe wacht.

Mutterliebe hier in dunkler Tiefe,
Mutterliebe dort im Himmelslicht!
Ruhe, Herz! Wenn deine Lieb' entschliefe:
Jene Liebe schläft noch schlummert nicht.

Birg sie, Herr in deinen treuen Armen,
Heile du der Sünde frühen Schmerz!
Leite ihren Gang durch dein Erbarmen:
Weißt ja um das arme Menschenherz!

Schlummert denn in eures Hirten Namen,
Kindlein, der sein Reich euch zugesagt!
Sein Verheißen bleibet Ja und Amen:
Nächte flieh'n, — der ew'ge Aufgang tagt!
-->
    <quality>korrektur1,kilde,side</quality>
</head>
<body>
<poetry>
Det er mørkt, og mens ved Midnatstide
Livets Røst er taus, og stille Vei
Alle Nattens klare Stjerner stride,
Sover Alt — kun Kærligheden ei.

Moderkærlighed i dunkle Dale!
Moderkærlighed i Himmelsal!
Hjerte! sank <w>din</w> Kjærlighed i Dvale,
Rolig! <w>hiin</w> dog aldrig slumre skal.

Eder har den ikke glemt, I kjære!
I! mit Livs de favre Blomster smaae!
Sov kun sødt! Forgjæves Englehære
Ei paa Vagt om Barnevuggen staae.

Her er Bethel, Porten til Guds Rige,
Her Guds Engle stige op og ned,
Englevagten stærk og mild tillige
Alle Smaae fik af Guds Kjærlighed.

Er det sagte Vift af Englevinge,
Som husvaler mig saa sødt i Løn?
Mere dog end Engle selv kan bringe
Søger Troen i sin Længselsbøn.

Du, som vil de Smaae i Favnen have,
Taler kjærlig Trøst til Mødres Aand,
Kom til disse Smaae med Naadens Gave
Læg paa dem din gjennemstungne Haand.

Dine er de, Dem du mig har givet,
Lægger atter i dit Skjød jeg ned
O besegl dem der paa ny til Livet,
Lær dem at forstaae din Kjærlighed!

Havde jeg ei dig du Trøstemilde!
Saae jeg hen til Livets skarpe Skjær,
Da for mine Børn flød Taarens Kilde,
Men du lever, og du har os kjær.

Gjem dem i din Favn, for Syndens Smerte
Dem en tidlig Lægedom bered!
Ak du kjender Støvets svage Hjerte,
O saa styr da deres Gang og Fjed!

Arved de fra Fader og fra Moder
Synd og Feil med Hjertets første Slag,
Lad fra dig dem arve bedre Goder:
Frelsen du har kjøbt paa Korsets Dag!

Skriv i Livets Bog du deres Navne,
Hine ny, som Verden kjender ei!
Du med helligt Samfundsbaand dem favne,
Skal i Verden stilles deres Vei.

Skal da deres Gang i Natten stride.
Deres Klage til mit Øre naae,
O saa lad af Smertens bittre Kvide
Skjønnere din Livsens Kraft fremgaae.

Vogt du dine Lam! og lad mit Øie
Aldrig see paa fremmed Eng dem gaae,
Men en Gang paa Paradisets Høie
Gladelig om deres Hyrde staae.

Sov da, Børn, i Hyrdens Arme rolig!
Ja og Amen bliver hvert hans Ord
Han har lovet Eder Himlens Bolig
Natten gaaer — det dages over Jord.
</poetry>
</body>
</text>

<text id="oldenburg2019052626">
<head>
    <title>Til hans Kone ved deres yngste Søns Fødsel</title>
    <firstline>Takker Herren, thi han er god</firstline>
    <source pages="38-41"/>
    <quality>korrektur1,kilde,side</quality>
</head>
<body>
<poetry>
Takker Herren, thi han er god,
Og evig varer hans Naade!
Stoler paa ham med trøstig Mod,
Som giver paa salig Maade,
Giver for Sorger herlig Bod,
Veed altid ret at raade!

Vaander Sjælen sig end i Nød,
Og sukker i bitter Kvide,
Gruer med AngesHen end for Død,
Og bruser i Taarer stride,
Faderen skjænker dog Lise sød,
Hjelper sit Barn <w>itide</w>.

Maatte, som Orm i Støvet, du
Snoe dig i Smerter svare,
Almagtens Eier i et Nu
Drog Dig af Dødens Fare,
Han dig for Kval og Dødens Gru
Gav Livets Lys det klare.

Stod Du end nær ved Dødens Port
I Sjæle-Sorg og Pine,
Fri dog for Nattemulmet sort
Du smiler glad blandt Dine,
Det har den levende Hjelper gjort,
Som ei kan glemme Sine.

Holder kun Hjertet ved ham i Troe,
Ham, det Levendes Kilde,
Ikke i Nøden det fattes Ro,
Hjelper han end lidt silde,
Sender fra høie Himmelbo
Styrkende Engle milde.

Føle vi end at smaa vi er
Vor Kraft saa snart til Ende,
Dog vi vide, naar i vort Leer
I Troe vi ham bekjende,
Han med Kjærlighed til os seer,
Ærer os uden Ende.

Bad, som et Barn, til Ham du from,
Som throner i Himle høie,
Visselig ei din Bøn var tom,
Han vilde til den sig bøie.
Om end lidt høi din Klage kom
Det regner han ei saa nøie.

Tyktes dig end, o Kvinde kjær,
Vente-Timerne mange,
Han, over hvem din Sjæl nu leer.
Dig trøster for Timer bange;
Ved din Smerte han født nu er
Til Evigheds-Aarene lange.

Fred da med dig min Hustru blid,
Paa Barnemoder-Leie!
Fred med din Lille til evig Tid
Guds Fred paa alle Veie!
Eengang den følge Eder did,
Hvor evigt Godt vi eie.

Smiil du Smaa, ved din Moders Bryst
Og Moder, smiil ved din Lille!
Seer du, du fandt en herlig Trøst,
Kom den end lidt silde,
Seer du den dybe Hjertens-Lyst,
Faderen give vilde!

Han har skuet din Troe, din Bøn,
Og talt dit Hjertes Sukke,
Han beslutted og mildt i Løn
Din Hjerte-Sorg at slukke.
Gav Dig en levende Trøst, en Søn,
Englen i Barne-Vugge. —

Takker vi saa den Herre god,
Som har den evige Naade,
Ham som i Nød os ei forlod,
Men styred os Alt til Baade,
Ham som i Sønnens dyre Blod
Har klaret den dunkle Gaade. —
</poetry>
</body>
</text>

<text id="oldenburg2019052627">
<head>
    <title>Den 5te Mai 1842</title>
    <toctitle>Den 5te Mai 1842, Christi Himmelfartsdag</toctitle>
    <subtitle>(Christi Himmelfartsdag).</subtitle>
    <firstline>Her vexler Lys og Skygge</firstline>
    <source pages="41"/>
    <dates>
        <event>1842-05-05</event>
    </dates>
    <quality>korrektur1,kilde,side</quality>
</head>
<body>
<poetry>
Her vexler Lys og Skygge,
Hvor lavt vor Hytte staaer;
Mens her i Støv vi bygge,
Tidt Sky for Solen gaaer.
Af Kjærlighed udspringer
Dog Fugl med Blomstervinger,
Som synger glad om Lys.

Det Lys fra Himlen kommer,
Som aldrig slukkes ud
Hvor Kærlighedens Sommer
Er evig klar for Gud.
Naar Hjertet barnligt flammer,
Det Lysets Glød annammer,
Bestraales blidt deraf.

Vor Herre god histoppe
Er selv den Sommer-Sol,
Der hvor paa Sjernetoppe<note>Stjernetoppe] Sjernetoppe</note>
Er sat hans gyldne Stol.
Af Livets Lys han give
En Straale dig i live,
Som Død ei slukker ud.
</poetry>
</body>
</text>

<text id="oldenburg2019052628">
<head>
    <title>Til hans Svigerforældre engang ved Nytaar</title>
    <firstline>Et Aar er atter svundet</firstline>
    <source pages="42-43"/>
    <quality>korrektur1,kilde,side</quality>
</head>
<body>
<poetry>
Et Aar er atter svundet
Med Fryd og Sorger hen
Og mangen Dag er rundet,
Vi gjerne saae igjen.
Men blandt de mange Dage,
Som bragte Glæde med.
Er ingen lagt tilbage
Foruden Kjærlighed.

Af Kjærlighed vi have
Alt Godt og Skjønt, vi har,
Og Kjærlighedens Gave
Til Deel os altid var.
Vor Fader! og vor Moder!
Vort Hjerte klart det veed,
Vor Lykke vore Goder,
Vi skylde Kjærlighed.

Hvad skulde vi vel give
For Eders Kjærlighed,
Og hvad skal Lønnen blive,
Som vi ei rødmed ved?
Vor Fader og vor Moder!
I vore Tanker veed,
For alle Eders Goder,
I har vor Kjærlighed.

Hav Tak for svundne Dage,
For hvert et Øieblik,
Hver Fryd vi kunde tage
Og vi af Eder fik,
Og medens Aaret svinder
Og bringer Glæde med
Vort Hjerte Eder binder
En Krands af Kjærlighed.
</poetry>
</body>
</text>

<text id="oldenburg2019052629">
<head>
    <title>Sølvbryllups-Sang</title>
    <toctitle>Sølvbryllups-Sang (til hans Svigerforældre)</toctitle>
    <subtitle>(Til hans Svigerforældre).</subtitle>
    <firstline>Naar Sæden, som i Ungdoms-Vaar</firstline>
    <source pages="43-45"/>
    <quality>korrektur1,kilde,side</quality>
</head>
<body>
<poetry>
Naar Sæden, som i Ungdoms-Vaar
Blev saaet med Haab og Glæde,
Op spirer smukt i ældre Aar,
Og Frugterne fremtræde,
Da bliver Haabets lyse Glands
Af Kjærlighedens Flamme
Til Mindets milde Sommerkrands,
Og Kjærlighed den Samme.

See, fem og tyve Aar forsvandt,
Med dem er meget svundet,
Dog visned ei, mens Tiden randt,
Den Krands, som da blev bundet,
Da Brud og Brudgom Haand i Haand
Forenede sig glade,
Thi Kjærlighedens lyse Aand
Foryngede dens Blade.

Nu skuer Sjælens Øie fro
Paa Aarene tilbage.
Der gik i Kamp, der gik i Ro,
Med vexelrige Dage,
Men aldrig dog omskiftet har
Den Kraft, der bar dem alle:
Den Plante, Hjerte-Grunden bar,
Seer aldrig Løvet falde.

Hvor Lysne mildt som Sommer-Lyn
De mange Minder klare!
Idag de staae for Aandens Syn
Som dobbelt dyrebare;
Og glimter ikke hvert især
Som Livets glade Minder;
Sølvbryllupsdagens Aftenskjær
Dem alle blidt beskinner.

Seer Kredsen nu om Eder staaer,
Og tag vor Tak, I Kjære,
Hvad Læbens Ord kun svagt formaaer,
Vi dybt i Hjertet bære:
Og seer af barnlig Kjærlighed
Den Brudekrands vi slynge.
Den Mindste, som i Dag er med
Skal lære at forynge!

Saa far da hen med Lys og Fred,
Du Dag saa riig paa Glæde!
Velsignelsen, du bringer med,
End længe sødt fremtræde!
Velsignet vær til evig Tid
Vor Fader og vor Moder!
Gud gjøre Eders Aften blid
Med alle Livets Goder.
</poetry>
</body>
</text>

<text id="oldenburg2019052630">
<head>
    <title>Sang</title>
    <toctitle>Sang til Deres Majestæter Kongen og Dronningen</toctitle>
    <subtitle>(Til Deres Majestæter Kongen og Dronningen fra Bønderne paa Frederikslunds Gods).</subtitle>
    <firstline>Kong Christian! Vi hilse Dig glade med Sang</firstline>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Kong Christian! Vi hilse Dig glade med Sang,
Vor Fader paa Dannemarks Throne:
Thi faderlig Omhu for Bondens Trang
Du arved med Frederiks Krone.
      Velkommen da vær,
      Vor Konge kjær!
Thi Bonden staaer Kongens Hjerte nær,

Vor Dronning! Velkommen vi byde og Dig
Du Moder for alle de Ringe!
Paa Mildhed og Blidhed Din Sjæl er riig,
Vor Tak vi med Kjærlighed bringe.
    Vor Dronning saa prud
    Kong Christians Brud
Vor Moder velsigne Himlens Gud.

Gid længe I stande med Fryd og med Fred,
For Styre t i Dannemarks Rige
Vort Fædreland times alt Godt derved!
I Lys og i Lykke det stige!
    Ved Kærligheds Haand
    Med Troskabs Baand
Til Kongen er knytted Folkets Aand.
</poetry>
</body>
</text>

<text id="oldenburg2019052631">
<head>
    <title>Til hans Ven og Svoger W. Rothe</title>
    <subtitle>ved hans Udenlandsreise Aaret 1825.</subtitle>
    <firstline>Ei Guld har min Haand og ei Sølv jeg formaaer</firstline>
    <source pages="46-47"/>
    <quality>korrektur1,kilde,side</quality>
</head>
<body>
<poetry>
Ei Guld har min Haand og ei Sølv jeg formaaer
At medgive Vennen i Minde,
Men hvad jeg kan give af Hjertet du faaer,
Skjøndt kraftigt det lever derinde:
Hvad Hjerterne føle i Hjertet kun boer,
Og ei mægter Tungen at føre det Ord .

Saalænge som Livet end smiler Dig huldt,
Og Lykken Dig funkler imøde,
Saalænge Dit Hjerte af Glæden er fuldt
Og nagende Sorger er døde
Saalænge at leve o Himmel, ham giv!
Saalænge lad Thora omkrandse hans Liv!

Den fraadende Bølge om glidende Stavn
Vil føre Dig frem og tilbage.
Og styrer Du kjæk end fra Kjærligheds-Havn
Du mindes den dog alle Dage —
Ja hvor Du end flytter Din Fod og Din Arm,
For Danmark og Thora dog blusser Din Barm.

En Rose der dufter i Liv og i Død,
Fuldvel og den Rose Du kjender,
Dens Skjær er som Kærligheds Farve saa rød
Som Luen i Hjerterne brænder,
Og evigt den dufter i Hjertet saa huld,
En Evighedsrose blandt Blomster af Muld.

En Stjerne der funkler i Liv og i Død,
Fuldvel og den Stjerne Du kjender.
Den flammende qvæger som Hjerternes Glød,
Naar Øiet mod Himlen Du vender,
Den Stjerne os leder paa Land og paa Hav,
Den Stjerne og funkler i Liv og af Grav.

Den Rose Dig dufte ihvor Du end gaaer,
I Dal og paa Fjeld og paa Bølge.
Saalænge den Stjerne paa Himmelen staaer,
Dens ledende Funklen Du følge.
Din Kjærligheds-Stjerne Dig føre til Havn
Til Kjærligheds-Gammen i Kjærligheds-Favn.
</poetry>
</body>
</text>

<text id="oldenburg2019052632">
<head>
    <title>Ved hans Ven Thorarnsens Afreise til Island i Mai 1825</title>
    <firstline>Elsker du Islands venlige Dale</firstline>
    <source pages="47-49"/>
    <quality>korrektur1,kilde,side</quality>
</head>
<body>
<poetry>
Elsker du Islands
venlige Dale
du, som jeg valgte til Ven?
vinker dig Heklas
herlige Moder
Atter i favnende Aand?

Ægir til Landet
lede dig sikker,
Havet han holder i Haand,
venlige Bølge
bære vil Skibet
rask paa sin flammende Ryg!

Sødt er at skue
skydækte Himmel,
hvor man er fostret og født
luende Stjerner
Lysere synes
Hvor v i først saae deres Skin.

Sødt at fornemme,
Fuglenes Toner
lyde i Træernes Top,
lulles i Søvn af
syngende Smaafugl,
der hvor v i slumred i Svøb!

Godt er vel Guld og
grønnende Dale,
bedre den Ven vi har valgt;
bedre end alt er
Brødrenes Favntag,
klynget i Fødelands Favn!

Søg da med Herren
hjem til din Moder,
hjem til den elskede Øe!
jeg elsker ogsaa
Den, Dig fostred
trygt i sit skjærmende Skjød!

Ven jeg Dig vier
vældige Himmelens
kjærlige ledende Kraft!
glad Du henfare,
gladere vend til
Venners ventende Kreds!
</poetry>
</body>
</text>

<text id="oldenburg2019052633">
<head>
    <title>Barndoms-Erindring</title>
    <firstline>Hvor ofte hørtes Digteren ei synge</firstline>
    <source pages="49-50"/>
    <quality>korrektur1,kilde,side</quality>
</head>
<body>
<poetry>
Hvor ofte hørtes Digteren ei synge
Om Barndoms gyldne, men forsvundne Tid?
Og syntes sig med Sangen at forynge,
For ved dens Toner sig at trylle did
Didhen hvor Livets første Morgenrøde
Med Tryllerie omstraalede hans Fjed,
Hvor selv de mindste Nydelser blev søde
Ved Hjertes Uskyld og ved Kjærlighed —
Hvor blide Blomster rundtomkring ham smiled,
Som plantedes af kjærlig Moders Haand,
Og hvor ved hendes Bryst han sorgfri hviled,
Og rolig gik i hendes Ledebaand.
Ja! mindes han at den Tid maatte svinde,
Og Trylleslottet maatte veires hen
Da maatte ret af Vemod Taarer rinde.
Og Hjertet gjerne stunde did igjen!

Jeg var et Barn, og da en kjærlig Fader
Med trofast Hjerte ledte mig paa Vei,
,,See, Søn, den rette Vei! — hvo den forlader
Han straffet bliver — svigt den derfor ei!''
Veiledet saa henleved jeg de Dage,
Ind til min Barndoms Taage svandt for mig.
Og for hvert Skridt i den blev lagt tilbage,
Mit Hjerte, Fader, sønligt takker Dig .

Jeg stod paa Ungdoms Bred og saae den svinde
Min Barndoms Taagebølge rulle hen,
Men Taagesløred staae de for mit Minde
Og aldrig ønsked jeg mig did igjen,
Thi vel jeg dengang Uskyld bar i Hjertet,
Som siden sank i Livets Ungdoms-Strøm,
Vel kjendte da jeg ikke Fremtids Smerte,
Og end mig glæder mangen Barndoms-Drøm,
Men meget jeg i Livets Morgen savned,
Som ellers farver den med Purpurskjær,
Ei nogen kjærlig Moder Barnet favned,
Ei nogen Moder-røst mig kaldte kjær,
Thi ak! for tidlig gik Du bort vor Moder,
For tidlig gik Du bort forklarte Aand,
For tidlig for Din Søn som mange Goder
End ventede med Længsel af din Haand!
Derfor min Barndom svæver for mit Øie
En De omskygget af en Taageflod,
Men ingen smaae og blide Blomster stod,
Ei var den mørk, thi Faderøiets Blikke
Belyste den og ledede min Fod
Til sikkre Skridt, og kold var Øen ikke,
Thi Luen tændt paa Pligtens Alter stod.
</poetry>
</body>
</text>

</content>
</section> <!-- Digte ved forskellige Lejligheder -->

<section>
<head>
    <title>Tillæg</title>
</head>
<content>

<text id="oldenburg2019052634">
<head>
    <title>Brudstykke af Iliaden</title>
    <firstline>Om Achils den vilde Vrede</firstline>
    <source pages="53-62"/>
    <quality>korrektur1,kilde,side</quality>
</head>
<body>
<poetry>
Om Achils den vilde Vrede,
Muse! klinge lad dit Kvad!
Om den Kval, Achæer lede,
Om det røde Birtings-Bad,
Da saa mangen Sjæl nedstige
Maatte til de Dødes Rige,
Da til Rov i Dødens Stund
Helte blev for Ravn og Hund!
Fra den Stund, da først Atriden,
Agamemnon Folke-Drot,
Ypped Strid imod Peliden
(— Zeus dog styrer Alting godt! — )
Siig hvad Gud det kunde volde.
Saa at stille Kjæmper bolde!
Føjbos var det, som til Bod
Krævede Achæers Blod.
Haanlig Spot og bitter Kvide
Præsten, som han havde kjær,
Af Atriden maatte lide,
Da han kom til Grækers Hær
Datteren af Trælle-Baand
At løskjøbe var hans Agt;
Gudens Stav og Krands i Haand
Frem han gaaer med ydmyg Aand,
Rige Gaver har han bragt,
Beder Hver som han kan bedst,
Beder Drotterne dog meest;
Hører mig I Atreus-Sønner
Og, I Mænd i blanke Plader!
Mine Ønsker, mine Bønner!
Jeg er Præst og jeg er Fader!
Give Eder Guder høie
Ilion i Støv at bøie!
Give Eder at tilbage
Sejerrige I maae drage!
Ærer nu den stærke Gud,
Skytten med det skrappe Skud!
Giv min Datter mig tilbage.
Løsepenge I modtage!
  Gubben taug og hvad han vilde
Huged ikke Hæren ilde;
Agamemnon Folke-Drot
Huged det ei fuldt saa godt;
Op han foer, og vredt og haardt
Trued han den Gamle bort:
  Pak dig bort! Lad dig ei see
Her i vore Skibes Rækker!
Du med Stav og Krands kanskee
Mener at du mig forskrækker!
Pigen skal du ikke faae!
Hun skal med til Argos drage,
Mangt et Aar ved Væven staae!
Ej før Alderdommens Dage
Skal hun atter fra mig gaae!
Gak! vil du med Liv tilbage!
  For det strenge Ord saa saare
Ræddedes den gamle Mand,
Øjet fyldt med Smertens Taare
Taus han gik ved høje Strand;
Mangt et Suk opsteeg i Løn
Til haarfagre Letos Søn:
  Stærke Skytte, høje Drot!
Du som Helligdommens Steder
Skjærmer mildt og styrer godt!
Hør nu hvad din Tjener beder!
Dersom, Herre, nogen Tid
Naadigen Du seer min Id,
Naar jeg krandser Dine Haller,
Naar det fede Offe$r falder,
O da lad Achæer bløde!
For min Graad de blodig bøde!
  Gubbens Bøn da Guden rører,
Føibos villig ham bønhører;
Fra Olympens høje Tinde
Stiger ned med Harm i Sinde;
Buen over stærke Skuldre;
Pilene i Kogger buldre,
Frem han gaaer med Nattens Gang;
Fjernt han staaer hvor Bølgen bruser
Pilen over Strængen suser;
Vældig Sølver-Buen klang;
Først for Skuddet falder kun
Mulen og den lette Hund,
Snarlig dog for Gudens Bue
Kjæmperne maae stande Maal,
Uden Ophør vilde Lue
Æder Liig paa Dødning-Baal!
Og i Dage ni tilende
Kjæmper segne, Baal maa brænde;
Guders høie Dronning, Heee,
Seer med Smerte Folkets Nød,
Seer med Sorg, at immer Flere
Bukker for den bratte Død.
Da hun vil, den Nød skal stilles,
Føibos voldte med sin Piil,
Derfor byder hun Achilles,
Da hun samled' seer dem Alle,
Lader saa ham Ordet falde:
  Nu Atride Folke-Drot!
Baade Krig og Pest os tvinger,
Mener jeg, det Raad er godt,
At vi under Flaadens Vinger
Flye tilbage til vort Hjem,
For at undgaae Døden slem!
Mener dog, at det var bedst.
Først at spørge ud en Præst,
Spaamand eller Drømmetyder,
At han klarlig skal udsige.
Hvad det er os Guden byder,
For at Plagen kan bortvige,
Om bevæge han sig vilde,
Mild igjen sin Harm at stille,
Naar han rige Offer faaer!
  Kalchas Spaamand frem da staaer,
Han, som Guden i det Høie
Gav det visse skarpe Øie
Til at skue Fortids Dage,
Til at see hvad end tilbage.
Nutid, Fremtid har i Skjød —;
Saa hans Tale venlig lød:
  Til at tolke Føjbos' Vrede,
Som du byder, er jeg rede,
Stærke Helt og Zeuses Ven!.
Dog du maa, skal jeg det vove,
Hjelp med Haand og Mund mig love,
Sagtens jeg behøver den;
Thi mit Ord vil huge ilde
Folke-Drotten, vist jeg veed;
Farligt er det for den Lille,
Naar den Store gjør sig vred,
Gjemmer Galden han i Dag,
Løber den imorgen over; —
Siig mig da, om du det lover!
  Ja! det er en afgjort Sag! —
Svarede Achil med Ære;
Rap min Haand til Hjelp skal være,
Jeg det lover, fast det staaer!
Hvad Du veed lav os kun høre!
Thi mens jeg en Haand kan røre,
Ingen krummer Dig et Haar!
Tryg da Præsten tog til Orde:
Ei for Offer, ei for Bøn
Harmes den Haarfagres Søn,
Men fordi Atriden gjorde
Vold og Uret mod hans Præst,
Gav hans Datter ej tilbage,
Vraged Guld, døv for hans Klage;
Derfor kommer Død og Pest
Hvinende med Gudens Pile;
Og saalænge I ej ile
Med at stille Gudens Harme,
Sender ei i Fader-Arme,
Kvit og frit, den væne Mø,
Bringer ej som Sonebod
Hekatombens Offer-Blod,
Kjæmper end for Pilen døe!

Gubben tier; op da springer
Agamemnon vred i Hu,
Længere han ej sig tvinger,
Neppe tvang han sig til nu,
Vredens Lue i hans Hjerte
Blusser frem i Ord saa vild,
Al hans Harme, al hans Smerte
Speiler sig i Øiets Ild.

,,Altid hyler hæse Ugle!
Hæsligt er dit Spaadoms-Skrig!
Værste blandt Ulykkes Fugle!
Naar blev Godt vel spaaet af Dig?
Saa Du kan ei bedre finde
Grund til Gudens Straffe her,
End at jeg, lidet stiv i Sinde,
Slap ei strax hvad jeg har kjær?

,,Vist jeg elsker Chryses' Datter
Vist er hun min Lyst, mit Liv,
Mindre jeg ei hende skatter
End min egen Ægte-Viv!
Dog, er saa det Folkets Tykke,
Det sin Villie skal faae!
Lov for Drot er Folkets Lykke!
Saa velan! lad Pigen gaae!

,,Drotten vil ei for en Pige
Volde hele sit Folk Fortred;
Men han venter da, I sige:
Han ej tabe skal derved!
Bring mig flux en Mø til Gave!
Thi kun lidt det sømmed sig:
Hver sit Bytte skulde have,
Skjøndt der intet var for mig!''
Da udbrød Achil med Ære:
''Nei! saa gridsk paa fremmed Gods
Bør du, Drot, dog ikke være!
Hvor er Bytte nu blandt os?
Eller var det saa din Tanke:
Hvad vi vandt ved hver en By,
Skulde nu vi atter sanke,
For at faae det deelt paa Ny.''
,,Bedre dog Hver af os nyder
Hvad der blev med Æren vort!
Bøj dig for hvad Guden byder!
Paa hans Ord send Pigen bort!
Naar os høie Guder unde
At faae Ilion i Vold,
Bod for Savn du fange kunde,
Faae Erstatning firefold!''
,,Hør! — saa Folkedrotten svarer —
Vær ei fuld saa falsk Achil!
Fange mig i dine Snarer
Skalst du ikke, skjøndt du vil!
Mon du — Guders Jævning! — nænner,
For du kan din Villie faae,
Jeg skal her med tomme Hænder
Sidde? vil du, Gode!, saa?

,,Hvis Achæer mig vil give
Hæders-Gave som sig bør,
Da jeg let tilfreds kan blive;
Men hvis ej de vil, saa hør:
Ajas og Odysseus have
Hver jo een og du Achil!
Altsaa, seer du, Hæders-Gave
Veed jeg sagtens Udvej til!
Nu! saa fandt vi Trøst i Sorgen!
Munter nu med Skib i Sø!
Daad idag og Snak imorgen!
Tag ombord den væne Mø!
Snekken dandse stink paa Bølge!
Styr den selv min vakkre Ven!
Naar da Offerkvæg medfølge,
Blier nok Guden god igjen!''
,,Fy dig an! afbrød Peliden,
Hvordan taler du dog nu!
Æren glemte du med Tiden,
Dog din Fordeel husker du!
Sært det var, om Kæmpe-Sønner
Skulde føle Kald og Lyst,
Naar saa gridsk du Daad belønner,
Dog at følge kjækt i Dyst!
Ej til <w>mine</w> Føde-Egne
Troerne som Fjender kom;
Sikkert nok, vor Vang at hegne,
Bjerg og Bølge slog en Bom!
Ej for <w>vor</w> Skyld hid vi droge
I en rustet Kæmpe-Flok;
For din Broder kun vi sloge,
Og for dig, det veed du nok!
Kun din Tak staaer end tilbage,
Glemt vel i den lange Tid!
Og nu truer du at tage
Hvad jeg vandt ved ærlig Strid!
Hvem af os vel stred det Meste,
Naar vi tumled os paa Val!
Siig! Hvo faaer saa vel det bedste,
Naar vort Bytte deles skal?
,,Du faaer dog vel, Drot, det Største,
Og det bedste gives dig;
Var end jeg i Kamp den Første,
Lidt maa være Nok for mig!
Nu mit Skib paa Hav skal glide,
Hjemad lader jeg nu staae,
Heller end for dig at stride,
Og til Løn din Utak faae!''
,,Flygt kun Du! — Atriden siger —
Jeg dig vist ei holde skal!
Du er ej min sidste Kriger,
- Kjæmper end jeg har paa Val!
Stærkest Skjold i alle Farer
Er mig Guders høje Drot!
Gaae kun Du med dine Skarer!
Dig kan jeg undvære godt!
,,Er du vred? det lidt mig bryder!
Ligegyldig du mig er!
Tapper vel, men og en Skryder,
Skjændegjæst og trættekjær!
Saa du er mig — ej det fejler, -
Fremfor Alle leed for vist;
Derfor, for din Sø du sejler,
Hør et lille Ord tilsidst!
Da mig Føjbos byder sende
Bort den Mø, som før var min.
Bod jeg kræver da for hende,
Og jeg kræver — netop Din!
Saa jeg mener, hver skal finde,
At der skjæmtes ej med mig,
Det var Daarskab kun, i Blinde
Stolt med mig at maale sig!''
</poetry>
</body>
</text>

</content>
</section> <!-- Tillæg -->

</workbody>
</kalliopework>

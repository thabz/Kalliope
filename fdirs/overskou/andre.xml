<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="overskou" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="overskou1999100501">
<head>
   <title>Af Capriciosa</title>
   <toctitle>Af Capriciosa</toctitle>
   <indextitle>Af Capriciosa</indextitle>
   <firstline>En Sømands Brud har Bølgen kjær!</firstline>
   <quality>korrektur1</quality>
</head>
<body>
En Sømands Brud har Bølgen kjær!
Det stolte Hav hun fjærnt og nær
Betragter som sin Brudeseng
Og Vugge for sin Dreng;
I Vindens Susen, Stormens Brag,
Orkanens Hyl om sjunkne Vrag
Hun hører kun sin Elskers Ven,
Der bringer ham igjen.

Ja, stolt er Sømands vilde Liv!
Naar Elementer staae i Kiv
Hans Kamp imellem Død og Liv
For ham er Tidsfordriv.
Det hvide Kors i Dugen rød
Staaer for hans Blik som Farens Hegn;
Thi Blod er Varsel vel om Død,
Men Korset Frelsens Tegn.

Misunder derfor Sømands Lod;
Hans Liv er som den lette Baad,
Der tumler om paa Verdens Hav
Til Bølgen bli'r hans Grav.
Men selv paa Havets dybe Bund
Han priser end af Hjertens Grund
Den Ven, som tog ham i sin Favn
Og gav ham Hædersnavn.
</body>
</poem>

<poem id="overskou2002111201">
<head>
   <title>Som alderstegen Præst i Musers Tempel</title>
   <toctitle>Som alderstegen Præst i Musers Tempel</toctitle>
   <indextitle>Som alderstegen Præst i Musers Tempel</indextitle>
   <firstline>Som alderstegen Præst i Musers Tempel</firstline>
   <notes>
      <note>Sunget ved kgl. skuespiller C. N. Rosenkildes (1786-1861) begravelse. Trykt i Rosenkildes datters, Julie Sødrings, <i>Erindringer,</i> II, 1895, side 111-112.</note>
   </notes>
   <quality>korrektur1</quality>
</head>
<body>
Som alderstegen Præst i Musers Tempel,
Men med saa ungdomsfrisk og kraftfuld Aand,
At hver Din Idræt med Geniets Stempel
End præget blev af Gratiernes Haand,
Som Olding, der af Kunstens Ild opluet
Var Yndling blandt en Slægt, Du fødes saae,
Saa har beundrende vi nys Dig skuet, -
Nu kun med <i>Mindet</i> ved Din Grav vi staae.

Hvor rigt og skjønt fremstrømmed' ei for Folket
Dit Vids, Dit Lunes evigfriske Væld?
Hvor aandfuldt har Du gjennem Kunst ej tolket
Os, hvad Naturen stilled' for Din Sjæl?
Om Graad, om Latter Spillet skulde vække,
Det altid stod paa Smags og Sandheds Grund;
Derfor var Storhed i den Billedrække,
som opløst blev med Dig i Dødens Blund.

Det er forbi! - de Skikkelser, Du skabte
Os af Dig selv, ved Phantasiens Magt,
De ere nu med Dig for evig tabte,
Skjøndt Du til <i>Folkeliv</i> dem havde bragt!
De stode for vort Blik saa kraftigt klare,
At gav dem andre Liv, de blev kun Savn; -
Dog, om de ikke kan sig selv bevare,
Bevare de Aarhundreder Dit Navn!
</body>
</poem>
</workbody>
</kalliopework>

<?xml version="1.0" encoding="UTF-8"?>
<bio>
<body>
Percy, Thomas, engelsk Folkeviseudgiver, født 1728 i Shropshire, død 1811 som Biskop i Dromore i Irland. Han udgav <i>Reliques of Ancient English Poetry</i> (1765), en Samling Folkeviser, der i høj Grad bidrog til at vække Interessen for den gamle Folkedigtning, og som fik stor Indflydelse paa den senere Digtning. Imellem hans øvrige Arbejder, der i Hovedsagen gaar i samme Retning, kan nævnes: <i>An Essay on the Origin of the English Stage</i> (1793). <i>The Reliques</i> er udgivet mange Gange, her kan nævnes en moderniseret Udgave af Walford (1880), samt Wheatley's Udgave i 3 Bind (1886).

<right><small>(R. L.). I. O. in <i>Salmonsens konversationsleksikon</i>, 2. udg., 1915-1930, Bd. XVIII, p. 1080.</small></right>
</body>
</bio>


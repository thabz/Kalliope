<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1935" author="petersen" status="complete" type="poetry">
<workhead>
    <title>Til En Dronning</title>
    <year>1935</year>
    <notes>
        <note>Teksten følger Nis Petersen: <i>Til En Dronning</i>, Vilh. Priors Forlag, Kbh., 1935.</note>
        <note>Noter med en foranstillet asterisk er digterens egne.</note>
    </notes>
    <pictures>
        <picture src="1935-p1.jpg">Titelbladet til <i>Til En Dronning</i> (1935) lyder ,,Nis Petersen / Til En / Dronning // Vilh. Priors Forlag, København. / MCMXXXV''.</picture>
    </pictures>
    <source facsimile="11530808615C_color" facsimile-pages-num="74" facsimile-pages-offset="4">Nis Petersen: <i>Til En Dronning</i>, Vilh. Priors Forlag, Kbh., 1935.</source>
</workhead>
<workbody>

<text id="petersen2020011201">
<head>
    <title>Til En Dronning</title>
    <firstline>Bring mig en sten af ukendt værd</firstline>
    <source pages="9-13"/>
    <quality>korrektur1,kilde,side</quality>
</head>
<body>
<poetry>
,,Bring mig en sten af ukendt værd
om sleben eller grov!
Find mig en perle ligesaa
ved sjakren eller rov!''
For dem var kun een dronning til,
og hendes ord var lov.

,,- Jeg bringer dig fra jordens rund''
- sa' een - ,,en blaa turkis.
Den varer dig mod sot og sorg
- mod fjender ligervis!''
,,- Mod dem, jeg har'' - sa' dronningen,
,,er denne kun en flis!''

,,- Jeg slæbte ud fra jordens dyb''
- sa' een - ,,en diamant.
Dens renhed er - saa hedder det -
for renheden et pant.''
,,- Og dog den er'' - sa' dronningen,
,,en dværg mod dem, jeg fandt.''

Een mødte ung og sejrsstolt med
en rosa morganit.
(,,- Af dem med morgenrødens glans,
hvis skær er skønt som dit!'' )
,,- Selv skæret af en skøn beryl
er mindre skært end mit!''

Granat, agat, opal, koral,
zirkon og ametyst,
karfunkel, jaspis og smaragd
stred med i denne dyst.
Men ak! hvor haabløst fattigt
mod en dronnings skønne bryst!

De kom med lapis lazuli,
spinel og carneol.
(Med straaleglans af kraft og magt
- gulrød som morgensol.)
Fortrydelig sank dronningen
tilbage i sin stol.

Aquamarin (en skøn beryl,
man giver til sin brud)
- korund, safir og turmalin,
topas . . . . . var bud paa bud.
Og slaver bar dem værdigt ind
og bar dem skyndsomt ud.

---

Da traadte frem en ungersvend:
,,- Jeg hørte dit behov:
en perle og en ædelsten
ved sjakren eller rov.
For mig er kun een dronning til;
- dit ønske er min lov.

,,- Se her: En dyb, en bundløs glød
af ædel, gammel vin
omfavnende en straaleglans:
en purpurrød rubin,
hvis hjerte er en diamant.
Min dronning - den er din!''

,,- Og her, madame! en perle klar
som duggen paa et straa
- ja mere klar: saa perleklar
som graad i øjne blaa.
Men ogsaa denne kostbarhed,
min dronning, maa du faa!''

,,- For mig er kun een dronning til,
og dig jeg lyder blindt;
men bøj dit øres morganit,
sænk øjets hyacinth,
og hør, hvordan et smil blev til
en perle støbt i flint.''

,,Jeg lukkede et spædbarns smil
ind i mit haarde sind;
det laa der glemt og klemt og koldt
og trist som ben og skind;
indtil en dag det lo igen
igennem regn og vind.

,,Og smilet laa der rent og rundt
- nu er det i dit skød;
men, dronning, bøj dit øre ned
- dit høje bud jeg lød! -
og hør, hvor stenen fik sin glans
og purpuret sin glød:

,,En sorgens dag laa barnet koldt
- stiv sad dets lille mor.
Hun sad der døv og taareløs
og blind og uden ord
og bare saa forundret paa
det døde, lille nor.

Indtil en taare løsned' sig,
og flere taarer flød.
Ind i mit hjerte lukked' jeg
den taare grædt i nød.
Ud kom mit hjerte med sin skat;
- nu er det i dit skød.

De kom med jaspis og zirkon,
beryl, turkis, smaragd.
Opal, koral, agat, granat
og onyx har de bragt.
Et spædt barns smil fortryllet til
en perle var min fragt.

En perle af et spædt barns smil
forførende og rent;
- en taare fra et dødt barns mor
hvem graaden var forment.
For mig er kun een dronning til;
- o, dronning! glem mig sent!''
</poetry>
</body>
</text>

<text id="petersen2020011202">
<head>
    <title>Den lille gæst</title>
    <firstline>Der boede fine fasaner</firstline>
    <source pages="14-15"/>
    <keywords>kuplet</keywords>
    <quality>korrektur1,kilde,side</quality>
</head>
<body>
<poetry>
Der boede fine fasaner og duer med matblaa glans
side om side med væsner med guldtop og silkesvans.

Alle havde tilhuse i og elsked en gammel gran,
til vinden en dag blev til vestenstorm, og stormen til en orkan.

Vindene skreg; - men granen lo og bed sig blot bedre fast,
og den lo endnu, da den mærkede, hvor røddernes trævler brast.

Stol kun paa mig, I elskede! lo den midt gennem brøl og orkan;
- men den tredje dag fløj en silkesvans, og den fjerde en ung fasan.

Den femte morgen gik Dødens kys som en skælven til granens top;
- men da var hver eneste guldfugl væk og duernes kurren hørt op.

Der faldt et sitrende taaredrys af naale ved træets fod,
da en spæd, lille stemme gispede: - Jeg er her endnu - fat kun mod!

Da vindene tav, og solen brød hul i skyernes sorte skal,
laa et brunt og koldt, lille egern knust under granens fald.

<colored color="maroon">Min bror!</colored> lad os se i vort hjertes gæstfri og glade gran,
om vi finder et brunt, lille egern, før vi knuser det i en orkan.
</poetry>
</body>
</text>

<text id="petersen2020011203">
<head>
    <title>Nattens latter</title>
    <firstline>Latter - siger du - latter!</firstline>
    <source pages="16-17"/>
    <quality>korrektur1,kilde,side</quality>
</head>
<body>
<poetry>
Latter - siger du - latter! du tror, der er nogen, som ler.
Snarere er det en perlesnor, som drypper, hvor ingen ser,
mange, smaa hoppende perler paa et himmelblaat gulv af glas,
hvor sydende flammer stanser i mørket omkring et palads.

Aa - jeg maa sige dig - lyde! man tror, at det ligger og ler;
men lytter man - du - i en sommernat, saa er det som noget sker.
Som hopper der mange smaa perler i bølgeblaa, pludrende hop
i spidsen for andre perler i en endeløs, traskende trop.

Lyde - du - er som lanterner, der gaar i en nat forbi
- grønne og røde - en perlesnor i en dryppende melodi;
men midt i lydenes latterglimt og midt i lydenes gøgl
den lyd af en uset tærnings sodbløde fald paa fløjl.

Den lyd - du - af tærningers tyste fald i en bundløs nat,
hvor tærningeøjne tælles, og skæbner leger tagfat
- den lyd er den eneste latter - du - som ligger et sted og ler
- ler som en bristet perlesnor, der drypper, hvor ingen ser.
</poetry>
</body>
</text>

<text id="petersen2020011204">
<head>
    <title>Den haleløse kat</title>
    <firstline>Om morgenen, netop da dagen</firstline>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
Om morgenen, netop da dagen
sendte sine titusinde spyd mod
nattens bryst, stod min elskede op
og gik til sit dueflag. Der tog hun
sit rygte, den hvideste af alle duer,
og hun kyssede den og smilede uden
skyld, som et barn smiler, før hun
lod den svømme paa solens lysende
glitren ud af den gamle have, hvor
de guldrøde roser brænder.

Sent paa dagen fandt jeg den paa
min vandring. Dens vinger var søn-
derrevne og tilsmudsede af blod, og
dens hoved laa tungt ind mod ste-
det, hvor dens stakkels hjerte ham-
rede. Paa trappen ind til landsbyens
ærværdige kirke laa den gamle hale-
løse kat, sladderen, med hvide dun
i mundvigene og et fromt udtryk i
det eneste grønne øje.

Jeg tog den hvide due, rensede den
med olie og bar den hjem i duesla-
get, og da det var gjort, gik jeg mod
huset, hvor min elskede sad - og
hun smilede mod mig, som et barn
smiler, lykkeligt og uden skyld.
Da natten tøvende gled frem over Lilje-
konvalbjergets fod, satte hun frisk
mælk ud til de stakkels herreløse
katte, og med en angst lille latter
løb hun tilbage og gemte sit hoved
ved mit bryst.
</poetry>
</body>
</text>

<text id="petersen2020011205">
<head>
    <title>Gryet</title>
    <firstline>Uden ønsker</firstline>
    <source pages="20"/>
    <quality>korrektur1,kilde,side</quality>
</head>
<body>
<poetry>
Uden ønsker - kun fordi lilje-
konvallerne havde kaldt -
sad vi paa den gamle bænk.

Paa jorden rugede natten som en
sort høne. Ind imellem klukkede hun
- moderligt; - og man blev glad
og følte sig tryg under hendes hjertes
slag og de vældige vinger.

Du sad, tænksom, i tavs venten -
en lille fornuftig kylling, der intet
har at gøre andet end at bie paa
morgenen.

Til natten rejste sig - som en høne,
forsigtigt, for ikke at træde paa de
smaa; - og solen søgte dit matte haar,
før den søgte noget andet.

Og du vendte dit ansigt imod mig,
forvirrende som en ny dag og som
duften af mange slags blomster.
</poetry>
</body>
</text>

<text id="petersen2020011206">
<head>
    <title>Natteridt</title>
    <firstline>Naar det brænder i hjernen af dagens fortræd</firstline>
    <source pages="21-22"/>
    <quality>korrektur1,kilde,side</quality>
</head>
<body>
<poetry>
Naar det brænder i hjernen af dagens fortræd
- af livet, som lo, hvor man ikke var med;
- aa, da er det lise at spore sin hest,
at jage, hvor sletten er værst - er bedst;
- at gaa mod den kølige, hjemløse vind;
- at skvulpe i natten - en døv - en blind -.

Det hænder, der brænder i hjernen en ild;
- en glød som en Helvedes funke, et spild
af hede, af lede ved løgn og ved tant;
af kval ved at lede, hvor aldrig man fandt;
- af leg og af løfter, som aldrig blev daad;
- af sviende smerte, som ikke blev graad.

Men da er det lise at spore sin hest;
at drive mod sønder - at skvulpe mod vest
kun fulgt af en dreng paa det maalløse ridt
ad vildene vej over sand og granit;
- en dreng, der er stum som en stjerne er stum,
og som mørket er stumt i det mulmende rum.

I saadan en stund er man selv og ens hest
en duvende rytme - en gudernes gæst.
Og vinden, der vifter, er summende sang
med hovslagets plaskende, klirrende klang
i trommestikstravende, trippende il
paa skinnet af stjerneskudslysende mil.

I saadan en stund er man festligt spændt ud:
- en dug paa en lanse i næven paa Gud.
Og da er man selv, to heste, en dreng,
der skvulper som bedst over hede og eng,
en bølgende hær og et vuggende hav
af tusinde foler i tordnende trav.

Forkullede løfter vil grønnes og gro,
hvor jorden berøres af folernes sko,
og hjertet, der var som en kølig rubin,
vil risle og skælve med varmende vin.
Og Himlen vil løftes paa søjler af ild
fra lænkede stjerner, som aldrig fo'r vild.

Til daggryet finder ens hest ved dens stald,
og morgenen minder om lysenglens fald,
naar solen staar op over menneskers færd
med virke af trældom og kummerligt værd
<colored color="maroon">- med smil som af lede - med graad som af lyst;</colored>
<colored color="maroon">- og hjertet er haardt som rubin i ens bryst.</colored>
</poetry>
</body>
</text>

<text id="petersen2020011207">
<head>
    <title>Lad skaalen gaa</title>
    <firstline>Den røde tvivl</firstline>
    <source pages="23-24"/>
    <quality>korrektur1,kilde,side</quality>
</head>
<body>
<poetry>
Den røde tvivl
- den hvide tro,
et haandpars gennemstungne to
rakt frem mod det,
vi mest attraar
og aldrig faa'r,
hvor langt vi naa'r -
se - det er livets fest!

Og jeg, der bød til gilde,
har klynket som en olding,
har messet som en præst;
men tak dog, at I kom!
Thi inden dagen dæmrer
gaar sjælene af jer og mig
i gryets graa og hver for sig
til dom
som slut paa livets fest!

Jeg ta'r i mine hænders skaal
en hjernes hvide skal;
- jeg gyder vinens purpurbaal
i dødningens pokal;
- jeg løfter den, kredenser den;
- endnu er livet fest;
- giv skaalen til din nabo ven
og lad dens runde naa til hver
og een, der blev min gæst.

Du smiler, ven! - og du! - og du!
- og jeg maa smile med!
- i livets fest er ingen gru
og ingen slags fortræd.
Lad skaalen gaa, den hvide skaal
til hver og en, jeg bød,
at han af vinens purpurbaal
kan faa en <colored color="maroon">tvivlens glød.</colored>

Saa la'r vi da pokalen staa,
mens natten smuldrer bort -;
saa ser vi da, hvor gryets graa
gaar ud af nattens sort -

Vi ser det smuldre - smuldre hen,
og intet bli'r til rest;
kun skaalen, som du tømte, ven -
kun skaalens støv -
kun støvets duft
- kun duftens minde er igen
af livets <colored color="maroon">bitre</colored> fest.
</poetry>
</body>
</text>

<text id="petersen2020011208">
<head>
    <title>Færinger - frænder</title>
    <firstline>Naar lomviens unge vaagner en dag</firstline>
    <source pages="25-27"/>
    <quality>korrektur1,kilde,side</quality>
</head>
<body>
<poetry>
<nonum><small><right>Kirkebogen for Kvalbo-Trangisvaag</right></small></nonum>
<nonum><small><right>pastorat oplyser, at en trediedel af</right></small></nonum>
<nonum><small><right>den mandlige befolkning omkommer</right></small></nonum>
<nonum><small><right>,,uden for hjemmet'' . . . . . d. v. s. paa</right></small></nonum>
<nonum><small><right>søen eller fjeldet.</right></small></nonum>

Naar lomviens unge vaagner en dag ved, at havet har kaldt,
da puffer dens mor den fra reden og følger dens vej, hvor den faldt.
Som et lyn gaar hun ned og griber
sit barn paa vingernes sejl
- taber det, griber det, taber det -
fører det ømt mod det vældige spejl,
til det vugger paa vandet.

Færingens vej er som fuglens - en vaardag har vandene kaldt:
- Kom, barn, vi vil vugge dig varsomt - kom, flygt fra de øers basalt!
Kom med fra de lunende fjelde og op mod det lysende nord.
Vi griber dig, løfter dig, lover dig
færden med livet og døden ombord,
mens du vugger paa vandet.

---

Kun Han, der ser slangerne parres, og bjerggeden føde sit kid,
veed lomviens tilmaalte dage og færingens tilmaalte tid.
Han udmaaler jubel og klage og afvejer gravfærd og dans, -
Hans vælde er stor som Hans vilje, og intet er stort som Hans glans.

Vi kender jer, færinger, frænder - og kender den færøske nat;
vi ved, at I ikke for intet en vædder i vaabnet har sat.
Kun svæklingen klynker om armod - den stærke har trods i sit bryst,
for ham er det frydefuld viden: Gud skovlede mad om hans kyst.

Han ved, at der ligger en stormunge gemt i hver krog af det land,
og en stump af en storm i hver færing - en glød til en fræsende brand.
Hans trods gi'r ham trivsel i trængsel og tro, naar hans haab ebber ud;
men færingens vej er som fuglens, og havet er færingens brud.

Det er mands værk <colored color="maroon">at hugge paa havet</colored>, og kvindens at følge hans færd;
- hans stundom at blive derude og hendes at mindes hans værd.
Det er mands værk at bøde med livet - hun bøder iblandt med sit barn;
- saaledes er boden og prisen, naar stormguden drager sit garn.

Dog - færingens vej er som fuglens - ved vaar kalder havet paany,
og drengene drager af huse mod havet fra bø og fra by.
De ved vel, at livet er flygtigt som Nolsøens tusinde slør;
<colored color="maroon">men to vender sagtens tilbage, om een bli'r derude og dør.</colored>

I nat er det høst, og det stormer - jeg mindes den færøske nat,
hvor huldrerne buldrer paa fjeldet, og havene opkræver skat.
Da skælver de stolteste klipper, og søerne pisker hvert skær.
Vaager I, færinger, frænder - i nat vil jeg vaage med jer!
</poetry>
</body>
</text>

<text id="petersen2020011209">
<head>
    <title>De mættes gud</title>
    <firstline>De mættes gud var tavs og kold som sne</firstline>
    <source pages="28-31"/>
    <quality>korrektur1,kilde,side</quality>
</head>
<body>
<poetry>
De mættes gud var tavs og kold som sne
og ænsed næppe hadets obelisk,
der som et spyd var rejst mod nattens himmel
- var vendt mod søvnens og de mættes gud.

I gader, dybe, kolde en armee
med saar af sult, med ar af frostens pisk
og hjerter klædt i maanens hvide skimmel
og hadet <colored color="maroon">afmagtstungt</colored> vendt mod de mættes gud.

En dagning, graa og trist, som dagen er
for den, hvis seng staar opredt overalt,
og hvem de mættes hunde øder lejet
- en saadan dagning hilste København.

Det var en gry i altfor tynde klær,
og morgenrødens frysende gestalt
laa ubeslutsom, før, alt overvejet,
den slæbende drog ind i København.

---

Han kom - kun natten naadig ved hvor træt;
saa mager som et ranglende skelet;
med øjne som paa een, der nys har grædt. -

Men ingen taarer - ingen angstens graad
og ingen uforløste skrig om raad:
kun mørkets støvregn gjorde kinden vaad.

Det meste af en nat laa bag hans skridt,
og lysende som kridt mod ebonit
gik han endnu - gik gusten - sammenbidt -

- med maveskindet ind mod ryggens ben.
Af sult. Mens kvinderne, der mumler: ,,- Min syren,
min blomst - kom med!'' . . . . . til mandens meen -

- skyndsomt blev tavse, naar de saa hans blik.
Hans blik, der var en dødningebutik
med had og frygtsomhed og galgens strik.

        (Skum eller bundfald: saadan gik han!
        Og med en sten i lommen.)

---

Men det, der holdt ham oprejst var en sten;
den samme sten, der tyngede hans ben
og gjorde morgenvæden god og ren.

En løfterig og rædsom sten, som snart
- klædt i sin klud og slynget i en fart -
skulde forlene ham med blot en part -

- en ringe part af gadens tons af mad;
- brød eller kød - hans sten var lige glad
- og lige stort hans hjertes store had.

Dog større var hans bæven og hans frygt,
og blodet i hans lemmer bad ham: <w>Flygt!</w>
og marven i hans knogler skælved' sygt.

Men <w>sult</w> - den drevne rytter red hans sind;
og blodige jog <w>rædslens</w> sporer ind;
- sult eller rædsel - vælg! sa' nattens vind.

        (Skum eller bundfald: saadan gik han!
        Og hullet i hans lomme slap dens sten.)

---

Han kom - kun natten naadig ved hvor træt,
og stenen i hans lomme gav ham ret:
hvert væsens adkomst er at blive mæt!

Kun rædslen stritted' rystende imod;
- den bandt hans haand og lammede hans fod;
- til endelig han samlede sit mod. -

Og se: hans venstre haand fandt lommen tom!
Væk var hans valg, og borte var hans dom,
og stenen vendt derhen, hvorfra den kom.

Da ranked' han sin ryg endnu engang,
skønt sulten stadig paa hans skulder hang,
og dagen foran syntes haabløst lang.

Men her skred han udadlelig afsted,
og kun de sejrendes tre slags fortræd:
træthed og sult og kulde fulgte med.

        Skum eller bundfald: saadan gik han.

---

I denne stund stod morgengraaet op
svagt lysende paa sundets spejl af is,
der blygraat spejlede en blygraa himmel
- tungsindigt lukket over København.

I gader som kanaler sultens trop
slæbt ind fra landsens tusinder forlis
med hjerter klædt i graaets blygraa skimmel
og humpende igennem København.
</poetry>
</body>
</text>

<text id="petersen2020011210">
<head>
    <title>Romaniernes ret</title>
    <firstline>De røde pletter, der laa i sneen</firstline>
    <source pages="32-33"/>
    <quality>korrektur1,kilde,side</quality>
</head>
<body>
<poetry>
De røde pletter, der laa i sneen,
var stakkels fugle, som frøs ihjel;
- og grønne laa der og graa og hvide,
naar luften isned' fra bugt til fjeld.
Vi saa dem ligge og fo'r forbi dem;
men stundom standsed' en mand i stammen
og la' en fugl mod den nøgne brysthud,
mens flokken klagende jamred' sammen.

Da var en <colored color="maroon">rødkælk</colored> paa vej mod himlen,
og det er sagnet, vi alle ved:
Da jordens frelser laa strakt paa korset,
da fløj en fugl paa hans hoved ned.
Da kom en sitrende, lille skabning
- den trak en torn af den hvide pande
- den stak den dybt i sit fuglehjerte
og gik før Han mod de fjerne lande.

Det er en gammel, troværdig sage:
Da jordens frelser blev kastet ned
med tornekronen og ryggen blodig
og panden blank af den kolde sved,
- da ledte bødlernes grumme svende,
fordi de savned det fjerde spiger;
men Jesus smilte til den zigeuner,
der kærligt stjal det - og sagnet siger:

At jordens frelser gav dette løfte:
At hver zigeuner til evig tid
for sin barmhjertigheds skyld tør stjæle;
men gaar hans vej gennem sneen hvid,
og ser han <colored color="maroon">rødkælken</colored> isnet falde,
da skal han lægge den mod sit hjerte,
og paa sin færd skal den lille broder
med jamren følges af stammens smerte.
</poetry>
</body>
</text>

<text id="petersen2020011211">
<head>
    <title>En tolder i Tarragona</title>
    <firstline>I deres hus ved kysten udenfor Tarragona</firstline>
    <source pages="34-36"/>
    <quality>korrektur1,kilde,side</quality>
</head>
<body>
<poetry>
I deres hus ved kysten udenfor Tarragona
bor tolderen og hans unge kvinde;
- i deres hus bygget af merskum fra Vallecas,
det, der lyser mælket
som maanesten i stjernelys.

Skønt et lille barn stolprer afsted
i haven mellem broncekalkuner og jødekirsebærtræer,
er tolderen ikke længere ung,
og hans kone farver hans mustacher sorte.

Og han selv spænder sablen lidt for haardt
og er umaadelig rank, naar han om morgenen
gaar til omnibilen, der fører ham til byen . . . . . .

Men endnu før laagen smækker bag ham, spænder hans
hjerne sig for dagens læs
. . . . . . for stofferne og ladningerne . . . . . .:
tæpper af abeskind; - hamsterskind fra Sibirien;
- elefantlus i sække; - og andet oversøisk . . . . . .
Cement. Kul. Cedertræ . . . . .,
og medicinalier: digitalis for hjertet . . . . . .
ichtyol, som man bruger mod frostknuder i det nordlige.

Ved havnen retter betjentene sig op, naar de ser ham,
og ogsaa de spænder sig for dagens læs
. . . . . . . . .  af jute, jern og juveler;
- kryolit fra København;
- marieglas, marmor og maroquin;
- dividivi til garverne; - eau de miel til pigernes haar;
- faareskind fra Astrakan; - kløverfrø fra Ungarn.

Og vine . . . . . . . .
Calabreser . . .  Dalmatiner . . . Liebfraumilch . . . Capri . . .

Selv bergamottræet udenfor
synes at bugne med tal og tariffer
side om side med de blanke og smaa oranger
med det syrlige, bitre kød . . . . .

Dog: allerede naar han ser udover det nilblaa hav,
før han prenter sit navn paa de sidste dokumenter,
har hans hjerne krænget det altsammen af sig . . . . .

Og naar han paa vej til omnibilen passerer
sortøjede kvinder af dem i grønt jaconet
med diskret averterende skridt . . . . . .

Ak - forlængst har han da glemt
de tusindpunds blokke af citrontræ fra Vestindien.
Piassava. Pimpsten. Porfyr.
Og bjergene af cifferfyldt papir
er uskyldig makulatur.

Og han er allerede hjemme
ved et hus bygget af merskum fra Vallecas
(der vil lyse mælket som maanesten i stjernelys!)
Og en ung kone følger fra sin køje
under amaranttræet
et lille barn, der pludrende
færdes mellem jødekirsebærtræer
og broncekalkuner.
</poetry>
</body>
</text>

<text id="petersen2020011212">
<head>
    <title>Det benaadede æsel</title>
    <firstline>Landsbyens mumlen naa'de næppe op</firstline>
    <source pages="37-38"/>
    <quality>korrektur1,kilde,side</quality>
</head>
<body>
<poetry>
Landsbyens mumlen naa'de næppe op,
hvor æslet stønnende fik endt sit løb
ad stier traadt i tusind aar af geder.

Vise og gode geder havde traadt
den sti, der førte æslets fødder op,
hvor vandet falder klirrende i dammen.

Ved dammen under klippens hundred fod
af blanke flader kasted æslet sig
og fødte føllet, inden stormen sendtes.

---

Og hyrders hunde slikked' æslet rent,
mens aseninden skælvende faldt hen
og glemte dagens mangehaande byrder.

Glemte det alt - selv strædets snævring, som
paa engang spærredes af vilde børn,
og overalt var menneskenes unger.

Glemte selv flugten gennem stræders spind,
og hvor det gik afsindigt ud og op
i bjergene, hvor bare hyrder færdes.

---

Den næste dag stod æslet op og gik
fulgt af sit vaklende og fine føl
ad stier, geder traadte, ned mod byen.

En sky drev skødesløs og ensom frem
og gjorde himlens blaanen mindre tom;
- men stormen hvilede sig efter nattens gerning:

- som var at rive palmers grene løs
og brede dem ved gry paa æslets sti.

Men kedlen hang endnu ved æslets hale.
</poetry>
</body>
</text>

<text id="petersen2020011213">
<head>
    <title>Zigeunerne</title>
    <firstline>Medmindre du er af zigeunerkulør</firstline>
    <notes>
        <note>Gendigtning af Rudyard Kiplings <xref type="translation" poem="kipling2020011001"/>.</note>
    </notes>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
Medmindre du er af zigeunerkulør
- af tyvs og tøjtes sort -
sæt dobbelt laas for dit hjertes dør,
og nøglen - kast den bort.
Begrav den under en sodet sten
- saa sort, som din fars ovn har,
og hold maalet fast uden tvivl og meen
og din fod, hvor din fars fod bar.
    Da - naar zigeunerne drager forbi,
    kan du spotte dem fra din dør . . . . .
    For ingen kan vente, at kristenfolks sti
    skal gaa, som taternes gør.

Medmindre du staar med din faste rod
i zigeunernes fraadsende front,
saa slaa dig til taals med jævngodt mod
i din livsens bestikkede dont.
Pløj og harv og troml og saa
den sæd, som din jord har behov;
men slip ikke dit hjerte paa maa og faa
løs i den lovløse skov.
    Thi da staar du støt med fri mands mod,
    naar en trup gaar forbi din dør;
    - og ej er det sæd, at kristeligt blod
    skal elske, som taterne gør.

Medmindre du har en zigeuners blik selv
og zigeunerens spottende mund,
hold hovedet klart af nathimlens hvælv,
eller stjerner vil øde din blund.
Giv agt fra din rude paa maanens tegn
og tag dens vejr uden kny;
men føjt ikke rundt i midnattens regn
eller hjem i det dugvaade gry.
    Da kan du lukke dit blik, naar det sker,
    at du øjner den solsvedne flok.
    For det sømmer sig ikke for mænd af maner,
    at vandre som taternes stok.

Medmindre din art er zigeunernes æt,
hvis tid er til liden gavn,
lad da din id være daglig stedt
i kamp for dit gode navn.
Sæt livet ind for at leve dit liv
paa den vej, som dit valg gav værd.
Og naar løbet er endt, vil Gud og din viv
og zigeunerne le ad din færd.
    Da kan du smuldre i mag i din grav,
    naar zigeunernes hunde gø'r;
    thi ingen mand af et kristeligt lav
    bør dø, som taterne dør.

<nonum><small><right>(Rud. Kipling.)</right></small></nonum>
</poetry>
</body>
</text>

<text id="petersen2020011214">
<head>
    <title>Døgnene</title>
    <firstline>Hver nat var som en dønning</firstline>
    <source pages="41"/>
    <quality>korrektur1,kilde,side</quality>
</head>
<body>
<poetry>
Hver nat var som en dønning,
hver dag en stribe skum;
- af dybet kom de dønninger
- hver dønning kold og krum.
Af døden kom de duvende;
i livet gik de dansende;
men sagtned' og gled glinsende
mod kysten stor og stum.

Hver nat blev til en rytme,
der red paa tid og rum,
og dages flager flagrede
og fløj som bidselskum.
Og vi - vi to - sad skælvende,
mens purpur flød af flankerne,
og gnister fløj af hovene
i verden vid og grum.
</poetry>
</body>
</text>

<text id="petersen2020011215">
<head>
    <title>Hun kom med æbler -</title>
    <firstline>Hans mor var altid klejn af vækst</firstline>
    <source pages="42"/>
    <quality>korrektur1,kilde,side</quality>
</head>
<body>
<poetry>
Hans mor var altid klejn af vækst,
og aldrig blev hun stor;
men hun syntes endnu mindre, da
de tog ham med for mord.
- Jeg be'r for dig! sa' hun.

Hun kom med æbler i et bylt
- tre æbler og en bøn.
- Du holdt engang af æbler! sa' hun
- røde æbler - søn.
- Giv mig en whisky! sa' han.

- Tilgiv mig! sa' hun med et smil,
skønt smilet vel var blegt.
- Jeg husker nok, du altid sa',
at de var bedre stegt!
- Det naa's i Helvede! sa' han.
</poetry>
</body>
</text>

<text id="petersen2020011216">
<head>
    <title>Den dovne bonde, Jasper,</title>
    <toctitle>Den dovne bonde, Jasper</toctitle>
    <indextitle>Den dovne bonde, Jasper</indextitle>
    <linktitle>Den dovne bonde, Jasper</linktitle>
    <subtitle>sidder om aftenen i kohuset og spiller mandolin og synger saaledes:</subtitle>
    <firstline>Naar solen gaar i dynerne og ta 'r sin seng i brug</firstline>
    <source pages="43-44"/>
    <quality>korrektur1,kilde,side</quality>
</head>
<body>
<poetry>
Naar solen gaar i dynerne og ta 'r sin seng i brug;
- før stjerner stikker trynerne i dybets sorte trug;
da fører jeg min dag med skæmt,
min gode, dovne dag i stald,
og saa er hug og piskeknald
og alskens skældsord glemt.

Og Han, der fodrer stjernerne, naar natten falder paa,
og sindigt blander kærnerne i maanens skaarne straa
- Han ved: om dagens bringe blev
en smule skrabt af selens slid,
mens sammen vi med middels flid
paa agren furer skrev -

Han ved, at naar hun gnækkende er humpet i sin baas,
faar hun i krybben rækkende det bedste, der kan faas.
Og naa'de vi for lidt, vi to,
som før det gik for doven krop:
i morgen staar vi aarle op
og blanker Fandens sko.

Min nabos dag er skarp og tynd; men min er rund og fed,
og først mod aften haster vi og blinker blankt af sved.
Men under nat i al slags vejr,
da kommer nabo til mit sted
og lytter ganske gratis med igen til denne her:

<nonum><small><right>(Jasper begynder forfra, og omsider lister naboen</right></small></nonum>
<nonum><small><right>hovedrystende hjem. Han skal op kl. fem.)</right></small></nonum>
</poetry>
</body>
</text>

<text id="petersen2020011217">
<head>
    <title>En ballade</title>
    <subtitle>om borgmesteren i Galway, som egenhændigt hængte sin søn for mord.</subtitle>
    <firstline>Det er sket i et land, der er graat som sølv</firstline>
    <notes>
        <note>* Den fyldigste beretning om denne tildragelse findes i Hardiman: History of Galway . . . . . . . Ejendommeligt nok har det amerikanske udtryk lynch sin oprindelse i denne tildragelse og er saaledes et smukt eksempel paa ord, der i tidens løb antager en betydning modsat den, der maa have været den oprindelige.</note>
    </notes>
    <source pages="45-55"/>
    <quality>korrektur1,kilde,side</quality>
</head>
<body>
<poetry>
Det er sket i et land, der er graat som sølv og staar ved det yderste hav.
Guldskyer rider som hjorde af tyre dets kant i et lydløst trav.
Hver mand har en mulddækket skive af klippe; hver mark har sin mystiske aand.
Murene rundt om hver mark gør et netværk som linjernes net i en haand.
Dybt i hulninger tegnes de og højt mod hver drivende sty.
Den vej, der forbinder dem, snoger sig vestpaa til Galway by.

De piger, der red dengang paa den vej, var stærke som pigerne nu
- barbenet mellem to kurve af tørv og paa æsler, taalmodige, snu.
Den pige, hvis smidige ryg i dag maa bære sin kurv med tang,
har skørtet rødt og forklædet blaat, som pigerne bar det dengang.
Og hofterne vugger frit som paa den, der aldrig har ejet sko,
naar pigerne stiler nu som da hver morgen mod Galway bro.

Nu: Galway by var en anden ting og er det til denne dag.
Dens master bar ligesaa ofte spanske som britiske flag.
St. Nicholas, ven og beskytter for søfolk, tyve og børn,
fyldte sin kirke med spanske gaver for vel udført tørn.
Og rigdom kom til hver klan i den by - af Cromwell kaldt stammernes stad -
hvis navne stod støbt over stolthed og mod og aldrig for lavhed og had
- vimpler som Morris og Bodkin og Blake og Kirwan, navn paa navn,
og d'Arcy, Ffrench, Voyce og fler' endnu; - men forrest var Lynch og Brown.

Nu: Lynch, borgmesterens søn var klar i blikket som morgendug.
Browns datter, Agnes, var lys og skøn og let som et tidselfnug.
Naar tung, rød taage laa hvirvlet op om bjergene fjernt i Clare,
mødte han hende ved Corrib bro og drak hendes øjnes skær.
Naar stjerner tændtes, mens lyset svandt bag Arans drueblaa luft,
hun standsed' sin hest ved et aftalt sted og drak af hans læbers duft.

Og pigen blev meget yndig og blev ham usigelig kær.
<colored color="maroon">(,,For elskov modner en kvindes sind, som solskin modner et bær.'')</colored>
Fra laksen gled op fra havet til vildgaasens prøveflugt,
saa's de ved dag og saa's de ved nat og kendte hinandens lugt.
Og mødtes de mindre ofte ved vinter, voksede han. -
(,,For maanens lys giver timian kraft; men længsel modner en mand.'')
Kun visdommen nikked' erfarent, som visdom nikker i kor:
- om gudernes avind de gamle har sagt et par nøgterne ord!

Det lidet, de ejed' af visdom, laa ikke paa dette felt;
men hvem har set visdom vinde, hvor elskov rejser sit telt!
En olding formaner sin yndling: hold op, før den leg er fortrudt!
Og yndlingen iler i mørket at møde naboens glut.
<colored color="maroon">Lad jernet fly for magnetens magt, før krop gi'r afkald paa krop;</colored>
men hvem har set visdom tabe, naar spillet en dag gøres op!

Nu var der en fremmed, Gomez, som gæst i borgmesterens hus.
Hans bror kunde været Apollo, han kom fra Bisqayens brus.
Hans tænder var tindrende hvide, hans øjne et fængende staal,
og Galways jomfruers hjerter brændte i baal paa baal.
Da skete det, guderne vilde: Han mødte Agnes i dans.
Hun næppe nok smilte imod ham; men øjnene brændte i hans.

Maaske de slet ikke brændte. Maaske hun slet ikke lo.
<colored color="maroon">En skinsyg skønner ej sandt fra bedrag, men tror, hvad han helst vil tro.</colored>
For ham sank solen i havet; - hans lykkes dag gik paa hæld;
- det anedes koldt omkring ham, som naar solfald brænder et fjeld.
Alverden syntes at danse; - han selv var kun ikke med.
Voksblegt lyste hans ansigt som lys paa et helligt sted.
Saa kaldte han hende tilside og sa'de bebrejdende ord,
og hun saa' paa ham, som en kvinde ser, naar hun kaster de sidste broer.

- Men om jeg tog fejl, saa benægt det! Han bad som en druknende be'r.
Hun bare saa' isnende paa ham, og saa var der ikke mer'.
Saa skete det, guderne vilde: han søgte at slaa det hen.
Hun gik med sin saarede stolthed og dansede ud igen.
Den aften faldt tærninger tyste og blødt i et bundløst dyb.
Hun væbnede sig med sin stolthed mod skinsygens skidne kryb.
Langs kajer kantet med fade af vin gik han skælvende bort.
Men luften var fuld af lyde, og natten var tung og sort.

Lad grublere grublende forske, om manden er Kajn før sit mord.
Afmægtig vil elskeren drives derhen, hvor den elskede bor.
Han gik der den følgende aften, og se: fra den elskedes dør
kom munter den unge Apollo, som selv han plejed' det før.
Er Kajn mon Kajn, før han myrder? Ak Kajn - hvem ved om din kval!
Han fulgte og hugged' sin daggert i hjertet paa sin rival.
Han sparkede liget i bugten, og bølgerne vasked' det rent.
Han tog til sit brændende hoved', og da var det hele for sent.

For sent! Kun ej til at flygte for liget i Galway bugt!
Kun taaber glemmer, at rædsel gaar med paa den vildeste flugt.
Og øjnene fra en myrdet og blød og det rallende skrig.
Aa - Gud! er der noget mere levende end et lig?
Han fulgte floden mod skovens skærm, og skoven var kold og tavs;
- en tavshed og kulde mer' rædselsfuld og rystende end en gravs.
Og naar saa liget i Galway bugt en stund blev træt af at glo,
kom lyden i stedet af Agnes Brown, hvis latter vanvittigt lo.

I skoven var hverken fred eller skjul, og fremad laa vejen bar.
Tilbage var angst og skændsel og dom, og dommeren var hans far.
Og piger med kurve med tang var vel paa vej over Galway bro
- med hofter, der vugged' saa frit som paa den, der aldrig har ejet sko.
Saa stod han da op og sneg sig hjem, som var han den snigende pest,
og højt over byens milits - der holdt hans far, dommer Lynch til hest.
Han kendte hver eneste en af dem, der vented' ved byens port,
og tavse stod de og vidste om, hvad dommerens søn havde gjort.

Der blev ikke falbudt endsige købt den dag i Galway stad;
- ved havnen ej bødet et haardtslidt net saa lidt som flyttet et fad.
For det, der var sket, var en hel bys sorg, og dens yndling gik klemt i jern;
- og klanernes høvding red dødbleg frem i spidsen for byens værn.
Det, der var sket, var en hel stads skam, og kvinder og gamlinge græd.
Og toget drog uden betænkning mod et sørgeligt velkendt sted.
Men de husked', da nylig en mand blev sendt for mord til en evig fred,
at dommeren tro mod sin pligt havde sagt: - Om en hund bliver gal, slaa den ned!

Her sad nu en mand, der var skyldig i mord - var skyldig for mand og for Gud;
- og dobbelt som den, der har skændet groft irsk gæstfriheds hellige bud.
Tilbage var ikke en vildsom vej; - frem ikke en tjørneklædt sti.
Her var kun galgen og kirkens trøst: - Gud Herren, min søn, staa dig bi!
Dog: pladsen om fængslet var fyldt ved dag; - ved nat lød der graad og raab,
for folket nægted' at tro sin frygt og haabed' endnu mod haab.
Og pigernes byrder var tungere nu, naar de gik over Galway bro,
skønt hofterne vuggede frit som paa den, der aldrig har ejet sko.

Den tid var fjern, da borgmesterens søn red ud mod det bjergblaa Clare
og mødte sin pige ved Corrib bro og drak hendes øjnes skær.
Og fjern den tid, da, naar lyset svandt bag Arans disede luft,
hun standsed' sin hest paa et aftalt sted og drak af hans læbers duft.
Fjernt glæde, latter og solskin - Alt! i skyggen af galgens snor.
Fjernt visdoms varsel, der mumlede om de gamles nøgterne ord.
Men nær den dag, da dommerens røst forkyndte den Yderste Dom
og saa med øjne, der ikke saa, og hastigt vendte sig om.

Da den var forkyndt, krøb et stakket sekund en lammelse ind over alt,
for det, der var ondt, da det skimtedes vagt, var værre nu, da det gjaldt.
En by stod da op for at sige en ting om altfor halsstarrig en dyd;
men da den kom frem, fandt den fængslets port indgitret bag hundrede spyd.
Et rygte løb, at den fangne bad dem fri ham for strikkens tort;
men spyd, der sænkedes kort og barsk, drev modets overmaal bort.
Og de, der gik mod borgmesterens hus for at slide det sten fra sten,
fandt mænd i læder med dragne sværd og vendte sig een for een.

- Forbarmelse! tryglede klanernes mænd, og Naade! de svedende lag;
men det, der kan friste en nedbrudt far, for dommeren er et bedrag.
Medlidende saa' han paa drengens mor; - han ynked' familien Brown;
men hans var - ensom - en fanevagt for lovens og statens gavn.
Og hans var - ensom - den gang ved nat til hullet, hvor sønnen sad;
- kun fulgt af en præst gik han ned til det hul og la' sig ned og bad.
Til sønnen, hvis svigtende tunge græd, om dommeren kom med haab,
han sa': - Dit liv er forspildt! Men vend til Himlen din angers raab.

Det var næppe dag, da de rejste sig, og døre gled brummende op;
men jernet flyr for magnetens magt, før man gladeligt gaar fra sin krop,
og drengen gik mellem far og præst paa vej til den bitre død
støttet til begge af rædsel for at skilles med magt fra sit kød.
Ad trapper gik vejen trælsomt op og ud i det groende gry,
og over den elskedes hus der laa en mager, guldbræmmet sky.
Den laa der skrumpen og uden kraft og sløv som en udslidt bøn;
men selv den kraftigste, unge bøn var spildt paa dommerens søn.

Og dog: det saa ud et stakket sekund, som var ej alt haab tømt ud,
for drengens mor og den nære slægt stod rede med bøn og bud.
Hele Blake'rnes klan var mødt op; - med den en svært udrustet flok;
- og enig med dem stod rede til slag en havnebys kampglade blok.
Men først da vagten vaklende veg, og bødlen meldte sig fra,
og presset fra hoben steg og steg og truslerne med - først da
gik dommer og dømt, gik far og søn, tilbage mod fængslets port,
og da den faldt i - da anedes det, at nu var det rædsomme gjort.

Det er sket i et land, der er graat som sølv - en langsommeligt stigende gry.
Nede stod pakket krop mod krop hver sjæl fra en søvnløs by.
Spærret var vejen til galgens sted, og lammet var bødlens mod;
men loven forlangte tand for tand og blod for alt udgydt blod.
Et vindu bued' sig bredt og højt for folket i fængslets mur;
- en far saas her trykke en søn til sit bryst bag vinduets armatur.
Om sønnens hals var en løkke lagt; - saa skiltes de rædselsfuldt ad.
Og ikke en sjæl har siden set den dommer i Galway stad.
</poetry>
</body>
</text>

<text id="petersen2020011218">
<head>
    <title>Gideons uldskind</title>
    <firstline>Fordi de rejste altre for Astarte</firstline>
    <notes>
        <note>* <a bible="bibeldommer06,11">Dommernes bog 6. 11.8</a> og videre.</note>
    </notes>
    <source pages="56-58"/>
    <quality>korrektur1,kilde,side</quality>
</head>
<body>
<poetry>
<nonum><small><right>Saaledes lyder sagnet om hin kæmpe,</right></small></nonum>
<nonum><small><right>Gideon, søn a Joas - ven af Jahve.</right></small></nonum>
<nonum><small><right>Utalte slægtled mumled' dette frasagn</right></small></nonum>
<nonum><small><right>om Jerub Baal, hvis navn var Gideon.</right></small></nonum>

Fordi de rejste altre for Astarte
- Baal og Astarte; rejste sten og støtter
- støtter af træ, hvortil de ofred' okser
- okser og faar, usyret brød og kager;
fordi de syndede og glemte Jahve,
(Evig er Jahve - evig og langmodig!)
fordi al tak forsvandt af deres hjerter,
og ingen mindedes Egyptens trældom,
hvoraf de friedes ved Jahves naade
- derfor - kun derfor sendtes stærke stammer,
fjender, hvis tros var vældigt, hvis kameler
var uden tal, og som drev Israel foran
helt frem til Gaza.
Og hvor de hærgede, blev intet levnet.

Men Herrens miskundhed er uden maade;
stor er hans vælde; - vældig og langmodig
- god til at vente er Han; - dertil trofast.
Og da han kendte Jerub Baal, som styrted'
stenen for Bal og støtten for Astarte,
kaldte han Jerub Baal, hvis navn var Gideon.
Og loved' ham at frelse Israels folk.

Og Gideon lod blæse i trompeter
og opbød ufortøvet fire stammer
- Sebulon, Naphtali, Aser og Manasse -
og skønt hans slægt var ringest i Manasse
- og skønt han selv var yngst blandt sine brødre,
og skønt han syndigt tvivlede paa Jahve,
besvarede hver vaabenfør hans opbud.

Hin nat laa taagen tyngende paa marken.
Fra fjendens lejrby hørtes hestes prusten.
Kamelers skrigen blanded' sig med latter,
og dæmped klirred' vagternes patruljer.

Og Gideon gik foran sine roder
af rede mand og kaldte højt paa Jahve:
- Stammernes herre - om det dig behager
- vis os dit tegn, at hver og en kan skønne
her, at du gir' os frelsen ved min haand.

Se - jeg har bredt et uldskind midt i gaarden.
Væd det med dug - men lad - o, Jahve, Herre!
udenom alt forblive tørt for væde.
Herre - jeg tier. Jeg er Jerub Baal.

Og saadan skete det: ved daggry Gideon
stod op og krystede en skaal af væde
af skindets uld; men alt var ellers tørt.
(Thi Jahve er ufatteligt langmodig.)

Dog: Jerub Baal - hvis navn var Gideon,
den mand, der fældede de falske guder -
var fyldt af tvivl - tillige saare frygtsom.

Han gik endnu engang for sine rækker
af rede mænd og raabte: - Vredes ikke;
men - Herre! - vis endnu engang din tjener
ved tegn, at saadan er din høje vilje
- at det forundes mig at knuse fjenden.
Lad duggen falde denne gang paa marken,
men skindets uld forblive tørt for væde.
Herre - jeg tier. Jeg er Jerub Baal.

Og saadan skete det ved næste daggry;
thi Jahve er ufatteligt langmodig.

Da kaldte Gideon paa sine stammer,
og sejrrigt gik de ned og knuste fjenden.
Og fjendens fyrsters ho'der laa for foden
af Gideon, som kaldtes Jerub Baal.
Men snart laa Israel igen i synden.

        Saaledes lyder sagnet om hin kæmpe,
        Gideon, søn af Joas - ven af Jahve.
        Og i hvert bryst bekræftes dette frasagn,
        og fra hvert spejl et ansigt ser imod os
        af Jerub Baal, hvis navn er Gideon.
        Evig er Jahve - evig Jerub Baal.
</poetry>
</body>
</text>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1940" author="petersen" status="complete" type="poetry">
<workhead>
    <title>Stykgods</title>
    <year>1940</year>
    <notes>
        <note>Teksten følger Nis Petersen: <i>Stykgods</i>, Vilh. Priors Forlag, Kbh., 1940</note>
    </notes>
    <pictures>
        <picture src="1940-p1.jpg">Titelbladet til <i>Stykgods</i> (1940) lyder ,,Nis Petersen / Stykgodt // Vilhelm Priors Forlag / København 1940''.</picture>
    </pictures>
    <source facsimile="115308086165_color.pdf" facsimile-pages-num="64" facsimile-pages-offset="4">Nis Petersen: <i>Stykgods</i>, Vilh. Priors Forlag, Kbh., 1940</source>
</workhead>
<workbody>

<poem id="petersen2020011301">
<head>
    <title>Sangene</title>
    <firstline>Når solen slår hvirvler på ruden</firstline>
    <source pages="5-6"/>
    <quality>korrektur1,kilde,side</quality>
</head>
<body>
Når solen slår hvirvler på ruden
ved gry skal du synge din sang,
- sangen om tingenes salighed
- sangen om kvindernes dejlighed
- sangen om børnenes munterhed.
Ved gry skal du synge din sang!

    <i>Thi sangene står ved dit leje</i>
    <i>- hver svinende sang, blot du ser den,</i>
    <i>og siger med latter i stemmen:</i>
    <i>- Så syng mig dog, kære - så syng mig!</i>

    <i>Sa syng mig dog, kære! - og gyng mig</i>
    <i>på bølger af tindrende glæde</i>
    <i>og bær mine ord på din jubel,</i>
    <i>som guderne længst har bestemt.</i>

    <i>For Sang er mit navn - jeg er danser</i>
    <i>og danser på stiger af stemmer,</i>
    <i>- Jeg gør at du nådefuldt glemmer</i>
    <i>- og genkalder det, du har glemt.</i>

    <i>Ja - Sang er mit navn, og jeg tripper</i>
    <i>ad alle de blanke tangenter,</i>
    <i>der fylder de grå manualer</i>
    <i>på orglet, som står i dit sind.</i>

    <i>Og hulker dit hjerte i længsel</i>
    <i>- og snøres din strube af kummer</i>
    <i>- og hamrer din hjerne - og brummer</i>
    <i>af sorgernes sydende kval -</i>
    <i>husk - Sang er mit navn, og jeg lærte</i>
    <i>iblandt en betynget at smile</i>
    <i>og kom til den blindede famlen</i>
    <i>forklaret og rolig og sval -.</i>

Når solen slår hvirvler på ruden
ved gry, skal du synge din sang
- sangen om tingenes salighed
- sangen om kvindernes dejlighed
- sangen om børnenes munterhed.
Ved gry skal du synge din sang!
</body>
</poem>

<poem id="petersen2020011302">
<head>
    <title>Da seeren tav</title>
    <firstline>Da seeren tav, blev der stilhed! Hvad havde han egentlig svaret?</firstline>
    <source pages="7-11"/>
    <quality>korrektur1,kilde,side</quality>
</head>
<body>
<nonum><center>I.</center></nonum>

Da seeren tav, blev der stilhed! Hvad havde han egentlig svaret?
Hvad vidste vi om hans syner henover den blegblaa bugt?
To ord af en dæmpet tale - resten i dis bevaret,
mens dagen svandt som en vingefjer, der falder paa ørnens flugt.
Det tøvende: - Maaske fordi -!  steg mod en haandfuld stjerner
- skrev sig selv med stjerneskær ind i hvert enkelt bryst.
Saa var det nat - af dem, der blidt brummende staar og kvæmer
fred i al tvivlens dyst.

Med ekko af talens visdom var tusmørkets stilhed svanger:
- Maaske fordi - vi har svigtet en halv snes besværlige ord.
Sveget saa sære begreber som ydmyghed, pligt og anger,
fordi vi var fyldt med overmod og sad ved et bredfuldt bord.
Det ængstende: - Forbi, forbi -!  isnede os med sin kulde
- skrev sig ind med hjemegraat paa hjertets røde væg.
Dog: det var nat - af dem, der blidt dampende gaar af mulde
om haver og fugles æg.

Og ekkoet sang som en messe. Mangfoldigt kom det tilbage.
To ord af en dæmpet tale vakte en angst af blund.
Et suk blev til i et hjerte - parrede sig med sin mage
og fødte straks en dirrelyd af ve paa en aaben mund.
Et ængstende: - Maaske fordi -! foldede ud sin vinge
- øvede sort mod den blege nat sin truende magi.
Da var det sket: mod hvert et bryst glimtede der en klinge
- glimted’: - Maaske fordi -!

Der stod det uden forsoning: - Fordi jeres gud var heldet;
- fordi jeres lyst var vinding, og savn var en plagsom pligt.
Fordi I var fyldt af hovmod - af blændværk overvældet
og valgte hvert øjebliks snargevinst for afsavn og sobert sigt.
Det smertefri og afgiftsfri, polstringen og det linde
tvandt sig til en skæbnetraad og førte til forlis.
Nu er det nat; men seeren ser som tilforn, hvor den blinde
blinker i graatung dis.

Vi skimted’ en grov, ond sandhed. Den voksed' sig tifold værre.
Her stod det ord til andet med stjerner paa natsort grund:
Ikke for løgn og ondskab, siger den høvding og herre,
men kun for ækel lunkenhed vil jeg udspy jer af min mund.
Det tøvende er nu forbi - forbi en sækfuld vaner
slut med skulk fra arv og gæld og skulk fra naadig tugt.
Nu er det endt for dem, der kækt hyldede mine faner
og reddede sig ved flugt.

Befrielsen kom ved daggry. Vi gik til den gamles bolig.
Hvad vidste vi om hans visdom? Hvad vented’ vi af hans trøst?
Han sad der i sikker venten; - han lyttede fjern og rolig,
mens dagen steg af sit kæmpebaal og flammede op i øst.
Hans prøvende: - Om jeg véd raad? fløj som en due letter.
- Véd en baglæns vej for den, der glemte lovens bud?
Skød han saa ud: - Ja, naar det sker, at panter skifter pletter
og negeren sin hud.


<nonum><center>II.</center></nonum>

<i>Men saa lyder grov lovs sandhed:</i> mangfoldigt skal I forstaa det:
Støt og beskyt den svage, men dyrk kun det, der er karsk.
Æd og drik, hvad behøves, og først: betal for at faa det.
(Thi lovens frugt er venlighed, om skallen synes barsk.)
For sen er anger paa pungens bund for loven om altings balance
og arbejdsiver ved aftenstund og tak ved en kistes fjæl.
En kølig drik er en kølig drik om i sølvkrus eller fajance
og rakt af en venlig sjæl.

<i>Og det er den gode Guds løfte</i> - og intet mere end dette:
sort brød og velsignet sult og træthed til nattens blund
- tidlig regn og sildig regn til sols børn og de slette
samt værn nok for nøgenhed - det lover jeg med min mund.
Hold hus med hjertet, jeg gav jer med - om graa eller lyse dage.
I fik det rent som et stjernedryp spildt paa en natblaa sky.
Men den eneste ting forlanger jeg: rent vil jeg ha5 det tilbage,
den dag vi ses paany.
</body>
</poem>

<poem id="petersen2020011303">
<head>
    <title>Elegi</title>
    <firstline>De bad mig: lev dit liv som før</firstline>
    <source pages="12"/>
    <quality>korrektur1,kilde,side</quality>
</head>
<body>
De bad mig: lev dit liv som før,
da vaar var fest og glød.
For nu er saft i stilk og knop
og frugt i hver blomsts skød.
Men ak - et sted i Flandern er
en hjerne mast til grød.

De bad mig med til fryd og fest,
da horn og fløjte lød.
En tung og fuldgod, ædel vin
i slebne glas de gød.
Men ak - ved Narvik er i dag
en yngling netop død.

De bad: glem alt, hvad der er trist
og ondt og stedt i nød;
thi hvem kan naa, hvad staal og ild
mod unge liv forbrød.
Men ak - jeg ser en slagmark fuld
af sønderrevet kød.
</body>
</poem>

<poem id="petersen2020011304">
<head>
    <title>Da jeg var ung</title>
    <firstline>Da jeg var ung, sa’ jeg til Sorgen</firstline>
    <source pages="13"/>
    <quality>korrektur1,kilde,side</quality>
</head>
<body>
Da jeg var ung, sa’ jeg til Sorgen:
- Sorg, kom ned og leg med mig!
Nu har jeg ham dagen lang,
og mod aften er hans sang:
- Vær taalmodig til i morgen,
naar jeg atter gæster dig!

Jeg har knuget mine hænder
og har bedt ham: - Rejs fra mig!
og hans røst er blid og klar,
da han giver dette svar:
- Har du ingen andre venner:
jeg vil aldrig svigte dig!

<nonum><right>(Irsk motiv)</right></nonum>
</body>
</poem>

<poem id="petersen2020011305">
<head>
    <title>Hvem rider gennem midnats regn</title>
    <firstline>Hvem rider gennem midnats regn</firstline>
    <source pages="14-15"/>
    <quality>korrektur1,kilde,side</quality>
</head>
<body>
Hvem rider gennem midnats regn
saa hovedkulds af sted?
Hvem farer uset i mit hegn,
naar ikke jeg er med?

Hvad gaar i gungrende galop,
forbi min usle vraa?
Vil han mit bord med fad og kop
og muldsort brød forsmaa?

Hvem har saa travlt endnu saa sent
i mørket om mit hus,
hvad kongens ærind’ har forment
ham tid til køligt krus?

Saa hamrende - saa vildt - saa snart
- saa aandeløst hans jag,
og dog det er, som om hans fart
ej vejbid lægger bag.

Den drøner endnu tung og dump
som en usaligs jagt,
og dog bli’r stadig ingen stump
af vej tilbage lagt.

<nonum><center>*</center></nonum>

Men hør: jeg aner, hvem han er
saa fjernt fra seng og baas,
og hvorfor stadig lige nær
han tramper frem sin kaas.

Nu véd jeg, hvorfor dette jag
og denne midnats larm.
Det er mit eget hjertes slag,
der hamrer i min barm.

Mit land! for dig et hjerte slaar
- uværdigt som det er.
Al daglig modgang mig forgaar,
naar blot jeg er dig nær.

Min barndoms land - mit dyre land
- om al min skam du ved.
Hvor ofte jeg paa fremmed strand
gik frem i ingens ed.

Nu er din ære atter min
og mit dit nederlag.
Fra denne dag din ros min vin
din puls mit hjerteslag.
</body>
</poem>

<poem id="petersen2020011306">
<head>
    <title>Hjemme igen ved foraarstide</title>
    <firstline>Vi kom i den tidlige vaar fra de vildsomme tragter</firstline>
    <source pages="16-17"/>
    <quality>korrektur1,kilde,side</quality>
</head>
<body>
Vi kom i den tidlige vaar fra de vildsomme tragter,
hvor fuglene, tynget af ild, gik til hvile paa isen;
- hvor slanke, smaa ræve gled hvide og vævre imod os,
og ensomme ulve har tudet mod nordlysets tæpper.

Een vidste om vin, der var visnet i glimtende kalke;
- een tav, og hans tavshed var tung som en knugende tynge;
men flest var dog de, hvem havørnens hærskrig fik hugget
sit bomærke dybt i de hjerter, vi fordum holdt af.

Men her er det hændt, naar vi vandred’ i foraarets nætter,
at svaner har roet paa himlen som graa galleoner
tungt lastet med lysende latter og ældgammel visdom
og fyldt vore hjerter paany med det perlende budskab:

at den, der er sand mod sig selv og mod den, som han elsker
- for ham er de syngende stjerner kun fuldgode venner;
- de drikker hans glæde, som pigen vil møde hans favntag
og søge hans læber - og give ham tifold tilbage.

Og svanerne bød os at sige det samme til eder
- til jer, der er unge, mens vaaren gaar ind over Danmark -
at stjernerne synger, og natten er sløret af sødme
for den, der var sand mod sig selv og mod den, som han elsker.
</body>
</poem>

<poem id="petersen2020011307">
<head>
    <title>Ploven</title>
    <firstline>Min familie har startet i det smaa</firstline>
    <source pages="18-20"/>
    <quality>korrektur1,kilde,side</quality>
</head>
<body>
Min familie har startet i det smaa
som en sejg og haardt brændt stok forspændt en ko;
men fra før vi - saa at sige - kunde gaa,
var for bondemanden stadig vi sparto.

Saa kom jernet, og min mundfjæl fik beslag,
og et langjem skød sig ned fra trækkets stang.
Ko blev hest, og furens slyngning trak sig strag
over stenet ager, eng og muldtyk vang.

Siden gik det slag i slag fra aar til aar.
Jeg fik traktor for og skar med mange skær.
Jeg har travlt i sildig høst og tidlig vaar
under al slags sky og al slags Herrens vær.

<nonum><center>*</center></nonum>

Jeg har ligget i et lapplandsk, iskoldt fjeld
fjernt fra skoves læ og træskohalm.
Men et ekkofulgt og knivskarpt smæld
løsnede vor blok af erts og malm.

Noget af den blev til klokker støbt
- andet fælder klingert krat og skov.
Noget lyner frækt i nikkel svøbt.
Jeg blev - naa, ja jeg blev altsaa plov.

Saadan er vi blevet lidt af hvert
- lutter tjenere, hvor vi bli’r sat.
Og om livet bliver lidt kontrært,
strækker vi vor plovaas og ta’r fat.

<nonum><center>*</center></nonum>

Der er malm af vort, vi bitterligt begræd
- det, der tjener i den store krig
- det, hvis maal er harme og fortræd,
og som pløjer mellem unge lig.

Fælles vugge har vi engang haft
under fjeldets rypers vingefang.
Vi har sammen suget bjergets rene saft
- sammen hørt paa ulves midnatssang.

Ak vi drikker ikke samme moderbryst
- tjener ikke samme sag og maal.
Lad os glemme, hvad vi kan, af drab og dyst,
lad os glimte med vort blanke staal.

<nonum><center>*</center></nonum>

Min mission - bogstaveligt - er ligetil.
Op og ned og ud og hjem i regn og sol.
Grave furer, vende muld til lærkespil,
gaa i ruskvær som et kært symbol -.

Som symbolet paa taalmodig flid
gaar jeg støt og glidende og rankt,
og min bondes hele slæb og slid
er at lade mig gaa staalet blankt.

I kan roligt skifte guder, skifte kaar.
Skifte vaner og i ny og næ behov.
Vi er to, som uforanderligt bestaar:
det forunderlige hjul og bondens plov.
</body>
</poem>

<poem id="petersen2020011308">
<head>
    <title>Ebba Winsome</title>
    <firstline>Først da dit tog gled bort fra perronen</firstline>
    <source pages="21-22"/>
    <quality>korrektur1,kilde,side</quality>
</head>
<body>
Først da dit tog gled bort fra perronen,
og sporskiftet svinged’ for mit,
mens en broget og fin lille vante
fra kupedøren hilste mig blidt
- først da vidste mit hjerte, du søde,
mens min glæde stod op fra de døde,
at de øjne, det haar og de hænder,
det var dig, det var dig, det var dig.

Genstridige hjerte, der gøder din ager med tvivl.
Som tøvende giver det løfte, din elskede venter;
- som tror, at de ar, en tornefuld verden har slaaet,
skal bruges til dække igen og igen og igen.
Et taabeligt, ondt, gammelt hjerte har du, min ven.
Naar Gud, den barmhjertige, skrev paa dets vigende væg
med sin brændende finger
det navn og de øjne, den sjæl, du mødte i dag . . .
du mere end tav, naar du tøvende talte . . .
talte de ord, som din elskede vented’,
mens tvivlen hamred’ din sjæi
og kummerligt farved’ din tale.
Hun vilde, du skulde forme de ord til en skaal
og fylde dens runding til randen med glitrende ømhed
og knælende række den læskende kalk op mod hende
som din fattige tak for en kostelig gave.
Du mere end tav, naar du tøvende talte.

I dag kan jeg bære en klode paa skuldrenes leje
og kæmpe med hvæsende stjerner her, hvor jeg staar.
I dag kan jeg hule min haand for begærligt at fange
og drikke de salige smil fra i dag, fra i gaar.
Og tvivlen, som hamrer sit haarde <i>for silde, for silde</i>
. . . saa lidt, som en tømmerstok spærrer et vandfald dets vej
- saa lidt kan det dæmpe det jublende, brusende hjerte,
som syngende ved, det var dig, det var dig, det var dig.
</body>
</poem>

<poem id="petersen2020011309">
<head>
    <title>Den lille</title>
    <firstline>Der var blomster nok på den skønne jord</firstline>
    <source pages="23-25"/>
    <quality>korrektur1,kilde,side</quality>
</head>
<body>
Der var blomster nok på den skønne jord,
blomster så skønne, som man har ord
- blomster i bed og urter i bur
- vilde og bristende fyldt med kultur -

bøjende ho’det, da tusmørket kom
- det skylled’ tungt som en vårtung flom
endnu med duft og med suk og trøst
- og natten kom som en flom af øst -

Kun åkanden sank som en stjernebrand
- sank i sit dyb af barmhjertigt vand
troløst forladt af sin sol, sin skat,
og da var det nat - var det bundløs nat.

Hun sank - du ved, hun var skær som sne! -
da solens smil blev til natteve
sank, som da åkandens kalk gik ned,
og angst tog plads, hvor der før var fred.

Der var kvinder nok på den skønne jord,
kvinder så skønne, som man har ord
- som blomster, der står i et blomsterbed
og udstråler idel retfærdighed;

- som blomster, slængt i den vilde skov,
og blomster, brudt til en stunds behov
- blomster med sær og krydret duft
fyldte den brændende natteluft.

Dog - alle dufte og alt det liv
veg for den hvisken i søens siv
om én, der sank - om en segnet sjæl
- en blomst trådt sønder af nattens hæl.

<nonum><center>*</center></nonum>

Det blev ingen nat som en vanlig nat,
men tom for vej som en vildskovs krat,
og intet mulm som det mulm, vi ved,
der sænkes nådigt med søvn og fred -

Men bedst som byrden - vi ved, det sker! -
næppe er til at bære mer’,
kommer en kraft af barmhjertighed
og virker, at byrden kan kastes ned.

Bedst som mørket tungsindigst lå,
løste en plet sig fin og grå
ud af mulmet - og hvid og skær
lyste den blomst, der var mig kær.

Dér af det blinkende, dybe vand
skød den så blank som en stjemebrand,
folded’ sig ud og kaldte: Skat!
Og solen sprang ud af den kolde nat.

<nonum><center>*</center></nonum>

Hvilket under kan kaldes størst
- blomsten, som lå der fin og først
råbende spædt fra sin flydestol:
- sol - min velsignede, søde sol!

Eller den angrende sol vendt hjem
sløret af dagningens tårebræm
råbende over en nats bekomst:
- Blomst - min velsignede, hvide blomst!

<nonum><center>*</center></nonum>

Ingen ved dog vel alt i alt
hvem af de to, der først har kaldt.
Hjerters råb er et flygtigt nu;
underet, barn, er du - er du!
</body>
</poem>

<poem id="petersen2020011310">
<head>
    <title>Opstandelse</title>
    <firstline>Smaa sirlige tuer med sirlige plader</firstline>
    <source pages="26"/>
    <quality>korrektur1,kilde,side</quality>
</head>
<body>
Smaa sirlige tuer med sirlige plader
markerer den vej, vi drog frem;
smaa smilende høje fortæller om længsler
og haab, som gik under i lyst og i trængsler.
Smaa sirlige tuer som svaler i rader
vil følge os, til vi naar hjem.

Smaa døende drømme vil snart følge efter
og trætte smaa haab faa stridt ud.
Det mod, som vi øged’ med ildnende løfter
begraves i tuer langs vejenes grøfter,
og tavler beretter: her ligger smaa kræfter
og drømme, som vandred’ til Gud.

Men underet, det der ta’er livet af sorgen
- ved alle de hellige mænd! -
det kysses til live af solen og dagen,
og hver dag har næppe en time paa bagen,
før verden har set en opstandelses morgen,
hvor tusind smaa haab gaar igen.
</body>
</poem>

<poem id="petersen2020011311">
<head>
    <title>Digtet</title>
    <firstline>Hun spurgte mig, hvordan et digt bli’r til</firstline>
    <source pages="27"/>
    <quality>korrektur1,kilde,side</quality>
</head>
<body>
Hun spurgte mig, hvordan et digt bli’r til.
Jeg svared’ sanddru: - Kun fordi det vil!

Man intet anende gaar paa sin gang
og lytter til smaa fugles morgensang -

en tvivlsom digter, men utvivlsom synder,
da kyllingen i een forsagt begynder

at pikke paa sin skal, for den vil ud.
Og resten gør saamænd den gode Gud!
</body>
</poem>

<poem id="petersen2020011312">
<head>
    <title>Pessimisme</title>
    <firstline>Tænk, hvis en morgenstund min kat</firstline>
    <source pages="28-29"/>
    <quality>korrektur1,kilde,side</quality>
</head>
<body>
Tænk, hvis en morgenstund min kat
fandt, at dens herre var død i nat,
og fremmede negled’ min fingerring
til køb af en kiste og den slags ting -!

Og tænk, om de gik med mit armbåndsur,
da sjælen nu dog var på udgangstur,
og forsegled’ med lak mit testament
og andet nytteløst stads på prent

- og drak mit øl og en glemt sjat vin,
som højt erklæredes mindre fin,
samt gav mig lidenskabsløst min dom,
da kroppen jo dog var døv og tom.

Og tænk, om det da forvist var sandt,
at jeg i en sommerfugls gevandt
fløj henover mark og henover eng
og fandt i levkøjens fløjl min seng -

og skat var skat, som en kat er kat
og al sorg død som det lig i nat,
og værten prøved’ mit jakkesæt
som himlens engle mit regnebræt!

Men livet skumpier afsted som før,
og Kongens Foged står for min dør,
og pligters plager og skatters læs
fordømte kravler blandt vissent græs.
</body>
</poem>

<poem id="petersen2020011313">
<head>
    <title>Hvad en gammel bissekræmmer fortalte mig om pigerne</title>
    <firstline>Se - no’en er jo skabt til at danse med</firstline>
    <source pages="30"/>
    <quality>korrektur1,kilde,side</quality>
</head>
<body>
Se - no’en er jo skabt til at danse med
- og no’en til at føde en sønner,
- og no’en til at lappe og lave ens mad
og no’en til at be’ ens bønner.

Der er pi’er med ansigt og pi’er med krop,
- og no’en har guldhaar og nakke,
og no’en kan starte og no’en gaa med,
naar det gælder den sidste bakke.

No’en er som himlens smaa engle af sind
(— ja, no’en har det omvendt desværre!)
- og no’en kan malke og spille klaver,
men de bliver færre og færre.

Men finder du dydernes sum paa et bræt
- det hænds - naa, jeg véd det for fanden! -
tja - saa kan du roligt belave dig paa,
at pigen er gift med en anden.
</body>
</poem>

<poem id="petersen2020011314">
<head>
    <title>Consummatum est</title>
    <firstline>Birken lo med alle birkes lyse, lette latter</firstline>
    <source pages="31"/>
    <quality>korrektur1,kilde,side</quality>
</head>
<body>
Birken lo med alle birkes lyse, lette latter,
suged’ solens lysblink, rejste sig paa tæerne
og kastede et fingerkys til himlens gode gud,
dengang dagen brød igennem graners vagt ved graa rabatter,
jog sin ketcher gennem taagen, pilled’ mørket ned af træerne
og viste hele skoven, at en bøg var sprunget ud.

Aa-h! sa fire popler, og et egetræ sa: næ-h!
Og bøgetræets egern, som kom hjem fra pigens træ,
fo’r forvildet rundt i skoven for at finde sit logi.
Men bøgen stod og nikkede med tusind spæde stilke,
og nye knopper bristede i brus af dunet silke;
for vaaren laa og lynede, og knopper laa og længtes,
og inden i hvert hylster laa undere og trængtes,
til lyn og længsel gnistrede, saa brune pupper sprængtes,
mens alle vaarens guder galoperede forbi.
</body>
</poem>

<poem id="petersen2020011315">
<head>
    <title>To smaa gamle enker spiller firhændig</title>
    <firstline>Tyve fingre - tyve, travle bier</firstline>
    <source pages="32"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Tyve fingre - tyve, travle bier
- hvide fingre over graa tangenter
- tyve travle, hvide bier henter
honningmelodier.

To smaa damers barnesprøde stemmer
følger summende de hvide bier
- dykker - henter søde melodier
op af skjulte gemmer.

Toner - dryp paa dryp og stænk paa stænk
- trimlinger af klingre tonelænker
- to smaa, gamle damer paa en bænk.

Kun et mølædt optilaars spinet
- kun to kvidrende smaa, hvide enker
gennem røgen fra min cigaret.
</body>
</poem>

<poem id="petersen2020011316">
<head>
    <title>Paa landsbyens kirkegaard</title>
    <firstline>Barbara Jensdatter sloges i kvag</firstline>
    <source pages="33-34"/>
    <quality>korrektur1,kilde,side</quality>
</head>
<body>
Barbara Jensdatter sloges i kvag
- saaledes som tavlen beretter -
den dag hun blev atten - en dag som i dag.

    Der staar rosa konvaller paa Barbaras grav;
    - var det rosa konvaller <i>han</i> brød ved et dige
    og bragte sin pige før latteren tav?

Aa, de rosa konvaller - det brudeslørs flor
- den galen af gøg under bøjede pile -
den ensomme myrte, som meningsløst gror.

    - Sov sødt, lille pige! staar der - sov sødt!
    Saa rørende ømt som et smil under taarer -;
    ja, drøm, lille pige - og vent og vel mødt -

- naar jorden en dag ta’r os ind til sin barm
og knapper sin frakke til over os,
og intet er mere af had eller harm;

    - kun rosa konvaller og poppel og pil
    sten, der er sprukne ruiner
    - og myrternes latter og brudeslørs smil
</body>
</poem>

<poem id="petersen2020011317">
<head>
    <title>Maroder børs</title>
    <firstline>Udenfor snorene sneg han sig smilende ind og ud</firstline>
    <source pages="35-37"/>
    <quality>korrektur1,kilde,side</quality>
</head>
<body>
Udenfor snorene sneg han sig smilende ind og ud
- kendt som en harmløs, ikke-noteringsberettiget gud.
Raslede fjerne stjernepapirer, saa gled hans nik
beskyttende over til baissen - til haussen, naar den tog stik.
Spurgte man nogen om fyrens herkomst og metiér,
fik man til svar et forsorent: - »Ork, Gud, det er lille Sukces!«

A/S Jorderig var fordum et nobelt papir.
Kurverne krøb adstadigt i højde med Frelsers spir.
Stærke guder regered’ : bedrøved' man en for en tand
- vips maatte en man bløde; - med øjnene li’saadan.
Da var den stærke klippe; - da var den svage skum;
- dengang drev Jorderigs rytme tungt gennem tid og rum.

Ak - men det skjalv og skifted’; - mygere herrer kom til.
Loven løsnedes langsomt; - uorden drev sit spil.
Svagheden klistred’ sig sammen; - styrken løste sig op;
- rytmen peb gennem rummet angst i forskræmte hop.
Hed det da indenfor snoren: - »Gud véd, hvad der nu skal ske?«
Lød det med munter malice: - »Vi sender dem lille Sukces!«

Og stjernerne grinte som vidner: de sendte den halte Sukces!
Ved maanemes mimrende jubel: han gjorde en dag sin entré!
Ved rytmen, der hakked’ og hosted’ i røgen af rummenes baal:
Jorderig hilste den halte herre med skrig og skraal.
Man aned’ vel nok, at han skeled’, var glemsom, bestikkelig, halt,
men satte sin lid til hans naade og knæled’ og tilgav alt.

De gamle og veltjente guder - dem satte man nu paa pension
og byggede bo for den lille, forgyldte og svedne kujon.
Han gav dem med fulde hænder det tunge og gule metal,
men lod det retfærdigvis følges af fredløshed, kummer og kval.
Og syndfloden stiger og stiger til spot og forsmædelig spe
for menneskeheden, der knæler for guden, den lille Sukces.

<nonum><small><right>(Offentliggjort 1936.)</right></small></nonum>
</body>
</poem>

<poem id="petersen2020011318">
<head>
    <title>Jeftas datter</title>
    <firstline>Horeungen fra Gilead - røverkaptajnen fra Tob</firstline>
    <source pages="38-39"/>
    <quality>korrektur1,kilde,side</quality>
</head>
<body>
Horeungen fra Gilead - røverkaptajnen fra Tob;
nu i spidsen for gileadittemes væbnede hob;
Jefta, den kamplystne kæmpe, tinged med Herren, sin gud,
og endte til slut konferencen i Mizpa med dette bud:
»- Giver du, Herre, Ammons børn i min haarede haand,
da vil jeg, Jefta, kriger og høvding af æt og aand
brænde - dig til et offer - det første, der møder op
hilsende mig ved min hjemkomst,« - og Herren, hans gud sa’ : »Top!«

Camos var gud for Ammon, et sløjt merkantilt geni
med lige saalidt begreb om et hemmeligt diplomati,
og udfaldet blev jo derefter: da tyve stæder var brændt
fra Aroer op til Minnit var lykken mod Ammon vendt.
Og slaget ved Ab-el-Keramin, et morderisk blodigt slag
slog Ammons børns sidste armeer og stolthed i kvas og kvag.
Men Jefta, som talte byttet af kvinder og børn og kvæg,
blinked’ til Gud og lo i sit safranfarvede skæg.

Jefta, du snilde hedning, som tuskede med en gud
- dengang din unge datter straalende dansede ud,
dansede dig i møde - dansede mod sin død,
jublende og med lykkens lys i sin gyldne lød
Jefta, Jefta - hvad hjalp dig angeren i din graad:
For gæld og forskrivning til Jahve gives der intet raad.
Gud er en haardhændet herre -. Parolen er altid: »Betal!«
Og betalingen, naar den forfalder, en verden af ve og kval.

Mizpas skønneste rose - aa, jeg har set dit bryst
bølge i haabløs hulken, skælve i haabløs lyst,
dirre i dødsdømt længsel, bæve i bøn til Gud
- Gud, som koldblodigt saa dig flakke blandt bjerges brud.
Barn - jeg har set dit legem brænde paa bødlens baal,
barn, jeg har set dit hjerte flænget af Jeftas staal.
Mizpas skønneste rose - næppe endnu foldet ud,
- aa, jeg har knyttet næven og løfted den mod din gud.
</body>
</poem>

<poem id="petersen2020011319">
<head>
    <title>Tolv fingre og tolv tæer</title>
    <subtitle>Anden Samuels bog 21:20.</subtitle>
    <firstline>Hver krigsbulletin fra Gob og fra Gat</firstline>
    <notes>
        <note>Cf. <xref bibel="bibel2samuel21,20"/>.</note>
    </notes>
    <source pages="40-41"/>
    <quality>korrektur1,kilde,side</quality>
</head>
<body>
Hver krigsbulletin fra Gob og fra Gat,
hvert navn paa hver helt og navnkundig, der faldt,
hvor tropperne stod, og hvordan det var fat
- hvert sandkassebarn havde rede paa alt.
Hvert sandkassebam i Judæa reelt
var god patriot og var ét med sin helt.

Og det var hint aar, da kong David formelt
lod jorde de ben af de syv, der var hængt.
Med Zerujas Abisjaj, Israels helt
hver sandkassehjeme var lifligt befængt.
Hvert sandkassebam i Judæa var stolt
af ham, der slog Dod, til Dods hjerte var koldt.

Dods rustning var ny, og alene hans spyd
var tre hundred sekel af kobber i vægt,
og dog faldt den vældige uden en lyd
nedhugget af Zerujas krigerske knægt.
Saa vidt var alt godt, og teknikken var flot,
og hvert sandkassebam talte haanligt om Dod.

Men snart var der atter skærmydsler i Gob,
og Saf var den kæmpe, der nu stod for fald
- en ætling af Rafa og judæofob -
og Sibbekaj knuste hans hjælm med et knald.
Filisteren Saf blev forhaanet i sang,
mens Sabbekaj-navnet fik sandkasseklang.

Saa atter der indløb en sejrsbulletin;
thi Goliat faldt for en bethlehemit,
skønt kæmpen var barn af det selvsamme slæng,
hvis hjerner var haarde som gjort af granit.
Og sandkassebørnene sludrede om,
at hans spyd var saa langt som en væverbom.

Til afveksling sloges de næste i Gat.
Fem fingre som vi havde kæmpen, der kom.
Med dem samt én paa hver haand i rabat
og samme tal tæer han gik til sin dom.
Som sandkassens regnere rigtigt fik talt,
beløbet blev fire-og-tyve i alt.

Hver krigsbulletin fra Gob og fra Gat,
hvert navn paa hver helt og navnkundig, der faldt,
hvor tropperne stod, og hvordan det var fat
- i jødernes sandkasser vidste man alt.
Men vidste filistrenes unger besked?
Derom kan man tvistes i evighed.
</body>
</poem>

<poem id="petersen2020011320">
<head>
    <title>En moders hjærte</title>
    <firstline>og kniven skjult imellem hendes bryster</firstline>
    <source pages="42-46"/>
    <quality>korrektur1,kilde,side</quality>
</head>
<body>
- og kniven skjult imellem hendes bryster,
tog hun og rakte ham: - Velan, bestem dig!
Men hvis du vakler, og hvis haanden ryster,
saa, kæreste, gaa roligt bort og glem mig.
Vis er din løn, saafremt . . . . .!
Men til en kryster
jeg kender kun ét raad: - Gaa bort og gem dig!

Forfærdende og spotsk og ømt
er hendes smil.
Forjættelse paa skrømt
og spøg i alvor.
Et bytte: lyst for kval
- et krav til bunden tømt
for naade.
En tung pokal
formet som bøn, gjort af befaling.
En dronnings løfte for en grum betaling.

Som agerhønen samler æg,
den ikke selv har lagt.
Som et begær med krop
- et ilds- og isbegær
er denne mær
med sjælen klæg af hunger efter magt,
der aldrig siger stop.
Som ikke hører op,
før i sit rov
den ligger kvalt
og grusomt har
betalt.

Og skælvende, beruset mer’ end ord
han siger kun:
- Min elskede - jeg gaar!
Gem mig din mund,
dit gyldne væld af haar
og duften af din hud.

For svimmelheden i din favn
jeg paa dit bud
vil gaa og bringe dig . . . . .!
Min attraas dyb
er dyb som havet
- min længsel som et kryb,
der ind har gnavet
sig i mit sind
og gjort mig blind
for alt undtagen dig.

Han ilede beruset af sin lyst
med kniven skarp og svaj
og varm af hendes bryst
ud paa sin vej.
Forfærdende og spotsk og ømt
stod hendes smil
som noget engang drømt

- halvt i profil
med blikkets glød
af halvt forjættelse
og halvvejs skrømt
- som halvt forgættelse
og heltud løfte.

I halvregn hørtes kvæget snøfte.
Og langvejs torden brød
en svag og rytmisk lyd,
der kun var mulmets lyd,
naar dette slukker
til sidst en skumrings sidste halvsøvns fryd.
Men midt igennem - sløret - hendes røst
- Med blomsterknopper redt,
med kosteligste vand besprængt
mit leje venter
til løn og tak og trøst,
i fald du henter
den ene ting, hvorom
jeg har dig bedt:


<nonum><sc>din moders hjerte.</sc></nonum>

Paa dyre hynder slængt
vil jeg med vin og honning
dig beværte,
før vi til strengespil . . . . .!

En hæftig smerte
gaar gennem ham.
Han vil det ikke.
Han staar i tvivl
og iler atter mod sit skammens maal
med hjertet pisket af sit eget baal
af lyst og længsel.
Saa klager døren med sit kendte hængsel,
og stuen rækker ham sin velkomsts skaal.

At vakle frem imod en regnnats kast
er tungt. At vakle med et hjerte som sin last
er mere tungt. Og vakle frem imod en regnnats slud
med hjertet af sin mor - forladt af <i>Gud</i> -
med afsinds røde lyst og sorg som alabast
maa være tungere end alt.
Han løb og snublede og løb og faldt.

Legendens aar er talt
til gamle cedertræers aar.
Dog ung, som var den første gang
fortalt i gaar,
er dens pointe:
Da drengen faldt,
og han i faldet slængte
sin byrde fra sig, lød der tyste ord
- de kom fra hjertet paa den sorte jord.
De lød, som sukkede en brusten streng:
- Sig - slog du dig, min egen, stakkels dreng?
</body>
</poem>

<poem id="petersen2020011321">
<head>
    <title>Til bogudlaaner Kalmukke</title>
    <firstline>Vi staar med forseglede ordrer, Kalmukke</firstline>
    <source pages="47-48"/>
    <quality>korrektur1,kilde,side</quality>
</head>
<body>
Vi staar med forseglede ordrer, Kalmukke
- det mumler bag mærker af moskus og lak.
Paa broen med sejl mod en tung, gammel maane,
i aften saa fuld som en brugt almanak.
Det hviner i blokke, det piber i taljer,
det trommer og fløjter galant,
og fartøjer skvulper som rorløse baljer
ad veje, som tilfældet fandt.

Fra vise mænd véd vi - og selv har vi set det -
at livets funktioner er kys, køb og kamp,
til punktummet sættes med trealens brædder,
en kneben lod bly eller tvunden stump hamp,
vi kysser os trætte og køber os mætte,
og hver mand maa kæmpe sin kamp,
om livet saa kun er et brædt med adrætte
og hvide, smaa cifre og døden en svamp.

Hvortil og hvorfra og hvorfor - ja, hvem véd det.
En gabte i smug, mens én listeligt lo.
Vi véd kun, vi gaar med forseglede ordrer,
og hver maa staa støt paa sin ensomme bro.
Det brummer i gafler og brager i planker
og klukker et sted bag en spuns.
Men dette er hundevagts-dødninge tanker
- skaal - Mukke' - vi tømmer til bunds.
</body>
</poem>

</workbody>
</kalliopework>

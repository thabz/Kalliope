<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1951" author="petersen" status="incomplete" type="poetry">
<workhead>
    <title>For Tromme og Kastagnet</title>
    <subtitle>Utrykte Ungdomsdigte</subtitle>
    <year>1951</year>
</workhead>
<workbody>

<poem id="petersen2019103001">
<head>
    <title>Præsentation</title>
    <firstline>En susende Knut gad jeg været</firstline>
    <notes>
        <note type="credits">Bidrag fra Niels Fanøe.</note>
    </notes>
</head>
<body>
En susende Knut gad jeg været
i Hvinen mod blodige Rygge,
en Herrens formanende Svøbe
mod Sløvsind og slapt Forfald;
- en Klokkebøje ved Skæret
af Vaneforbandelsens Hygge,
et Malm, hvori Guddommens Finger
bimlede i sit Kald.

Ja, jeg gad været en Stue
med Skodderne spærret mod Strømme
af Menneskers graa og flade
Rutine i Vis og Sæt.
Nu vander jeg kun med en Bruse
min Have af dagblaa Drømme,
trommer en trippende Hvirvel
og bruger min Kastagnet.
</body>
</poem>

<poem id="petersen2019103002">
<head>
    <title>Død</title>
    <firstline>De bar mig hjem</firstline>
    <notes>
        <note type="credits">Bidrag fra Niels Fanøe.</note>
    </notes>
</head>
<body>
De bar mig hjem
- i Drømmes Skød -
de bar mig hjem,
og jeg var død.

De bar mig op,
du tog imod,
jeg var kun Krop
i storknet Blod.

Alt blev saa sort
alt visned hen,
de bar mig bort,
du var igen.

Og der gik Aar,
som man dem har,
dit røde Saar
var blevet Ar.

Du gik omkring
i Sol og Glød
og lyse Ting,
og jeg var død.

Og der var Mænd,
og der var Leg,
- du var igen,
og hvor var jeg?
</body>
</poem>

<poem id="petersen2019103003">
<head>
    <title>Lykkens Angst</title>
    <firstline>Det kan komme som en Smerte</firstline>
    <notes>
        <note type="credits">Bidrag fra Niels Fanøe.</note>
    </notes>
</head>
<body>
Det kan komme som en Smerte
i min Lykkes største Under,
som et Sug, der ikke bunder
i et ungt, forelsket Hjerte.

Jeg har smilet - som en Manen -
men et Smil bli'r sygt og kvæstet,
naar ens Lykke hænger fæstet
til et Kors af angstfuld Anen.

Jeg har tit mig forestillet,
at det bare er en Krykke
som Memento for en Lykke
over alt, hvad Gud har villet.

Men - Veninde - om du vidste
om et Hjertes dumme Veje
i dets Lykke ved at eje
og dets Skælven for at miste.

Aa, du ved det? Ogsaa dine
kære Smil har drukket Skygge?
Ogsaa al din lyse Lykke
har en Underbund af Pine?

Men saa ræk mig dine Hænder,
og jeg sværger - nej, jeg smiler,
for det er, som Lykken siler
over to af sine Venner.
</body>
</poem>

<poem id="petersen2019103004">
<head>
    <title>Konval</title>
    <firstline>Naar min Bror, den hvide Lilje</firstline>
    <notes>
        <note type="credits">Bidrag fra Niels Fanøe.</note>
    </notes>
</head>
<body>
Naar min Bror, den hvide Lilje,
mild og myndig (og lidt hoven),
har forkyndt den store Vilje,
læst en Bon og udlagt Loven,
er det mig. det kommer an paa;
jeg er Messedreng i Skoven.

Naar de fromme Orchideer
- med de fine Skønhedspletter -
rækker Hals i vilde Veer,
tørner ud i vrede Trætter,
er det mig, der vækker Rødmen
bag de fromme Søstres Hætter.

Gud har ikke skabt men drømt mig
til en Satyrs Melodier;
Tusind Anelser har tømt sig
som en Duft paa mine Stier,
og de spæde Klokkers Bimlen
har jeg lært af vilde Bier.

Det er mine klingre Bjælder,
det er Duft fra mine Skaale,
der i fløjlsblod Flagren vælder
over vissent Løv og Naale
for at hviske ind i Øren
meget mer’, end de kan taale.

Ingen ved, hvad man tør vente;
men jeg ved, der er Konvaller,
som forduftede og endte
til Musik i lyse Haller,
dræbt ved Kvindebrysters Skælven,
og jeg drømmer, at de kalder.
</body>
</poem>

<poem id="petersen2019103005">
<head>
    <title>Springvandet Parken</title>
    <firstline>Ved Dag er du bare et irret Rør</firstline>
    <notes>
        <note type="credits">Bidrag fra Niels Fanøe.</note>
    </notes>
</head>
<body>
Ved Dag er du bare et irret Rør
af Kobber i Kummens Granit,
og Straalen, der næppe naa’r op, før den dør,
er saa kummerlig tynd og forslidt.

Ved Dag vasker snavsede Unger Ben
og slider din Kummes Kant,
og de stritter med alle de smukke Sten,
som engang var din Straales Drabant.

Men ved Nat - naar Parken er dyb og sort,
kun brudt af en gruslys Gang,
da hører man langtfra en sprød Akkord
af en munter og taarefuld Sang.

Og for alle de elskende unge Par
naa’r din Straale af Sølv op til Gud;
- alle Elskendes Sorger til dig de bar,
og du visked’ dem nænsomt ud.

Din klingre Musik er et dunblødt Flor
om hver ordløs og skælvende Ed,
og Tusinder kejtede, klodsede Ord
blev Visdom her i din Fred.

Atom paa Atom har du Nat efter Nat
malet Tiden i Glemslens Skød,
til Unge forbavset saa Træ'r og Krat
staa grønne mod Østhimlens Glød.

Ved Dag er du bare et irret Rør
af Kobber i Kummens Granit;
ved Nat er du Drømme om Myrter og Slør
og i Mørket et Lysvæld af hvidt.
</body>
</poem>

</workbody>
</kalliopework>

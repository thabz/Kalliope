CVS-TIMESTAMP: $Date$
VQ:korrektur1
VN:<i>Canzoniere</i> kaldes også undertiden <i>Rime sparse</i> (»Spredte rim«) og <i>Rerum vulgarium fragmenta</i> (»Fragmenter af poesi på folkesprog«).
VN:Tilføjet af <A HREF="museion@kalliope.org">Henrik Nielsen</A>.

H1:In vita di madonna Laura

I:petrarca2002050401
T:Voi ch'ascoltate in rime sparse il suono
TOC:I
F:Voi ch'ascoltate in rime sparse il suono
K:sonnet

      Voi ch'ascoltate in rime sparse il suono
di quei sospiri ond'io nudriva 'l core
in sul mio primo giovenile errore,
quand'era in parte altr'uom da quel, ch'i' sono;
      del vario stile in ch'io piango e ragiono
fra le vane speranze, e 'l van dolore;
ove sia chi per prova intenda amore,
spero trovar piet', non che perdono.
      Ma ben veggio or sì come al popol tutto
favola fui gran tempo, onde sovente
di me medesmo meco mi vergogno;
      e del mio vaneggiar vergogna ' 'l frutto,
e 'l pentersi, e 'l conoscer chiaramente
che quanto piace al mondo è breve sogno.

I:petrarca20020506II
TOC:II
T:Per far una leggiadra sua vendetta 
F:Per far una leggiadra sua vendetta
K:sonnet

      Per far una leggiadra sua vendetta,
e punir in un dì ben mille offese,
celatamente Amor l'arco riprese,
come uom ch'a nocer luogo e tempo aspetta. 
  Era la mia virtute al cor ristretta
per far ivi, e ne gli occhi sue difese,
quando 'l colpo mortal là giù discese,
ove solea spuntarsi ogni saetta. 
  Però turbata nel primiero assalto,
non ebbe tanto nè vigor, nè spazio
che potesse al bisogno prender l'arme, 
  o vero al poggio faticoso ed alto
ritrarmi accortamente da lo strazio;
del quale oggi vorrebbe, e non può aitarme. 

I:petrarca20020506III
TOC:III
T:Era 'l giorno ch'al sol si scoloraro
F:Era 'l giorno ch'al sol si scoloraro
K:sonnet

  Era 'l giorno ch'al sol si scoloraro
per la pietà del suo Fattore i rai,
quando i' fui preso, e non me ne guardai,
che i be' vostr'occhi, Donna, mi legaro. 
  Tempo non mi parea da far riparo
contr'a' colpi d'Amor; però n'andai
secur, senza sospetto: onde i mei guai
nel comune dolor s'incominciaro. 
  Trovommi Amor del tutto disarmato, 
ed aperta la via per gli occhi al core,
che di lacrime son fatti uscio e varco. 
  Però, al mio parer, non li fu onore
ferir me di saetta in quello stato,
ed a voi armata non mostrar pur l'arco.

I:petrarca20020506IV
TOC:IV
T:Quel ch'infinita provvidenza, ed arte
F:Quel ch'infinita provvidenza, ed arte
K:sonnet

  Quel ch'infinita provvidenza, ed arte
mostrò nel suo mirabil magistero:
che criò questo, e quell'altro emispero,
e mansueto più Giove che Marte, 
  venendo in terra a illuminar le carte
ch'avean molt'anni già celato il vero,
tolse Giovanni da la rete, e Piero,
e nel regno del Ciel fece lor parte. 
  Di sé, nascendo, a Roma non fe' grazia,
a Giudea sì, tanto sovr'ogni stato
umiltate esaltar sempre gli piacque; 
  ed or di picciol borgo un sol n'ha dato,
tal, che natura, e 'l luogo si ringrazia,
onde sì bella Donna al mondo nacque.

I:petrarca20020506V
TOC:V
T:Quand'io movo i sospiri a chiamar voi
F:Quand'io movo i sospiri a chiamar voi

  Quand'io movo i sospiri a chiamar voi,
e 'l nome, che nel cor mi scrisse Amore,
LAUdando s'incomincia udir di fore
il suon de' primi dolci accenti suoi. 
  Vostro stato REal, che 'ncontro poi,
raddoppia all'alta impresa il mio valore;
ma, - TAci, - grida il fin: - che farle onore
è d'altri omeri soma, che da' tuoi -. 
  Così LAUdare, e REverire insegna
la voce stessa, pur ch'altri vi chiami,
o d'ogni reverenza, e d'onor degna; 
  sé non che forse Apollo si disdegna,
ch'a parlar de' suoi sempre verdi rami
lingua morTAl presuntuosa vegna.

I:petrarca20020506VI
TOC:VI
T:Sì traviato è 'l folle mio desio
F:Sì traviato è 'l folle mio desio

  Sì traviato è 'l folle mio desio
a seguitar costei, che 'n fuga è volta,
e de' lacci d'Amor leggiera e sciolta
vola dinanzi al lento correr mio; 
  che quanto richiamando più l'envio
per la secura strada men m'ascolta:
né mi vale spronarlo, o dargli volta;
ch'Amor per sua natura il fa restio. 
  E poi che 'l fren per forza a sé raccoglie,
i' mi rimango in signoria di lui,
che mal mio grado a morte mi trasporta; 
  sol per venir al Lauro, onde si coglie
acerbo frutto, che le piaghe altrui,
gustando, affligge più, che non conforta.   

I:petrarca20020506VII
TOC:VII
T:La gola e 'l sonno e l'oziose piume
F:La gola e 'l sonno e l'oziose piume

  La gola e 'l sonno e l'oziose piume
hanno del mondo ogni vertù sbandita,
ond'è dal corso suo quasi smarrita
nostra natura vinta dal costume; 
  et è sì spento ogni benigno lume
del ciel, per cui s'informa umana vita,
che per cosa mirabile s'addita
che vòl far d'Elicona nascer fiume. 
  Qual vaghezza di lauro? qual di mirto?
- Povera e nuda vai, Filosofia -
dice la turba al vil guadagno intesa. 
  Pochi compagni avrai per l'altra via;
tanto ti prego più, gentile spirto,
non lassar la magnanima tua impresa.

I:petrarca20020506VIII
TOC:VIII
T:A piè de' colli ove la bella vesta
F:A piè de' colli ove la bella vesta

  A piè de' colli ove la bella vesta
prese de le terrene membra pria
la donna che colui ch'a te n'envia
spesso dal sonno lagrimando desta, 
  libere in pace passavan per questa
vita mortal, ch'ogni animal desia,
senza sospetto di trovar fra via
cosa ch'al nostr'andar fosse molesta. 
  Ma del misero stato ove noi semo
condotte da la vita altra serena,
un sol conforto, e de la morte, avemo: 
  che vendetta è di lui ch'a ciò ne mena,
lo qual in forza altrui, presso a l'estremo,
riman legato con maggior catena. 
 
I:petrarca20020506IX
TOC:IX
T:Quando 'l pianeta che distingue l'ore
F:Quando 'l pianeta che distingue l'ore

  Quando 'l pianeta che distingue l'ore
ad albergar col Tauro si ritorna,
cade vertù da l'infiammate corna
che veste 'l mondo di novel colore; 
  e non pur quel che s'apre a noi di fòre,
le rive e i colli di fioretti adorna,
ma dentro, dove già mai non s'aggiorna,
gravido fa di sè il terrestro umore, 
  onde tal frutto e simile si colga.
Così costei, ch'è tra le donne un sole,
in me, movendo de' begli occhi i rai, 
  cria d'amor penseri, atti e parole;
ma, come ch'ella gli governi o volga,
primavera per me pur non è mai. 
 
I:petrarca20020506X
TOC:X
T:Gloriosa columna, in cui s'appoggia
F:Gloriosa columna, in cui s'appoggia

  Gloriosa Columna, in cui s'appoggia
nostra speranza e 'l gran nome latino,
ch'ancor non torse del vero camino
l'ira di Giove per ventosa pioggia, 
  qui non palazzi, non teatro o loggia,
ma 'n lor vece un abete, un faggio, un pino,
tra l'erba verde e 'l bel monte vicino,
onde si scende poetando e poggia, 
  levan di terra al ciel nostr'intelletto,
e 'l rosigniuol che dolcemente all'ombra 
tutte le notti si lamenta e piagne, 
  d'amorosi penseri il cor ne 'ngombra:
ma tanto ben sol tronchi e fai imperfetto
tu che da noi, signor mio, ti scompagne. 
 
I:petrarca20020506XI
TOC:XI
T:Lassare il velo o per sole o per ombra
F:Lassare il velo o per sole o per ombra

  Lassare il velo o per sole o per ombra,
donna, non vi vid'io,
poi che in me conosceste il gran desio
ch'ogni altra voglia dentr'al cor mi sgombra. 
  Mentr'io portava i be' pensier celati,
c'hanno la mente desiando morta,
vidivi di pietate ornare il vólto;
ma poi ch'Amor di me vi fece accorta,
fuôr i biondi capelli allor velati
e l'amoroso sguardo in sé raccolto.
Quel ch'i' più desiava in voi m'è tolto;
sì mi governa il velo,
che per mia morte, et al caldo et al gielo,
de' bei vostr'occhi il dolce lume adombra.   

I:petrarca20020506XII
TOC:XII
T:Se la mia vita da l'aspro tormento
F:Se la mia vita da l'aspro tormento
K:sonnet

  Se la mia vita da l'aspro tormento
si può tanto schermire, e dagli affanni,
ch'i' veggia per vertù degli ultimi anni, 
donna, de' be' vostr'occhi il lume spento, 
  e i cape' d'oro fin farsi d'argento,
e lassar le ghirlande e i verdi panni,
e 'l viso scolorir, che ne' miei danni
a llamentar mi fa pauroso e lento, 
  pur mi darà tanta baldanza Amore,
ch'i' vi discovrirò de' miei martìri
qua' sono stati gli anni e i giorni e l'ore; 
  e se 'l tempo è contrario a i be' desiri,
non fia ch'almen non giunga al mio dolore
alcun soccorso di tardi sospiri.   

I:petrarca20020506XIII
TOC:XIII
T:Quando fra l'altre donne ad ora ad ora
F:Quando fra l'altre donne ad ora ad ora
K:sonnet

  Quando fra l'altre donne ad ora ad ora
Amor vien nel bel viso di costei,
quanto ciascuna è men bella di lei
tanto cresce 'l desio che m'innamora. 
  I' benedico il loco e 'l tempo e l'ora
che sì alto miraron gli occhi mei,
e dico: - Anima, assai ringraziar dêi,
che fosti a tanto onor degnata allora: 
  da lei ti vèn l'amoroso pensero,
che, mentre 'l segui, al sommo ben t'invia,
poco prezando quel ch'ogni uom desia; 
  da lei vien l'animosa leggiadria
ch'al ciel ti scorge per destro sentero;
sì ch'i' vo già de la speranza altèro. - 

I:petrarca20020506XIV
TOC:XIV
T:Occhi miei lassi, mentre ch'io vi giro
F:Occhi miei lassi, mentre ch'io vi giro
K:sonnet

  Occhi miei lassi, mentre ch'io vi giro
nel bel viso di quella che v'ha morti,
pregovi siate accorti,
ché già vi sfida Amore, ond'io sospiro. 
  Morte pò chiuder sola a' miei penseri
l'amoroso camin che gli conduce
al dolce porto de la lor salute;
ma puossi a voi celar la vostra luce
per meno obgetto, perché meni interi
siete formati, e di minor virtute. Però dolenti,
anzi che sian venute
l'ore del pianto, che son già vicine,
prendete or a la fine
breve conforto a sì lungo martìro. 

H1:


I:petrarca2003012301
TOC:CCCLXVI
T:Vergine bella, che di sol vestita
F:Vergine bella, che di sol vestita
N:Bidrag fra Lone Sæderup efter Francesco Petrarca: <i>Canzoniere</i>, Feltrinelli, 1992.
Q:kilde
 
  Vergine bella, che di sol vestita,                       
coronata di stelle, al sommo Sole           
piacesti sí, che 'n te Sua luce ascose,
amor mi spinge a dir di te parole:              
ma non so 'ncominciar senza tu' aita,
et di Colui ch'amando in te si pose.
Invoco lei che ben sempre rispose,
chi la chiamò con fede:
Vergine, s'a mercede
miseria extrema de l'humane cose                 
già mai ti volse, al mio prego t'inchina,
soccorri a la mia guerra,
bench'i' sia terra, et tu del ciel regina.
   Vergine saggia, et del bel numero una
de le beate vergini prudenti,                             
anzi la prima, et con piú chiara lampa;
o saldo scudo de l'afflicte genti
contra colpi di Morte et di Fortuna,
sotto 'l qual si trïumpha, non pur scampa;
o refrigerio al cieco ardor ch'avampa              
qui fra i mortali sciocchi:
Vergine, que' belli occhi
che vider tristi la spietata stampa
ne ' dolci membri del tuo caro figlio,
volgi al mio dubio stato,                                     
che sconsigliato a te vèn per consiglio.
   Vergine pura, d'ogni parte intera,
del tuo parto gentil figliuola et madre,
ch'allumi questa vita, et l'altra adorni,
per te il tuo figlio, et quel del sommo Padre,   
o fenestra del cielo lucente altera,
venne a salvarne in su li extremi giorni;
et fra tutti terreni altri soggiorni
sola tu fosti electa,
Vergine benedetta,                                             
che 'l pianto d'Eva in allegrezza torni.
Fammi, ché puoi, de la Sua gratia degno,
senza fine o beata,
già coronata nel superno regno.
   Vergine santa d'ogni gratia piena,                 
che per vera et altissima humiltate
salisti al ciel onde miei preghi ascolti,
tu partoristi il fonte di pietate,
et di giustitia il sol, che rasserena
il secol pien d'errori oscuri et folti;                     
tre dolci et cari nomi ài in te raccolti,
madre, figliuola et sposa:
Vergine glorïosa,
donna del Re che nostri lacci à sciolti
et fatto 'l mondo libero et felice,                         
ne le cui sante piaghe
prego ch'appaghe il cor, vera beatrice.
   Vergine sola al mondo senza exempio,
che 'l ciel di tue bellezze innamorasti,
cui né prima fu simil né seconda,                      
santi penseri, atti pietosi et casti
al vero Dio sacrato et vivo tempio
fecero in tua verginità feconda.
Per te pò la mia vita esser ioconda,
s'a' tuoi preghi, o Maria,                                     
Vergine dolce et pia,
ove 'l fallo abondò, la gratia abonda.
Con le ginocchia de la mente inchine,
prego che sia mia scorta,
et la mia torta via drizzi a buon fine.                  
   Vergine chiara et stabile in eterno,
di questo tempestoso mare stella,
d'ogni fedel nocchier fidata guida, 
pon' mente in che terribile procella
i' mi ritrovo sol, senza governo,                          
et ò già da vicin l'ultime strida.
Ma pur in te l'anima mia si fida,
peccatrice, i' nol nego,
Vergine; ma ti prego
che 'l tuo nemico del mio mal non rida:             
ricorditi che fece il peccar nostro
prender Dio, per scamparne,
humana carne al tuo virginal chiostro.
   Vergine, quante lagrime ò già sparte,
quante lusinghe et quanti preghi indarno,         
pur per mia pena et per mio grave danno!
Da poi ch'i' nacqui in su la riva d'Arno,
cercando or questa et or quel'altra parte,
non è stata mia vita altro ch'affanno.
Mortal bellezza, atti et parole m'ànno                  
tutta ingombrata l'alma.
Vergine sacra et alma,
non tardar, ch'i' son forse a l'ultimo anno.
I dí miei piú correnti che saetta
fra miserie et peccati                                          
sonsen' andati, et sol Morte n'aspetta.
   Vergine, tale è terra, et posto à in doglia
lo mio cor, che vivendo in pianto il tenne
et de mille miei mali un non sapea:            
et per saperlo, pur quel che n'avenne               
fôra avenuto, ch'ogni altra sua voglia
era a me morte, et a lei fama rea.
Or tu donna del ciel, tu nostra dea
(se dir lice, et convensi),
Vergine d'alti sensi,                                          
tu vedi il tutto: et quel che non potea
far altri, è nulla a la tua gran vertute,
por fine al mio dolore;
ch'a te honore, et a me fia salute.
   Vergine, in cui ò tutta mia speranza            
che possi et vogli al gran bisogno aitarme,
non mi lasciare in su l'extremo passo.
Non guardar me, ma Chi degnò crearme;
no 'l mio valor, ma l'alta Sua sembianza,
ch'è in me, ti mova a curar d'uom sí basso.   
Medusa et l'error mio m'àn fatto un sasso
d'umor vano stillante:
Vergine, tu di sante
lagrime, et pïe adempi 'l meo cor lasso,
ch'almen l'ultimo pianto sia devoto,                
senza terrestro limo,
come fu 'l primo non d'insania vòto.
   Vergine humana, et nemica d'orgoglio,
del comune principio amor t'induca: 
miserere d'un cor contrito humile.                   
 
 
I:petrarca2003012302
TOC:LXII
T:Padre del ciel, dopo i perduti giorni
F:Padre del ciel, dopo i perduti giorni
N:Bidrag fra Lone Sæderup efter Francesco Petrarca: <i>Canzoniere</i>, Feltrinelli, 1992.
Q:kilde
 
Padre del ciel, dopo i perduti giorni,
dopo le notti vaneggiando spese,
con quel fero desio ch'al cor s'accese,
mirando gli atti per mio mal sí adorni,              
   piacciati omai col Tuo lume ch'io torni
ad altra vita et a piú belle imprese,
sí ch'avendo le reti indarno tese,                
il mio duro adversario se ne scorni.                  
   Or volge, Signor mio, l'undecimo anno 
ch'i' fui sommesso al dispietato giogo
che sopra i piú soggetti è piú feroce.               
   Miserere del mio non degno affanno;
reduci i pensier' vaghi a miglior luogo;
ramenta lor come oggi fusti in croce.                


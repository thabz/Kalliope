<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1883" author="plough" status="incomplete" type="poetry">
<workhead>
   <title>Nye Digte</title>
   <year>1883</year>
   <cvs-timestamp>$Id$</cvs-timestamp>
</workhead>
<workbody>

<poem id="plough2004011101">
<head>
	<title>Sonet</title>
	<toctitle>Sonet</toctitle>
	<indextitle>Sonet</indextitle>
	<firstline>Ak, jeg er bleven fattig, derfor rutter</firstline>
	<notes>
		<note type="credits">Bidrag fra Sven Sørensen.</note>
	</notes>
	<quality>korrektur1</quality>
	<keywords>sonnet</keywords>
</head>
<body>
Ak, jeg er bleven fattig, derfor rutter
jeg ikke mer med Viser og Sonnetter.
De fleste Rhytmer, som jeg sammenfletter,
jeg selv forstemt i Kakkelovnen putter.

Nu slaa ej Timer til, som før Minutter;
hvad jeg har digtet, retter jeg og retter,
indtil det Hele ud jeg modløs sletter;
det er paa Tide, at mit Spil jeg slutter.

Men at jeg bliver taus, Du ikke lider;
Du mig forbyder, Lyren bort at hænge;
Du fordrer, at min Vingehest jeg rider.

For Dig jeg gjør, hvad ej jeg gjør for Penge;
for Dig jeg trodsig mod min Afmagt strider.
Du faaer det sidste Klimp af mine Strenge.
</body>
</poem>

<poem id="ploug2018081501">
<head>
	<title>† Ved Christian Winthers Jordefærd</title>
    <subtitle>2. Februar 1877</subtitle>
	<toctitle>Ved Christian Winthers Jordefærd</toctitle>
	<indextitle>Ved Christian Winthers Jordefærd</indextitle>
	<firstline>Folmer Sangers lette Fjed</firstline>
	<quality>korrektur1</quality>
</head>
<body>
,,<w>Folmer Sangers</w>'' lette Fjed 
naa’de Pilgrimsfærdens Ende,
og den gyldne Cithar gled,
stum og brusten, Ham af Hænde; 
men den Tonestrøm, der flød
klar og liflig fra dens Strænge,
langt udover Grav og Død
ruller gjennem Danmarks Vænge.

Al den Ynde, Duft og Glands, 
Sprogets Urtehave rummer,
bandt Han i Buket og Krands, 
bar Han frem i blanke Kummer. 
Rosenstrø’t ej var hans Vej; 
saaret selv af Livets Vaande, 
har Han skabt en Rosenmaj,
som ej dør for Vintrens Aande.

Alferne, som snildt i Flok,
tjelde os vort Hjemlands Vægge, 
kæmme Bøgens lyse Lok,
Agrens rige Taffel dække, — 
de har aabnet for hans Blik 
deres sommergrønne Sale;
og hvad Han at skue fik, 
ingen Anden kunde male.

Først og sidst var Kjærlighed, 
med dens Jubel og dens Jammer, 
med dens Længsel, mild og hed, 
Arnen i Hans Hjertes Kammer;
og mens der er Hjerter til,
som dens Rørelser fornemme, 
skal de kvæges ved Hans Spil, 
skal Hans Sang ej gaa i Glemme!

Tak Ham da for hvad Han gav 
af sin Evnes modne Grøde,
og lad Mindet paa hans Grav 
skinne som en Aftenrøde!
Du, Alkjærlighedens Gud,
over Sjælen Dig forbarme! 
Slet al Skyld og Svaghed ud! 
Tag Ham i din Naades Arme!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="plough" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="plough2001112501">
<head>
   <title>Paa Forpost</title>
   <toctitle>Paa Forpost</toctitle>
   <indextitle>Paa Forpost</indextitle>
   <firstline>Nattens dæmrende Taager</firstline>
   <quality>korrektur1</quality>
</head>
<body>
Nattens dæmrende Taager
Har sig paa Engen lagt
Der kun Soldaten vaager
Paa sin farlige Vagt.
Medens hans Blikke vanke
Gjennem det øde Rum,
Sysler hans stille Tanke
Udi sin Helligdom.

Thi han bærer derinde
Gjemt i en trofast Sjæl
Billedet af en Kvinde
Deilig som Freia selv!
Og naar han dristig træder
I Slagets Dødningdands
Billedet sig iklæder
Valkyriens høie Glands.

Kjøle Luftning fra Søen,
Bringer du med et Bud?
Mødte du hist paa Øen
Nylig min unge Brud?
Svaled du Kindens Rødme,
Løste du Lokkens Fald,
Nipped du Læbens Sødme?
Ak! deel da med mig halv!

Løste hun af sit Fængsel,
Mens du i Løvet skjalv,
Hjertets bævende Længsel,
Sukkets vingede Alf;
Hvisked hun: Jeg vil græde,
Kommer igjen ei han,
O! da gaaer jeg med Glæde
I Døden for mit Land!
</body>
</poem>

<poem id="plough2001112502">
<head>
   <title>Lille Karen</title>
   <toctitle>Lille Karen</toctitle>
   <indextitle>Lille Karen</indextitle>
   <firstline>Husker du i Høst, da vi hjemad fra Marken gik</firstline>
   <quality>korrektur1</quality>
</head>
<body>
Husker du i Høst, da vi hjemad fra Marken gik,
Vendte du imod mig et spørgende Blik;
Da faldt det mig paa Sind,
At jeg var hidtil blind.
:,: Sig mig, lille Karen, hvad mente du da? :,:

Husker du i Vinter, vi sad omkring Arnens Ild,
Jeg fortalte Æventyr, du hørte til:
Tidt op paa mig du saae,
Saa jeg gik rent i Staa:
:,: Sig mig, lille Karen, hvad mente du da? :,:

Husker du i Julen ved Gigers og Fløjters Klang,
Mens vi over Gulvet os lystelig svang,
Saae jeg paa dig saa vist,
At du blev rød tilsidst;
:,: Sig mig, lille Karen, hvad mente du da? :,:

Se nu er det Foraar, og Spirerne foldes ud,
Fuglen bygger Rede, og Skoven staar Brud,
Alt hvad af Liv her veed,
Drømmer om Kærlighed!
:,: Sig mig, lille Karen, hvad mener du nu? :,:
</body>
</poem>

<poem id="plough2001120101">
<head>
   <title>Længe var Nordens herlige Stamme</title>
   <toctitle>Længe var Nordens herlige Stamme</toctitle>
   <indextitle>Længe var Nordens herlige Stamme</indextitle>
   <firstline>Længe var Nordens herlige Stamme</firstline>
   <notes>
      <note>1842. Sunget i København ved et besøg af studenter fra Lund.</note>
   </notes>
   <quality>korrektur1</quality>
</head>
<body>
Længe var Nordens
Herlige Stamme
Spaltet i trende
Sygnende Skud;
Kraften, som kunde
Verden behersket,
Tyggede Sul fra
Fremmedes Bord.

Atter det Skilte
Bøjer sig sammen,
Engang i Tiden
Vorder det Et;
Da skal det frie
Mægtige Norden
Føre til Sejer
Folkenes Sag!
</body>
</poem>

<poem id="ploug2001123001">
<head>
   <title>Slaget ved Slesvig</title>
   <toctitle>Slaget ved Slesvig</toctitle>
   <indextitle>Slaget ved Slesvig</indextitle>
   <firstline>Paaskeklokken kimed mildt</firstline>
   <notes>
      <note>1848</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Paaskeklokken kimed mildt fra den danske Kyst,
meldte over Lande dog om saa haard en Dyst.
Slutter Kreds og staar fast, alle danske Mænd!
Gud han raader, naar vi fange Sejr igen.

Listet var i Mulm og Nat hid den tyske Hær,
knap de danske Drenge fik Tid at spænde Sværd.
Slutter Kreds og staar fast, alle danske Mænd!
Gud han raader, naar vi fange Sejr igen.

Aabent Bryst var Landeværn, Mod var Mandeskjold,
Tysken maatte bygge af egne Lig sin Vold.
Slutter Kreds og staar fast, alle danske Mænd!
Gud han raader, naar vi fange Sejr igen.

Kuglen peb og Sværdet sang til Kartovers Brag,
Tysken maatte lære det danske Sprog den Dag.
Slutter Kreds og staar fast, alle danske Mænd!
Gud han raader, naar vi fange Sejr igen.

Over Tyras brustne Led Blod i Strømme randt,
Tysken maatte købe hel dyrt hvert Fjed, han vandt.
Slutter Kreds og staar fast, alle danske Mænd!
Gud han raader, naar vi fange Sejr igen.

Vegen er for Overmagt liden Flok til sidst,
men af Danmarks Ære den haver intet mist'.
Slutter Kreds og staar fast, alle danske Mænd!
Gud han raader, naar vi fange Sejr igen.

Blegnet er saa mangen Kind, færre er de faa,
men for Danmarks Ære vi end er nok at slaa.
Slutter Kreds og staar fast, alle danske Mænd!
Gud han raader, naar vi fange Sejr igen.
</body>
</poem>

<poem id="plogh2002050901">
<head>
   <title>Vi Sejr og Bytte bringe hjem</title>
   <toctitle>Vi Sejr og Bytte bringe hjem</toctitle>
   <indextitle>Vi Sejr og Bytte bringe hjem</indextitle>
   <firstline>Vi Sejr og Bytte bringe hjem</firstline>
   <notes>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Vi Sejr og Bytte bringe hjem,
Hurra! Hurra! Hurra!
Som Oldtidskæmper brød vi frem
til vore Fjenders sikre Gem
og tog saa drøje Tag med dem,
at de fik nok dera'.
De skal ej brænde Byer fler,
thi deres "Gryder" har vi her,
og derfor vi svinge med Huer og Flag
til Ære for vort Fredericiaslag,

Vort Løfte har vi ærlig holdt,
Hurra! Hurra! Hurra!
Har Tysken Nød og Tort os voldt,
i Nat har vi Afregning holdt,
og Danmark kan nu pege stolt
paa Fredericia.
I hundred Aar har Ærens Bavn
som nu ej funklet fra dets Navn,
og ned gennem Tiden til sildigste Dag
gaar Mindet om vort Fredericiaslag,

For Kongen og vort Fædreland,
Hurra ! Hurra! Hurra!
Lad Fjender flokkes tykt som Sand,
naar fast vi stande Mand ved Mand,
og vil for Alvor, hvad vi kan,
de Landet ej skal ta'e:
Thi Kræfter vokse af dets Bund,
og Folkets Aand er kæk og sund.
Ja, kalder igen vor retfærdige Sag,
saa slaa vi et nyt Fredericiaslag!
</body>
</poem>

<poem id="plough2002121901">
<head>
   <title>Anna Nielsen</title>
   <toctitle>Anna Nielsen</toctitle>
   <indextitle>Anna Nielsen</indextitle>
   <firstline>Det høje Nordens Sangmø staar og græder</firstline>
   <notes>
      <note>Anna Nielsen (1803-56) var ved siden af <a person="heibergjohanne">Johanne Luise Heiberg</a> datidens betydeligste skuespillerinde på Det kongelige Teater.</note>
      <note>Indtastet af Sven Sørensen efter <i>Samlede Digte</i>, 1876.</note>
   </notes>
   <quality>korrektur1</quality>
</head>
<body>
Det høje Nordens Sangmø staar og græder
Og hyller sine rene Træk i Flor:
Den Røst, som lifligst tolked hendes Hæder
For Danmarks Folk, har talt sit sidste Ord;
De skjønne Skikkelser, hvis lange Række
Hen over Scenen skred i Sejersglands,
Dem skjuler nu for evig Gravens Dække ;
Hun, som har skabt dem, bær sin sidste Krands.

En Sum af Indtryk, fyldige og klare,
Er Alt, hvad hendes Kunst har efterladt;
Men den skal hendes Samtid tro bevare,
Og Hver, som ejer den, han har en Skat;
En Skat, som ikke Møl og Rust fortærer,
Som ej med Døgnets Vexel smelter ind;
En Skat, som altid samme Rente bærer,
Et luttret Hjerte, et opløftet Sind.

Hvad var da denne Magt, som <i>Hendes</i> Minde
Har gjort saa rigt, saa fattigt hendes Savn:
O, det var den: hun var en ædel Kvinde
Af Liv og Sjæl, og ikke blot af Navn;
Og dette Liv hun aanded i hvert Billed,
Og denne Sjæl hvert Træk hun stemple lod;
I alle Skikkelserne, hun fremstilled,
Randt hendes eget varme Hjerteblod.

Fordi hun kunde ned i Dybet dykke
Af <i>Valborgs</i> og af <i>Signes</i> Kjærlighed;<note>Signe i Oehlenschlägers <i>Hagbarth og Signe.</i> Fru Heiberg påpeger med rette at Anna Nielsen aldrig havde udført denne rolle, men at Ploug ikke desto mindre ,,udødeliggjorde dette hendes Spil som Signe i bunden Stil'' (<i>Et Liv</i>, udg. 1944, bind 2, side 326 med note).</note>
Fordi hun kunde rumme <i>Julies</i> Lykke,
Og kunde maale, hvad <i>Elvira</i> led;
Fordi hun var en Dronning af Guds Naade
I Følelsernes vide, dunkle Land, -
Derfor hun kunde Kunstens Runer raade,
Derfor hun gjorde Illusionen - <i>sand.</i>

Ja, Sandhed var det Maal, som gjennem Skinnet
Hun stræbte efter i sin skjønne Kunst;
Mens Mangen snublede, af det forblindet,
Mens Mangen ledtes vild af Mængdens Gunst,
Gik hun, ydmyg og stolt, sin lige Bane
Med mandig Vilje og urokket Mod;
Og Mængden syntes undrende at ane
Den Stræbens Værd, den ellers ej forstod.

Men <i>Hun,</i> som i den kulne Høst holdt friske
De rige Krandse fra sin Ungdoms Maj,
Hun hørte gjennem Mængdens Jubel hviske
Et Budskab fra det Liv, som visner ej;
Af dennne Verdens Ros og Møje trættet,
Hun længtes efter Fredens stille Land.
<i>Nu</i> har hun vundet, hvad der er forjettet,
Den Herlighed og Ære, som er sand.
</body>
</poem>

<poem id="plough2004011102">
<head>
	<title>Sonet</title>
	<toctitle>Sonet</toctitle>
	<indextitle>Sonet</indextitle>
	<firstline>Kan jeg endnu Sonnettens Sløjfe binde</firstline>
	<notes>
		<note type="credits">Bidrag fra Sven Sørensen.</note>
	</notes>
	<quality>korrektur1</quality>
	<keywords>sonnet</keywords>
</head>
<body>
Kan jeg endnu Sonnettens Sløjfe binde
med sløve Øjne og med stive Fingre,
Skjøndt slappe  Strenge aldrig ere klingre
og Tanken famler om for Ord at finde?

Jeg vil jo intet Kampraab lade skingre
og ingen Sejr i Rhytmers Velklang vinde,
men ikkun sige Tak en elsket Kvinde,
der vredes ej, om Versets Fødder slingre.

Ja, jeg vil takke Dig for Sommerglæden,
da Solen skinned og da Rosen blussed;
for Høstens Tid, da Leer kapped Sæden

og Blæsten Skovens rige Lokker studsed;
for Vinteren, da sammen vi paa Slæden
ned over Livets hvide Banker russed.
</body>
</poem>

<poem id="plough2005043001">
<head>
	<title>Fostbrødrelaget</title>
	<firstline>Da Kæmpelivets trodsige Gestalter</firstline>
	<notes> 
	   <note>
	     Gengivet efter <i>Samlede Digte</i> (1876), side 107-111.
	   </note>
	   <note type="credits">Bidrag fra Sven Sørensen.</note>
	</notes>
	<quality>korrektur1,korrektur2,kilde,side</quality>
</head>
<body>
Da Kæmpelivets trodsige Gestalter
Igjennem Norden skred med tunge Trin,
Da Blod var Dug paa høje Guders Alter,
Var Daabens Vand og Nadverbordets Vin,
Da Bjarkemaalet var de Frommes Psalter,
Og Rotas Spyd i Himlen lukked ind;
Da Kamp var Pligt, da Dyd var Leg med Livet,
Da Magt og Ros den vilde Kraft var givet -

Da var der dog en Skik, som vidner silde,
At under Brynjens haarde Plade sprang
En ædel Følelses frugtbare Kilde;
Som lokked frem et Bed af Blomster milde
Paa mangen Kæmpes blodbestænkte Gang,
Og toner til os med melodisk Klang
Igjennem Tidens Mulm og Vaabenbraget;
Og denne Skik, det var - <i>Fostbrødrelaget.</i>

Naar tvende Kæmper havde hvilet spæde
Engang ved samme moderlige Barm,
Og havde skiftet fælles Barndomsglæde
Og Fad og Bænk og Arnekrogen varm
- Naar de som Mænd i Livet skulde træde,
Saa ridsede de op hinandens Arm,
Og, som de røde Straaler blandtes sammen,
De svor at dele Kaar i Sorg og Gammen.

Og denne Ed blev endnu aldrig svegen,
Saalidt i Ungdoms Vaar og Manddoms Høst,
Som naar i Vinter Livets Kraft var vegen,
Saalidt i Hjemmet, som paa fremmed Kyst,
Saalidt i fredlyst Ring, som Hildurslegen;
Ja, selv af Døden blev den sjeldent løst:
De Dødes Troskab var det smukt at hædre,
Og Sønner den forplanted efter Fædre.

Den blev ej glemt, om deres Veje skiltes :
Naar stolt den ene sad i Kongehal,
Mens fjernt den anden mellem Folket stiltes;
Naar sødt i Elskovs Favn den ene hildtes;
Imens den anden fulgte Lurens Gjald;
Naar højt mod Nord den Ene slog sit Tjald,
Imens den Anden over Hav og Sunde
Paa Vikingsnekken fløj mod Sydens Lunde.

Og var den Ene truet af en Fare,
Og naa'de Rygtet til hans Broder hen,
Da turde han ej Mod og Møje spare,
Før frelst og fri hans Broder var igjen;
Men blev den ene dog af Fjende slagen,
Tilhørte Hævnen kun den anden Ven,
Og naar med Staal og Lue den var tagen,
Var broderiøst ham Livet Intet værd,
- Da styrted han sig i sit eget Sværd.

Den Tid forgik - en anden er oprundet,
Da Livet styres af en anden Magt,
Da Aandens Sol udfoldet har sin Pragt,
Og Styrken er ej mer til Armen bundet;
Men med den gamle Tid er ej forsvundet
Hvad skjøn og herlig Daad den har fuldbragt.
Nej! - Hvad den handled stort og ædelt tænkte,
Det Arven er, som Fædrene os skænkte.

Og se, - <i>Fostbrødrelaget</i> er ej slukket
Af tunge Seklers skæbnesvangre Storm;
Fornegtet, glemt, forbrudt og sønderhugget,
Mens Livet gjæred uden Maal og Norm,
Dets skjønne Tanke atter er opdukket
Af Tidens Strømning i en bedre Form;
Det knytter nu ej Faa, men Millioner,
Det binder Enkeltmænd ej, men - Nationer.

Os <i>Tre</i> har jo den samme Moder ammet,
Det ættestore, minderige Nord,
Hvis høje Isse er af Sneen flammet,
Hvis Midje svulmer af en Blomsterflor;
Vor Barndom trykked jo de samme Spor,
Og samme Livets Kald vi har anammet;
Vort Blod er blandet alt fra Fødslens Stund,
Dets Kjendemærke klinger fra vor Mund.

Og paa vor Pagt den nye Aand har trykket
Sit stærke Indsegl og sin lyse Glands;
Har en af os for den et Tempel bygget,
Det er de Andres da, saagodtsom hans;
Har en af os sig vundet Kunstens Krands,
Da er af den de Andres Tinding smykket;
Og af vor Saga har vi hver sin Del,
Men kun som Fælleseje er den hel.

Og kommer til den Ene Nød og Smerte,
Som nager Sjælen med sin skarpe Tand,
Da røres ikke blot de Andres Hjerte,
Men virksom iler Hjælpen over Land:
Og naar da Byrden af en Broder lettes,
Naar Savn og Hunger af hans Rigdom mættes,
Da skyder Pagtens Palme Spirer ny,
Og breder over ufødt Slægt sit Ly.

Men - om det staar i mørke Norners Villie,
At Nordens Stjerne dale skal engang,
Og fremmed Fylking trampe ned dets Tillie,
- Da skal vi flokkes paa den samme Vang,
Og da - det veed vi vist - <i>Fostbrødrelaget</i>
Sin sidste Prøve skal bestaa i Slaget,
Og det skal vorde meldt i Skrift og Sang:
At vi var tro i Lykken som i Nøden,
At vi var <i>tre</i> i Livet, <i>een</i> i Døden!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1867" author="preetzmann" status="complete" type="poetry">
<workhead>
    <title>Hundrede Digte</title>
    <year>1867</year>
    <notes>
        <note>Forfatteren betegner overalt de amerikanske digtere med asterisk *. Denne praksis er udeladt i nærværende udgave.</note>
        <note>Teksten følger Christian Preetzmann: <i>Hundrede Digte</i>, Chr. Steen &amp; Søns Forlag, Kbh., 2. opl., 1867.</note>
    </notes>
    <pictures>
        <picture src="1867-p1.jpg">Titelbladet til <i>Hundrede Digte</i> (1867) lyder ,,Hundrede Digte / ved / Caralis. // Andet Oplag / Kjöbenhavn. / Chr. Steen &amp; Søns Forlag. / Thieles Bogtrykkeri. / 1867.''.</picture>
    </pictures>
    <!-- TODO: Find Thomas Moore på http://www.gutenberg.org/cache/epub/8187/pg8187.txt -->
    <source facsimile="115408046475" facsimile-pages-num="238" facsimile-pages-offset="10">Christian Preetzmann: <i>Hundrede Digte</i>, Chr. Steen &amp; Søns Forlag, Kbh., 2. opl., 1867.</source>
</workhead>
<workbody>

<prose id="preetzmann2019082201">
<head>
    <title>Indledning</title>
    <source pages="iii-iv" facsimile-pages="10" />
    <quality>korrektur1,kilde,side</quality>
</head>
<body>
Hensigten med denne Digtsamling skulde
være at give danske Læsere et for Alle tilgængeligt
Udvalg af den engelske, derunder
indbefattet den amerikanske Literaturs lyriske
og lyrisk-episke Frembringelser i ældre og
nyere Tid. Den Troskab, hvormed de enkelte
Digte ere gjengivne, har ganske vist mange
Grader, og det kan derom kun ialmindelighed
bemærkes, at Udgiveren overalt har bestræbt
sig for at lade Omsorgen for at bevare Originalens
poetiske Ejendommelighed gaae Haand
i Haand med Hensynet til Modersmaalets
Fordringer. Stednavne og andre saadanne
Betegnelser, der knytte sig til reent lokale
Forhold, ere enten udeladte eller iførte dansk
Dragt. Med Hensyn til Rythmus, Strophebygning
og deslige, har jeg i de fleste Tilfælde
ganske fulgt Originalen; kun i et Par
af de byronske Digte ere Rimene udeladte,
hvor jeg troede derved at opnaae mere end
der tabtes, og Serenaden af samme Forfatter
er det eneste, som er heelt omarbeidet.
At jeg iøvrigt har benyttet mig af den Fordeel,
som en større Rigdom paa qvindeligeRiim
yder vort Sprog fremfor det engelske, til
at lade disse afvexle med de mandlige, og
derved har søgt at forhøie den rythmiske Virkning,
antager jeg ikke kan misbilliges. I
Digtenes Orden har jeg alene stræbt efter
Afvexling, da de tilføiede Henviisninger gjøre
det let for Læseren at skaffe sig et samlet
Overblik over hver enkelt Forfatter. Ved
at ledsage Bogen med kortfattede biographiske
Meddelelser, samt Portraiter af de fire Forfattere,
der baade have leveret de fleste Bidrag,
og tillige i Literaturen staae som fremragende
Repræsentanter, hver for sin særskilte Nationalitet,
haaber jeg at have givet den forøget
Interesse.
    De vedføiede Anmærkninger ere fornemlig
laante fra »Johnsons Lives of the British
Poets«, completed by William Hazlitt, London
1854; "The Poetry and Poets ofBritain« by
Daniel Scrymgeour, Edinburgh 1850, og »Biographical
Sketches of Eminent British Poets«,
Dublin 1851.
Kjøbenhavn, September 1866.
</body>
</prose>

<poem id="preetzmann2019082202">
<head>
    <title><num>1.</num>I Skumringen</title>
    <toctitle><num>1.</num>I Skumringen (H. W. Longfellow)</toctitle>
    <indextitle>I Skumringen</indextitle>
    <linktitle>I Skumringen</linktitle>
    <firstline>Dagen er endt, alt Mørket</firstline>
    <notes>
        <note>Gendigtning af Longfellow: <xref type="translation" poem="longfellow201908222"/>.</note>
    </notes>
    <source pages="1-3"/>
    <quality>korrektur1,kilde,side</quality>
</head>
<body>
Dagen er endt, alt Mørket
  Fra Nattens Vinger gled,
Som fra en Ørn i Flugten
  En Fjer, der svæver ned.

Igjennem Regn og Taage
  Landsbyens Lys finder Vei,
Men over min Sjæl sig sænker
  Et Tungsind, jeg modstaaer ei.

Et Tungsind og en Længsel,
  Ei fostret i Smertens Egn;
Den ligner alene Sorgen,
  Som Taage ligner Regn.

Kom! læs mig et Digt, et simpelt,
  Men sjælfuldt Sangerqvad,
Der kan bringe min Tanke Hvile
  Og splitte Taagerne ad.

Ei et af de store Mestre,
  Ei af nogen Oldtidsskjald,
Hvis Fodtrin fra det Fjerne
  Gjenlyder i Tidens Hal;

Hvis mægtige Tanker trænge
  Som Krigstrompetens Klang
Gjennem Livets rastløse Virken -
  Nu har kun til Ro jeg Trang.

Læs et af en mindre Sanger,
  Der strømmed dybt fra hans Sjæl,
Som Byger fra Sommerskyen,
  Som Taarer fra Øiets Væld,

Imens han i travle Dage
  Og mangen søvnløs Nat
Bar i sit Bryst af Toner
  Saa underfuld en Skat.

Saadanne Sange dulme
  Just Sindets Oprør bedst,
De komme som Velsignelsen,
  Der følger Bønnen næst.

See her en broget Samling,
  Vælg efter din egen Lyst,
Og laan saa til Digtets Rythmer
  Skjønheden af din Røst,

Og Natten skal fyldes med Toner,
  Og Dagens Qval og Fortræd
Indpakke sit Telt, som Nomaden,
  Og stjæle sig taust afsted.

<nonum><right><b>Henry W. Longfellow.</b></right></nonum>
</body>
</poem>

<poem id="preetzmann2019082203">
<head>
    <title><num>2.</num>Elskov og Tiden</title>
    <toctitle><num>2.</num>Elskov og Tiden (Thomas Moore)</toctitle>
    <indextitle>Elskov og Tiden</indextitle>
    <linktitle>Elskov og Tiden</linktitle>
    <firstline>Man siger - om det holder Stik</firstline>
    <notes>
        <note>Gendigtning af Thomas Moore: <xref type="translation" poem="moore201908221"/>.</note>
    </notes>
    <source pages="4-5"/>
    <quality>korrektur1,kilde,side</quality>
</head>
<body>
Man siger - om det holder Stik,
  Hvem veed - det selsomt klinger -
At Tid og Elskov ikkun fik
  Til Deling eet Par Vinger.
I Sværmeriets første Ruus
  Ei Elskov Brug gjør af dem,
Han slentrer om i Suus og Duus,
  La’er gamle Graaskjæg ha’e dem.
    Tiden da la’er staae til,
    Flyer afsted, hvorhen han vil.

Men, ak! den laante Herlighed
  Saa saare snart er omme:
Idag fløi Tiden jo afsted,
  Saa Elskovs Tour maa komme.
Ja! da det gjælder først en slem,
  En fristende Forandring,
Naar hiin maa atter hinke frem,
  Og denne gaaer paa Vandring.
    Elskov da er paa Spil,
    Flyer afsted, hvorhen han vil.

Men Hun, som seer mig for sin Fod
  I Lænker silkebløde,
Iblandt de Tvende godt forstod
  At skifte Ret, den Søde!
Hun vidste deres Flygtighed
  At parre saa behændig,
At Elskov knap af Vinger veed,
  Og Tiden bær dem stændig.
    Nu har han vundet Spil,
    Flyer afsted, hvorhen han vil.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082204">
<head>
    <title><num>3.</num>Den lyksalige Enkemand</title>
    <toctitle><num>3.</num>Den lyksalige Enkemand (Robert Burns)</toctitle>
    <indextitle>Den lyksalige Enkemand</indextitle>
    <linktitle>Den lyksalige Enkemand</linktitle>
    <firstline>Den trettende April jeg tog</firstline>
    <source pages="6-7"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Den trettende April jeg tog
  En Skjændegjæst til Mage,
Hun ved sin Tungefærdighed
  Forbittred mine Dage.
Jeg længe mine Qvaler har,
  Og endnu fleer mig vented,
Men nu har hende til min Trøst
  Omsider Døden hentet.

Samfulde eenogtyve Aar
  Vi maatte Livet slide,
Da styrede hun bort sin Curs -
  Hvorhen, maa Himlen vide.
Jeg tilstaaer, jeg gad selv det vidst,
  Thi jeg vil ei fordølge,
Af alle Qvinder, Jorden bær,
  Jeg hende mindst gad følge.

Nu Legemet er vel forvart,
  Hvor Ormen er dets Makker,
Men for at huse hendes Sjæl
  Sig Djævlen vist betakker.
Hun snarere i Skyen staaer
  Og splitter den med Bulder:
Det er, som hørte hendes Røst
  Jeg hvergang Tordnen ruller.

<nonum><right><b>Robert Burns.</b></right></nonum>
</body>
</poem>

<poem id="preetzmann2019082205">
<head>
    <title><num>4.</num>Lisbeth</title>
    <toctitle><num>4.</num>Lisbeth (William Wordsworth)</toctitle>
    <indextitle>Lisbeth</indextitle>
    <linktitle>Lisbeth</linktitle>
    <firstline>Hun boede fjernt fra Verdens Larm</firstline>
    <notes>
        <note>Gendigtning af William Wordsworth: <xref type="translation" poem="wordsworth201908221"/>.</note>
    </notes>
    <source pages="8"/>
    <quality>korrektur1,kilde,side</quality>
</head>
<body>
Hun boede fjernt fra Verdens Larm,
  Hvor Kilden risler blaa,
Ei smigret af en Moders Sjæl
  Og elsket kun af Faa.

Violen lig ved mosgroet Steen,
  Halv skjult for Verdens Blik,
Alene paa en Himmel mørk,
  Hun Stjernens Skjønhed fik.

Ukjendt i Live, fulgt af Faa
  Paa Dødens mørke Vei,
Nu Lisbeth ligger i sin Grav -
  Min Gud! hvad tabte jeg!

<nonum><right><b>Wm. Wordsworth.</b></right></nonum>
</body>
</poem>

<poem id="preetzmann2019082206">
<head>
    <title><num>5.</num>Indisk Kjærlighed</title>
    <toctitle><num>5.</num>Indisk Kjærlighed (Barry Cornwall)</toctitle>
    <indextitle>Indisk Kjærlighed</indextitle>
    <linktitle>Indisk Kjærlighed</linktitle>
    <firstline>Siig mig ei, at Du mig elsker</firstline>
    <notes>
        <note>Gendigtning af Barry Cornwall: <xref type="translation" poem="cornwall201908221"/>.</note>
    </notes>
    <source pages="9"/>
    <quality>korrektur1,kilde,side</quality>
</head>
<body>
Siig mig ei, at Du mig elsker,
  Jubler end min Sjæl derved:
Som til Jorden Himlens Stjerner,
  Lyser Du jo til mig ned.

Indiens Barn Du Kongebaarne
  Skjænkede din Elskovs Krands,
Skal da hun, hvem Du har hævet,
  Mørkne Dig din Morgens Glands?

Gaa! - Din Faders Ære kræver
  Frit og ædelt Blod for Dig;
Jeg har høstet nok af Hæder -
  Du har engang elsket mig!

<nonum><right><b>Barry Cornwall.</b></right></nonum>
</body>
</poem>

<poem id="preetzmann2019082207">
<head>
    <title><num>6.</num>O, var Du i den kolde Blæst</title>
    <toctitle><num>6.</num>O, var Du i den kolde Blæst (Robert Burns)</toctitle>
    <indextitle>O, var Du i den kolde Blæst</indextitle>
    <linktitle>O, var Du i den kolde Blæst</linktitle>
    <firstline>O! var Du i den kolde Blæst</firstline>
    <notes>
        <note>Gendigtning af Robert Burns: <xref type="translation" poem="burns201908221"/>.</note>
    </notes>
    <source pages="10"/>
    <quality>korrektur1,kilde,side</quality>
</head>
<body>
O! var Du i den kolde Blæst
    Paa Marken der,
Min Kappe slog jeg om Dig mod
    Det vilde Veir;
Og dersom Skjæbnens Uveirsstorm
    Imod Dig brød,
Her i mit Bryst Du bar et Hjem
    I Liv og Død.

Og stod jeg i den vilde Ørk,
    Saa sort som Nat,
Dens Øde var et Paradis
    Med Dig, min Skat!
Og var jeg bele Verdens Drot,
    Og vi et Par,
Min Krones skjønneste Juvel
    Min Dronning var.

<nonum><right><b>Robert Burns.</b></right></nonum>
</body>
</poem>

<poem id="preetzmann2019082208">
<head>
    <title><num>7.</num>Slavens Drøm</title>
    <toctitle><num>7.</num>Slavens Drøm (H. W. Longfellow)</toctitle>
    <indextitle>Slavens Drøm</indextitle>
    <linktitle>Slavens Drøm</linktitle>
    <firstline>Ved en uhøstet Riismark laae</firstline>
    <notes>
        <note>Gendigtning af Longfellow: <xref type="translation" poem="longfellow201908221"/>.</note>
    </notes>
    <source pages="11-13"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Ved en uhøstet Riismark laae
    Med Seglen i Haanden han;
Hans Bryst var nøgent, hans filtede Haar
    Begravet i Sand.
I Søvnens dæmrende Taager saae
    Han atter sit Fødeland.

Igjennem hans Drømmes vidtstrakte Egn
    Den stolte Niger gled;
Over Sletten der under Palmeløv
    Igjen som Konge han skred;
Karavanen han hørte med Klokkeklang
    Ad Bjergets Skrænt stige ned.

Blandt Børnene atter han saae sin Gemal
    Med Øine som Ibenholt staae,
Og jublende kasted sig om hans Hals
    Og kyssed hans Kind de Smaae -
Fra Drømmerens Øie en Taare faldt
    I Sandet, hvor han laae.

Saa foer han afsted i fnysende Fart
    Langs Nigers Bredder, som før,
Af gyldne Kjæder hans Bidsel var snoet,
    Og ved hvert Sæt, han gjør,
Hans Sabelskede klirrende slaaer
    Mod Flanken af hans Paradeur.

Foran ham fløi som et blodrødt Flag
    Flamingoers lysende Bræm,
Fra det gryed ad Dag fulgte han deres Flugt
    Gjennem Tamarinternes Hjem,
Til Kaffernes Hytter i Sigte han fik,
    Og Havet dukkede frem.

Om Natten hørte han Løvens Brøl
    Og vilde Hyæners Skrig,
Hvordan Flodhesten knuste ved sumpige Bred
    De Rør, den skjulte sig i -
Som en Æreshvirvel af Pauker det drog
    I Drømmens Triumf ham forbi.

Fra Skovenes Dyb lød et Frihedschor,
    Det skingred af fulde Bryst,
Og Blæsten i Ørkenen blanded deri
    Sin vilde, ustyrlige Røst -
Op foer han i Drømme, og smile han maa
    Ad al den stormende Lyst.

Ei følte han Slavefogedens Pidsk,
    Ei Dagens brændende Glød:
Hans Drømmes Land havde Døden smykt,
    Og endt er nu al hans Nød -
Der laae hans livløse Legeme slængt,
    En Lænke, som Sjælen brød!

<nonum><right><b>Henry W. Longfellow.</b></right></nonum>
</body>
</poem>

<poem id="preetzmann2019082209">
<head>
    <title><num>8.</num>Rask, før Tiden os henter</title>
    <toctitle><num>8.</num>Rask, før Tiden os henter (Thomas Moore)</toctitle>
    <indextitle>Rask, før Tiden os henter</indextitle>
    <linktitle>Rask, før Tiden os henter</linktitle>
    <firstline>Rask, før Tiden os henter</firstline>
    <source pages="14-15"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Rask, før Tiden os henter,
  Skjænk i til Glassenes Bred -
Den Knægt alt staaer og venter,
  Og vi maae afsted, afsted!
Grib Glæden, før den bortsmutter,
  Ei Orpheus’s Melodi
Kan vinde fra Døden Minuter
  Og trylle Liv deri.
Thi rask, før Tiden os henter,
  Skjænk i til Glassenes Bred,
Den Knægt alt staaer og venter,
  Og vi maae afsted, afsted!

Nektarskaalen med Sødme,
  Din Hebes Læbe lig,
Sig nærmer din med Rødme,
  Fordi Du betænker Dig.
Skam skal over Dig lyde,
  Ifald Du lever den Stund,
Da Glas eller Glut Dig byde
  Omsonst en Purpurmund.
Thi rask, for Tiden os henter,
  Skjænk i til Glassenes Bred,
Den Knægt alt staaer og venter,
  Og vi maae afsted, afsted!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082210">
<head>
    <title><num>9.</num>Hvergang dit Blik jeg seer paany</title>
    <toctitle><num>9.</num>Hvergang dit Blik jeg seer paany (Samme)</toctitle>
    <indextitle>Hvergang dit Blik jeg seer paany</indextitle>
    <linktitle>Hvergang dit Blik jeg seer paany</linktitle>
    <firstline>Hvergang dit Blik jeg seer paany</firstline>
    <source pages="16"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Hvergang dit Blik jeg seer paany,
  Saa fuldt af Haab og Liv og Lyst,
Som kunde aldrig nogen Sky
  Formørke Himlen i dit Bryst: -
Da maa jeg tænke paa med Smerte,
  At Rosen taber Blad for Blad,
Og dette, nu saa lette Hjerte
  Kan glemme, det engang var glad.

Thi, ak! der komme kan den Stund,
  Da Haabets Stjerne ned vil gaae,
Da Elskovs Sol maaskee ikkun
  Et isnet Hjerte skinner paa.
Ak! Ungdom er som Sneekrystaller,
  Før Regn og Slud slaaer ned fra Sky,
Men der, hvor Smertens Taare falder,
  Blier Sneen aldrig hvid paany.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082211">
<head>
    <title><num>10.</num>Da Amor var Barn</title>
    <toctitle><num>10.</num>Da Amor var Barn (Samme)</toctitle>
    <indextitle>Da Amor var Barn</indextitle>
    <linktitle>Da Amor var Barn</linktitle>
    <firstline>Da Amor var Barn og gik ørkesløs om</firstline>
    <notes>
        <note>Gendigtning af Thomas Moore: <xref type="translation" poem="moore201908222"/>.</note>
    </notes>
    <source pages="17-18"/>
    <quality>korrektur1,kilde,side</quality>
</head>
<body>
Da Amor var Barn og gik ørkesløs om
  Blandt Blomster fra Morgen til Aften,
Engang til en Skovplet i Dalen han kom,
  Og standsede strax, da han traf den.

En Krands han i Træerne hænge saae,
  En Kilde der risled i Grunden -
Glad sprang han iveiret for Krandsen at naae,
  Han veed, den af Glæden er hunden.

Men, ung som han var, ikke aned hans Bryst,
  Da Blomsternes Ynde ham daarer,
At Kilden, der mumled i Dybet tyst,
  Var rundet af Sorgens Taarer.

Han greb efter Krandsen med Ungdomsmod,
  Alt med sine Hænder haade -
Da faldt den saa dybt i den salte Flod,
  Og Blomsterne bleve saa vaade.

Nu bærer han Krandsen ved Nat og Dag,
  Dens Farver i Sollyset spille;
Dog endnu hvert Blad har beholdt en Smag
  Af Taarernes salte Kilde.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082212">
<head>
    <title><num>11.</num>Stanzer</title>
    <toctitle><num>11.</num>Ei Verden giver os igjen (Byron)</toctitle>
    <indextitle>Stanzer</indextitle>
    <linktitle>Stanzer</linktitle>
    <firstline>Ei Verden giver os igjen den Glæde, den har spildt</firstline>
    <source pages="19-20"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Ei Verden giver os igjen den Glæde, den har spildt,
Naar Sjælens Morgenrød gaaer ned i dunkle Drifters Nat;
Det er ei Kindens Rødme blot, der visner bort med den,
Men Hjertets fine Blomst gaaer ud, før Ungdom er forbi.

Thi, ak! de Faa, hvis Aand sig svang fra deres Lykkes Vrag,
De drives hastig mod et Skjær paa vilde Lysters Hav:
Forgjæves da Kompassets Naal henpeger mod den Kyst,
Hvortil med sønderrevne Seil de aldrig dog vil naae.

Da sænker Dødens Kulde sig paa den fortabte Sjæl,
Den føler ei for Andres Nød, den gyser for sig selv,
Da lægger dette Laag af Iis sig over Taarens Væld,
Og Blikket funkler kun, imens det speiler sig deri.

Gi’er Aanden nu og da et Lyn, og Læben slaaer et Smiil,
Dermed du kjøber ei et Blund fra Haabets glade Tid;
Det er kun som en Epheugreen omkring en gold Ruin,
Foruden Alt er frisk og grønt, forinden lurer Død.

O! havde jeg min Ungdom end, mit varme Hjerteslag,
O! kunde jeg blot græde nu, som jeg har grædt engang!
Som Kilder i det øde Sand, saa sød og liflig blev
Her, midt i Livets visne Ork, den Taareflod for mig.

<nonum><right><b>Byron.</b></right></nonum>
</body>
</poem>

<poem id="preetzmann2019082213">
<head>
    <title><num>12.</num>Kjærlighedens Philosophi</title>
    <toctitle><num>12.</num>Kjærlighedens Philosophi (P. B. Shelley)</toctitle>
    <indextitle>Kjærlighedens Philosophi</indextitle>
    <linktitle>Kjærlighedens Philosophi</linktitle>
    <firstline>Med Havets brusende Vande</firstline>
    <source pages="21"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Med Havets brusende Vande
  Forener sig Skovbækkens Kluk,
Og evig i Luften blande
  Sig Vindenes omme Suk.
Det er ei Naturens Mening
  At staae det Enkelte bi,
Alt stræber jo mod Forening --
  Ak! hvorfor ikke vi?

See! Bjergene kysse jo Himlen,
  Og Bølge ta’er Bølgen i Favn,
Med et Kys hvert Blomster i Vrimlen
  Betroer en Søster sit Savn.
Og Solen kjæler for Dyssen,
  Til Krat stjæler Maanen sig -
Ak! hvortil dog al den Kyssen,
  Kysser Du ikke mig?

<nonum><right><b>P. B. Shelley</b></right></nonum>
</body>
</poem>

<poem id="preetzmann2019082214">
<head>
    <title><num>13.</num>Høstmanden og Blomsterne</title>
    <toctitle><num>13.</num>Høstmanden og Blomsterne (H. W. Longfellow)</toctitle>
    <indextitle>Høstmanden og Blomsterne</indextitle>
    <linktitle>Høstmanden og Blomsterne</linktitle>
    <firstline>Der er en Høstmand, hans Navn er Død</firstline>
    <source pages="22-23"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Der er en Høstmand, hans Navn er Død,
    Med Leens skarpe Kant
Meier han Kornets stride Skjæg
    Og Blomsterne deriblandt.

,,Hvi skal'' - han talte - ,,det stride Korn,
    ,,Ei det Skjønne være min Part? -
,,Skjøndt Blomsternes Aande blev mig saa kjær,
    ,,Jeg skal dem dog miste snart.''

Med Taarer i Øiet kyssede saa
    Han Blomsternes Kind saa bleg;
Det var for Vorherre i Paradis
    Han bandt dem i sine Neg.

,,Min Herre har Brug for de Blomster smaa''
    - Saa Høstmandens Tale klang -
,,Et dyrebart Minde for ham om den Jord,
    ,,Hvor selv han var Barn engang.''

,,De Alle skal blomstre i Lysets Land,
    ,,Omplantede ved min Haand,
,,Og fromme Helgene bære dem paa
    ,,Deres skinnende Klædebon.''

Og Moderen gav med Taarer og Suk
    De Blomster, hun elskede mest:
Hun vidste, bun kunde jo finde igjen
    I Lysets Egne dem hist.

Det var uden Vrede den Høstmand kom,
    Hans Hjerte var ikke haardt;
Som Engel ban saae til den grønne Jord -
    Og Blomsterne bar han bort.

<nonum><right><b>H. W. Longfellow.</b></right></nonum>
</body>
</poem>

<poem id="preetzmann2019082215">
<head>
    <title><num>14.</num>Serenade</title>
    <toctitle><num>14.</num>Serenade (J. J. Callanan)</toctitle>
    <indextitle>Serenade</indextitle>
    <linktitle>Serenade</linktitle>
    <firstline>See! Luften er stille</firstline>
    <source pages="24-25"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
See! Luften er stille,
  Smaabølgerne gaae,
Dugtaarerne trille
  Fra Blad og fra Straa;
Og Maanen nedsmiler
  I deilige Nat:
Nu kom til dit Vindve,
  O Mary, min Skat!

I Straalernes Flitter
  En Skabning meer fiin
Ei over et Gitter
  Sig bøied, end din.
O kom til dit Vindve
  Og send mig, min Skat,
Et Smiil af din Læbe
  Den deilige Nat!

Vil Stormen mig bøie,
  Din Favn er mit Ly,
Min Himmel dit Øie,
  Dertil vil jeg tye.
Hvor høit jeg Dig elsker,
  Det veed Du, min Skat!
Godnat da, min Elskte,
  Min Mary, Godnat!

<nonum><right><b>J. J. Callanan.</b></right></nonum>
</body>
</poem>

<poem id="preetzmann2019082216">
<head>
    <title><num>15.</num>Et Tempel for Venskab</title>
    <toctitle><num>15.</num>Et Tempel for Venskab (Thomas Moore)</toctitle>
    <indextitle>Et Tempel for Venskab</indextitle>
    <linktitle>Et Tempel for Venskab</linktitle>
    <firstline>Et Tempel for Venskab - udbrød Magdalene</firstline>
    <notes>
        <note>Gendigtning af Thomas Moore: <xref type="translation" poem="moore201908223"/>.</note>
    </notes>
    <source pages="26"/>
    <quality>korrektur1,kilde,side</quality>
</head>
<body>
,,Et Tempel for Venskab'' - udbrød Magdalene -
  ,,Jeg bygger i Haven, o! tænk, hvilken Fryd!''
Og Templet blev bygget, nu savned hun ene
  Symbolet i Marmor til Altarets Pryd.
Hun fløi til en Konstner, han for hende satte
  Et Billed af Venskab, det bedste han har,
Men saa koldt og saa dorsk, at en Kjender vil fatte,
  Det var ei den Afgud, i Hjertet hun bar.

,,Nei aldrig'' - hun raabte - ,,kan jeg faae isinde
  ,,At reise et Billed, hvis Blik er saa mat;
,,Nei, hiin lille Gud iblandt Roser derhenne,
  ,,Ham gad jeg som Venskab paa Altaret sat!''
Og Handlen blev sluttet; sin Favn hun udbreder,
  Og iler med Støtten til Altret saa glad:
,,Farvel!'' - sagde Manden - ,,fleer Piger end Eder
  ,,Tog Elskov, endskjøndt kun om Venskab de bad.''

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082217">
<head>
    <title><num>16.</num>Mary</title>
    <toctitle><num>16.</num>Mary (Robert Burns)</toctitle>
    <indextitle>Mary</indextitle>
    <linktitle>Mary</linktitle>
    <firstline>Himlens Magter, I, som vaage</firstline>
    <source pages="27"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Himlens Magter, I, som vaage
  Evig over Uskylds Fjed,
Mens i fjerne Land jeg vandrer,
  Skuer til min Mary ned!
Lad den himmelsk skjønne Skabning,
  Skjøn og himmelsk som I selv,
Lad min Mary, Eders Søster,
  Drage Jer fra Himlens Hvælv!

Ikkun lette Vindpust røre
  Sig om hendes milde Bryst!
Med de viftende Favoner
  Indaand hendes Hjerte Trøst!
Værn om hende, I Serapher!
  Mens jeg vandrer uden Ro,
Og naar hjemløs jeg omtumles,
  Lad i hendes Barm mig boe!

<nonum><right><b>Robert Burns.</b></right></nonum>
</body>
</poem>

<poem id="preetzmann2019082218">
<head>
    <title><num>17.</num>Jeg erindrer, jeg erindrer</title>
    <toctitle><num>17.</num>Jeg erindrer, jeg erindrer (Thomas Hood)</toctitle>
    <indextitle>Jeg erindrer, jeg erindrer</indextitle>
    <linktitle>Jeg erindrer, jeg erindrer</linktitle>
    <firstline>Jeg erindrer, jeg erindrer</firstline>
    <source pages="28-29"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Jeg erindrer, jeg erindrer
  Mit stille Barndomshjem,
Hvor Solen gjennem Ruden mildt
  Om Morgnen titted frem.
Og aldrig den for tidlig kom,
  Ei Dagen blev mig lang;
Nu ønsker jeg, en evig Nat
  Mig gjemte mangengang.

Jeg erindrer, jeg erindrer
  De røde Rosers Duft,
Og Lilierne, hvis Kalk er skabt
  Af Solskin og af Luft,
Og Droslerne, der bygged skjult
  I Hasselhækkens Læ,
Og Rønnen i min Broders Bed -
  End staaer det gamle Træ.

Jeg erindrer, jeg erindrer,
  Hvordan omkring jeg sprang,
Saa frit som Svalen, naar den glad
  Sig gjennem Luften svang.
Dengang var end saa fjederlet,
  Nu er saa tungt mit Sind,
Og Mølledammen køled knap
  Min feberhede Kind.

Jeg erindrer, jeg erindrer
  Den dunkle Fyr, hvis Top
Jeg troede med sit ranke Spiir
  I Skyen raged op:
Ak! end jeg var jo kun et Barn,
  Nu føler jeg med Blu,
Langt nærmere jeg Himlen var
  Dengang, end jeg er nu.

<nonum><right><b>Thomas Hood.</b></right></nonum>
</body>
</poem>

<poem id="preetzmann2019082219">
<head>
    <title><num>18.</num>Naar Bægerne foran os funkle</title>
    <toctitle><num>18.</num>Naar Bægerne foran os funkle (Thomas Moore)</toctitle>
    <indextitle>Naar Bægerne foran os funkle</indextitle>
    <linktitle>Naar Bægerne foran os funkle</linktitle>
    <firstline>Naar Bægerne foran os funkle</firstline>
    <notes>
        <note>Gendigtning af Thomas Moore: <xref type="translation" poem="moore201908224"/>.</note>
    </notes>
    <source pages="30"/>
    <quality>korrektur1,kilde,side</quality>
</head>
<body>
Naar Bægerne foran os funkle,
  I en Kreds af de trofaste Faa,
Gjennem Jordlivets Skygger saa dunkle
  Seer et Glimt vi af Himmelens Blaa.
Herligt Adam i Eden sig hvilte,
  Men vi dristig tør byde ham Trods;
Thi for ham dog kun to Øine smilte -
  See, hvormange der straale for os!

Ved en Side den skummende Drue,
  Ved den anden en blaaøiet Glut:
Det var nok, denne dobbelte Lue,
  Til en Helgen at gjøre kaput.
Ja, skjøndt Livet heniler som Bækken,
  Knap et Suk er dets Flygtighed værd,
Voxer Druen kun frodig bag Hækken,
  Kaster Elskov paa Bølgen sit Skjær.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082220">
<head>
    <title><num>19.</num>Hyrdepigens Sang</title>
    <toctitle><num>19.</num>Hyrdepigens Sang (R. M. Milnes)</toctitle>
    <indextitle>Hyrdepigens Sang</indextitle>
    <linktitle>Hyrdepigens Sang</linktitle>
    <firstline>Jeg gik langs Møllebækken</firstline>
    <notes>
        <note>Gendigtning af Richard Monckton Milnes : <xref type="translation" poem="houghton2019051501"/>.</note>
    </notes>
    <source pages="31-32"/>
    <quality>korrektur1,kilde,side</quality>
</head>
<body>
Jeg gik langs Møllebækken
  I Dalen dyb og trang,
Men Bækkens Løb var standset
  Og Hjulets travle Gang.
Græshopperne taug stille,
  Stum var hver Fuglerøst,
Jeg hørte kun mit Hjerte,
  Der banked i mit Bryst.

Og under Elmetræet
  Jeg satte mig saa trygt,
Jeg saae dets Skygge voxe,
  Men mærked ei til Frygt;
Jeg lytted efter Fodtrin,
  Jeg lytted om en Røst -
Men al den Lyd, jeg hørte,
  Var Hjertet i mit Bryst.

Han kom ei, som han loved
  Dengang vi skiltes ad -
Paa deres gyldne Throner
  Sad Stjernerne i Rad;
Natluften strøg forbi mig
  Og rørte Løvet tyst -
Jeg hørte kun mit Hjerte,
  Der banked i mit Bryst.

Og mine Taarer trilled -
  Da Grenen fik et Ryk,
En Haand laae paa min Skulder,
  Blidt følte jeg dens Tryk.
Den drog saa nær, saa nær mig
  Taushed var al vor Røst:
Kun vore Hjerters Banken
  Vi hørte, Bryst mod Bryst.

<nonum><right><b>R. M. Milnes.</b></right></nonum>
</body>
</poem>

<poem id="preetzmann2019082221">
<head>
    <title><num>20.</num>En Psalme om Livet</title>
    <toctitle><num>20.</num>En Psalme om Livet (H. W. Longfellow)</toctitle>
    <indextitle>En Psalme om Livet</indextitle>
    <linktitle>En Psalme om Livet</linktitle>
    <firstline>Lær mig ei i mørke Stunder</firstline>
    <notes>
        <note>Gendigtning af Henry Wadsworth Longfellow: <xref type="translation" poem="longfellow1999063003"/>.</note>
    </notes>
    <source pages="33-34"/>
    <quality>korrektur1,kilde,side</quality>
</head>
<body>
Lær mig ei i mørke Stunder,
  Livet er en Drøm ved Dag:
Død er Sjælen, naar den blunder,
  Skinnet er kun Selvbedrag.

Livet det er Alvor, Venner!
  Graven ei dets Grændseskjel;
,,Støv til Støv tilbagevender''
  Gjælder ei den frie Sjæl.

Hverken Glæden eller Sorgen
  Har Du Lov at hvile i;
Tænk bestandig paa Imorgen,
  Naar dit Dagværk er forbi!

Lang er Konst, men Tid har Vinger -
  Toner nok saa høit dit Flag,
Dæmpet, som en Ligsang, klinger
  Indtil Graven Hjertets Slag.

Her i Verdens Strid og Møie,
  Her i Livets korte Blund,
Lign ei Oxerne, der pløie,
  Vær en Helt i Kampens Stund!

Stol ei paa den Tid, som kommer,
  Sørg ei over den, som gik,
<w>Saa</w> i Øieblikkets Sommer,
  Indad, opad vend dit Blik!

Store Aanders Liv os minder,
  Livet vi forædle kan,
Plante, før vort Glas udrinder,
  Spor i Tidens skjøre Sand.

Spor, der, naar en Broder driver
  Som et Vrag paa Livets Flod,
End maaskee hans Haab opliver,
  Lærer ham at fatte Mod.

Lad i Daad os Kraften hente,
  Aldrig slukke Hjertets Baal,
Lære virke, lære vente,
  Stille nærme os vort Maal!

<nonum><right><b>H. W. Longfellow.</b></right></nonum>
</body>
</poem>

<poem id="preetzmann2019082222">
<head>
    <title><num>21.</num>O, var jeg en Sommerfugl</title>
    <toctitle><num>21.</num>O, var jeg en Sommerfugl (Th. H. Bayley)</toctitle>
    <indextitle>O, var jeg en Sommerfugl</indextitle>
    <linktitle>O, var jeg en Sommerfugl</linktitle>
    <firstline>O! var jeg en Sommerfugl, født under Løvet</firstline>
    <notes>
        <note>Gendigtning af Thomas Haynes Bayly: <xref type="translation" poem="bayly201908251"/>.</note>
    </notes>
    <source pages="35-36"/>
    <quality>korrektur1,kilde,side</quality>
</head>
<body>
O! var jeg en Sommerfugl, født under Løvet,
  Hvor Lilien sig bader i Morgenens Dug,
Blandt Blomster bestandig jeg sværmed og røved
  Et Lys fra hver Knop, som er liflig og smuk.
Hvad gavned det mig at see Slaver i Støvet,
  Hvi skulde paa Rigdom jeg spilde et Suk?
O! var jeg en Sommerfugl, født under Løvet,
  Jeg kyssed hver Knop, som er liflig og smuk.

Ja! kunde en tryllende Fee jeg blot fange,
  Og fik jeg saa prægtige Vinger engang,
Jeg boltred mig let i de løvrige Gange,
  Og slumred i Roser ved Nattergalsang.
Ak! Rigdommens Skatte maae vogtes saa bange,
  Tidt Veien til Magten er knudret og trang,
O! var jeg en Sommerfugl Dagene lange,
  Vugget i Roser til Nattergalsang.

Fortæl mig kun ei, at hver glad lille Sværmer
  Maa døe for et Pust af en Efteraarsvind -
Ak, bedst er det dog, naar sig Sommeren fjerner,
  At slumre med Blomsten og Skjønheden ind!
Med Møie Saamangen mod Vintren sig skjærmer,
  For Livet at friste med blegnende Kind;
En Sommerfugl leve jeg gad som en Sværmer,
  Og slumre med Blomsten og Skjønheden ind.

<nonum><right><b>Th. H. Bayley.</b></right></nonum>
</body>
</poem>

<poem id="preetzmann2019082223">
<head>
    <title><num>22.</num>O, var jeg end en sorgløs Dreng</title>
    <toctitle><num>22.</num>O, var jeg end en sorgløs Dreng (Byron)</toctitle>
    <indextitle>O, var jeg end en sorgløs Dreng</indextitle>
    <linktitle>O, var jeg end en sorgløs Dreng</linktitle>
    <firstline>O! var jeg end en sorgløs Dreng</firstline>
    <source pages="37-39"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
O! var jeg end en sorgløs Dreng
Hist i mit Høilands Egn,
Jeg tumled mig paa Bølgens Seng
Og kløved Skovens Hegn. -
Hvad nytter mig den flade Pragt,
Naar Aandens Vingeslag
Kun higer efter Fjeldets Tragt
Og Dønningernes Brag?

Ja, bort med denne Drivhuusluft
Af arvet Navn og Rang! --
Jeg hader Smigers vamle Duft
Og Slavers krumme Gang!
Paa Klippeskrænten vil jeg boe,
Hvor Havets Brænding gaaer;
Der vil jeg sværme om, saa fro,
Som i min Barndoms Vaar.

Skjøndt ung endnu, jeg føler, ei
For Verden jeg er skabt,
Og gik til Skyggers Land min Vei,
Hvad havde jeg vel tabt?
Kun eengang, i en deilig Drøm,
Har Salighed jeg smagt -
Ak! hvorfor var det kun en Drøm,
Hvi blev jeg atter vakt?

Henvisnet er min Elskovs Vaar,
Forstummet Venskabs Røst,
Forladt og ene Hjertet slaaer
Kun mod mit eget Bryst.
Og dulmes Smerten mangengang
I glade Brødres Lag,
Dog Hjertet, ene Dagen lang,
Kun tæller sine Slag.

Om Ven og Fjende spørges ei,
Naar Glæden banker paa,
Men falder Mørket paa din Vei,
Du har kun Venner faae.
Ak! havde jeg en trofast Barm
At hælde til min Kind,
Jeg skyed denne vilde Larm,
Som slutter Tomhed ind.

O, Qvinde! Du, engang mit Alt,
Beklag mit kolde Leer,
Som selv din yndige Gestalt
Ei mægter fængsle meer.
Thi, tro mig, glad den travle Færd,
Med Tungsind paa sin Bund,
Jeg bytted for det milde Skjær
Omkring den Frommes Mund.

Ja, Verdens tomme Lyst jeg bød
Med Glæde mit Farvel,
Naar Dalen skjulte i sit Skjød
Min mørke Sjæl i Qveld. -
O! havde jeg den Fjederham,
Som bærer Duen frem,
Jeg skulde kløve Skyens Kam
Og ile til mit Hjem!

<nonum><right><b>Byron.</b></right></nonum>
</body>
</poem>

<poem id="preetzmann2019082224">
<head>
    <title><num>23.</num>Sang</title>
    <toctitle><num>23.</num>Sang (W. C. Bryant)</toctitle>
    <indextitle>Sang</indextitle>
    <linktitle>Sang</linktitle>
    <firstline>Ønsker Du at vide, naar</firstline>
    <source pages="40-41"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Ønsker Du at vide, naar
  Bedst dit Suk sig lønner,
Naar den Skjønne mindst modstaaer
  Elskovs kjælne Bønner?
Qvindens Tro kun altfor sødt
  Skjænkes tidt iblinde,
Pigehjertet er saa blødt,
  Mænd som Veir og Vinde!

Nærm den Faure Dig, naar Sang
  Toner trindt fra Qviste,
Naar i Duft fra friske Vang
  Vaarens Knopper briste;
Naar fra Krat og Søens Speil
  Elskovsaander stige,
Straalende i Skjønhed - beil
  Til den bange Pige!

Nærm Dig, naar med Rosenmund
  Sommeraftnen vinker,
Naar fra Bækkens klare Bund
  Klare Stjerner blinker;
Naar paa Busk og Vindveskarm
  Maanelyset bæver,
Suk, til hendes ømme Barm
  Ømmere sig hæver!

Nærm Dig, naar sig Høstens Skjær
  Over Skoven lægger,
Løvet fra de visne Træer
  Kildespringet dækker;
Minde vil den Varselsrøst,
  Ungdom svinder fage,
Vil, før Blomsten doer i Høst,
  Hun dens Sødme smage.

Nærm Dig, naar den kolde Vind
  Huult paa Porten banker,
Naar sig om Kaminens Skin
  Muntre Ungdom sanker;
Mens Orkanens vilde Stød
  Nøgne Marker feier,
Elskovs Hvisken, dobbelt sød,
  Vinder snarest Seier.

<nonum><right><b>W. C. Bryant.</b></right></nonum>
</body>
</poem>

<poem id="preetzmann2019082225">
<head>
    <title><num>24.</num>Amor og Fornuften</title>
    <toctitle><num>24.</num>Amor og Fornuften (Thomas Moore)</toctitle>
    <indextitle>Amor og Fornuften</indextitle>
    <linktitle>Amor og Fornuften</linktitle>
    <firstline>Det var engang i faure Vaar</firstline>
    <notes>
        <note>Gendigtning af Thomas Moore: <xref type="translation" poem="moore201908225"/>.</note>
    </notes>
    <source pages="42-44"/>
    <quality>korrektur1,kilde,side</quality>
</head>
<body>
Det var engang i faure Vaar,
  Da Hjertet fanger Blomsterduften,
Da mødtes - selsomt tidt det gaaer -
  En Morgen Amor og Fornuften.

Han talte om sin sidste Drøm,
  Imens Fornuften priste Veiret:
Saa frisk var ogsaa Luftens Strøm -
  Og snart i Selskab de spadsered.

Den Lille gjorde mangt et Sving,
  Mens, Juno lig, Fornuften spanker
Og kaster fra sig vidt omkring
  En vældig Skygge, hvor hun vanker.

Hvad Under, at tilsidst lidt klam
  Den klare Morgen Amor følte;
Thi stadig Skyggen faldt paa ham
  Og uafladelig ham kølte.

Omsonst han letted Vingen op
  Mod Lyset, hvor det lifligst spilled,
Bestandig Pigens Kæmpekrop
  Sig mellem ham og Solen stilled.

,,Det gaaer forvidt!'' - den Smaa udbrød -
  ,,Ei Solen er for Jer alene!'' --
Saa Nympben sit Farvel han bød
  Og smutted bort bag Myrtegrene.

Nu sværmed han omkring saa glad,
  I Skov og Eng, ved Søens Brusen,
Drak Liv og Lyst af Solens Bad
  Og Sommervindens milde Susen.

Og plukked alle Blomster smaae
  Og fanged alle faure Qvinder
Og nipped til hver Frugt, han saae,
  Til Duften døer og Smagen svinder.

Men da til Slettens aabne Skjød
  Sig sænked Solens Middagsvarme,
Vansmægtende i Feberglød
  Da gispede saa mat den Arme.

Ei svaled meer ham Nattens Luft,
  Og bort fløi Sundheds Blomstersmykke
Hvor var den sindige Fornuft
  Nu henne med sin svale Skygge?

Et gammelt Palmetræ der stod -
  Hvad seer han, just som han sig vendte? -
Der stod hun, lænet til dets Fod,
  Med Panden sval, mens selv han brændte.

,,O! læg mig til din Barm saa kold!'' -
  Ved hendes Fod han sagte stammed -
Da slynged hun sin Klædnings Fold
  Om Hov’det, der i Feber flammed.

Igjennem Marv og Been det gøs,
  Men hastig sagtnes Pulsens Strømme,
Thi, ak! til Iis ham Blodet frøs -
  Forbi det var med Amors Drømme!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082226">
<head>
    <title><num>25.</num>Om jeg elske vil Dig?</title>
    <toctitle><num>25.</num>Om jeg elske vil Dig? (Samme)</toctitle>
    <indextitle>Om jeg elske vil Dig?</indextitle>
    <linktitle>Om jeg elske vil Dig?</linktitle>
    <firstline>Om jeg elske vil Dig?</firstline>
    <source pages="45"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Om jeg elske vil Dig?
Ja! ved Stjernens Øie hist,
Som i Taarer til Dig
Skuer ned saa vist.
Skjøndt mørknet tidt
Af Taarer, mit
Er trofast hver en Stund,
Og elske Dig, det vil jeg -
Ja, til Dødens Blund!

Vil jeg bortflye fra Dig?
Nei! før Stjernen hisset brast,
Løftet, som jeg gav Dig,
Skal som den staae fast.
I Nattens Slud
Dens Lys gaaer ud,
Og mit i Dødens Blund,
Men bortflye, Elskte, fra Dig -
Nei, i Døden kun!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082227">
<head>
    <title><num>26.</num>Vagtskuddet</title>
    <toctitle><num>26.</num>Vagtskuddet (Samme)</toctitle>
    <indextitle>Vagtskuddet</indextitle>
    <linktitle>Vagtskuddet</linktitle>
    <firstline>O! husker Du den Solnedgang</firstline>
    <source pages="46"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
O! husker Du den Solnedgang
    Hiin sidste Aftenstund,
Hvordan det fjerne Vagtskud klang
    Henover mørkblaa Sund?
Bum! - - I Horisontens Rand
    Vi hørte Lyden end,
Indtil bag Dybets skjulte Land
    Den syntes at døe hen.

Med Dig i Tanker mangengang,
    En sildig Aftenstund,
Jeg hører end det Vagtskuds Klang
    Henover stormfuldt Sund.
Bum! - - Mens Lydens Tonefald
    Paa kruset Vand døer hen,
Med Graad fra Verdens Jammerdal
    Jeg ønsker døe, som den.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082228">
<head>
    <title><num>27.</num>Til Fanny</title>
    <toctitle><num>27.</num>Til Fanny (Samme)</toctitle>
    <indextitle>Til Fanny</indextitle>
    <linktitle>Til Fanny</linktitle>
    <firstline>Hun er smuk, det er sandt, dog dit Hjerte bevar</firstline>
    <source pages="47"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
,,Hun er smuk, det er sandt, dog dit Hjerte bevar,
  ,,Hun er snild, men lad ikke Dig fange!''
Saa præked Fornuften, men den er en Nar,
  Det sanded jeg alt mange Gange -
Ja, Fanny! Fornuften den er dog en Nar,
  Det sanded jeg alt mange Gange.

,,Hun er elskelig, elsk hende da, mens Du maa,
  ,,Førend Ungdommens Blomst taber Duften!''
Saa lød Kjærligheds Bud, og Enhver maa tilstaae,
  Den har bedre Forstand end Fornuften -
Ja, sødeste Fanny! det maa Du tilstaae,
  Den har bedre Forstand end Fornuften.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082229">
<head>
    <title><num>28.</num>Soldatens Jordefærd</title>
    <toctitle><num>28.</num>Soldatens Jordefærd (Charles Wolfe)</toctitle>
    <indextitle>Soldatens Jordefærd</indextitle>
    <linktitle>Soldatens Jordefærd</linktitle>
    <firstline>Ingen Tromme blev hørt, ei Basunernes Stød</firstline>
    <source pages="48-49"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Ingen Tromme blev hørt, ei Basunernes Stød,
  Da med Liget til Skandsen vi ilte,
Og til sidste Farvel ingen Salve der lød
  Over Graven, hvor Helten sig hvilte.

Vi jorded ham mørkt i den dybe Nat,
  Bajonetten skar Tørv til hans Tue,
Mens Maanelyset blanded sig mat
  Med en Lygtes døsige Lue.

Ei tynged et Kistelaag paa hans Bryst,
  Intet Liglagn omkring ham sig ruller,
Som en Kriger han laae der og slumrede tyst,
  Med sin Feltkappe over sin Skulder.

Kort, var den Bøn, vi fremstammed med Iil,
  Ei et Ord blev der mælet om Sorgen,
Men vi stirrede stivt paa hans blege Profil,
  Tænkte bittert paa den Dag imorgen.

Vi tænkte paa, mens vi redte hans Seng
  Og glatted hans eensomme Pnde,
At Fjender den vilde nedtrampe iflæng,
  Og vi færdes paa Bølgen derude.

De sagtens vil haane hans Støv, kan jeg troe,
  Og mindes med Spot og Foragt ham -
Men lidt vil han ændse det, la’er de ham Ro
  I den Grav. hvor hans Landsmænd har lagt ham.

Ikkun halvt var vort tunge Hverv ført ud,
  Da Signalet os kaldte tilbage,
Og Drønet af Fjendens fjerne Skud
  I Luften vi hørte brage.

I Taushed vi lagde ham - vendt var hans Blik
  Mod hans friske Navnkundigheds Scene;
Ingen Steen blev ham reist, ingen Gravskrift han fik
  Med hans Hæder vi lod ham alene!

<nonum><right><b>Charles Wolfe.</b></right></nonum>
</body>
</poem>

<poem id="preetzmann2019082230">
<head>
    <title><num>29.</num>Det var saa tyst</title>
    <toctitle><num>29.</num>Det var saa tyst (J. J. Callanan)</toctitle>
    <indextitle>Det var saa tyst</indextitle>
    <linktitle>Det var saa tyst</linktitle>
    <firstline>Det var saa tyst, fra Birk og Lind</firstline>
    <source pages="50"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Det var saa tyst, fra Birk og Lind
  Kun Duggens Taare trilled,
Og Vinden sov paa ITavet ind,
  I Lys dets Bølger spilled.
Ved Marys Arm, langs dunkle Vig,
  O, hvor var Himlen nær jeg!
Jeg trykked hendes Haand: ,,O! siig,
  Du Søde! har Du kjær mig?''

Hun bøied bly sig, hendes Blik
  Et Slør af Skjønhed dølger,
Hun taug, urolig Barmen gik,
  Som Søen, naar den bølger.
Da raabte jeg: ,,O, tal! fortæl
  Min Dom ved Stjerneskjær mig!''
- Hun sukkede: ,,,,Ak! altfor vel
  Du veed, hvor kjær Du er mig!''''

<nonum><right><b>J. J. Callanan.</b></right></nonum>
</body>
</poem>

<poem id="preetzmann2019082231">
<head>
    <title><num>30.</num>O, Nanna! vil Du følge mig?</title>
    <toctitle><num>30.</num>O, Nanna! vil Du følge mig? (Thomas Percy)</toctitle>
    <indextitle>O, Nanna! vil Du følge mig?</indextitle>
    <linktitle>O, Nanna! vil Du følge mig?</linktitle>
    <firstline>O, Nanna! vil Du følge mig</firstline>
    <source pages="51-52"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
O, Nanna! vil Du følge mig
  Og langt fra Verden hos mig hygge?
Kan Dalens Stilhed fængsle Dig,
  Du, som er vant til Lys og Lykke?
Vil, uden Fløil og Perlekrands,
  Ei tidt med længselsfulde Sukke
Du drages mod den tabte Olands,
  Da Du var smukkest blandt de Smukke?

O, Nanna! fra den fjerne Strand,
  Vil Du ei see med Suk tilbage?
Siig, kan Du trodse Solens Brand
  Og Vinterstormen uden Klage?
Og vil din Sjæl, saa blød og blid,
  Ei under Modgangs Vægt sig bukke,
Men mindes uden Savn den Tid,
  Da Du var smukkest blandt de Smukke?

O, Nanna! er saa stærk din Tro,
  At Du igjennem Livets Trængsler
Vil trofast hos din Beiler boe
  Og dele med ham Savn og Længsler?
Og tynger Sorgen paa hans Bryst,
  Vil Du den ømt i Slummer vugge,
Ei tænke paa din Ungdoms Lyst,
  Da Du var smukkest blandt de Smukke?

Og kaldes bort tilsidst din Ven,
  Vil Du hans Afskedssuk modtage?
Din Smerte, vil Du tvinge den,
  Og smile, som i fordums Dage?
Og strøe paa Graven Rosens Blad,
  Med dine Taarer den bedugge,
Og glemme, Du var, ung og glad,
  Den Smukkeste iblandt de Smukke?

<nonum><right><b>Thomas Percy.</b></right></nonum>
</body>
</poem>

<poem id="preetzmann2019082232">
<head>
    <title><num>31.</num>Brug ei de Øine saa!</title>
    <toctitle><num>31.</num>Brug ei de Øine saa! (Ben Jonson)</toctitle>
    <indextitle>Brug ei de Øine saa!</indextitle>
    <linktitle>Brug ei de Øine saa!</linktitle>
    <firstline>Brug ei de Øine saa! - jeg tør</firstline>
    <source pages="53"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Brug ei de Øine saa! - jeg tør -
  Jeg taaler ei at see dem -
Slaa dem dog ikke ned! nei før
  Vil om et Blik jeg be’e dem.

See vredt ei med dem, selv paaskrømt,
  Med Livet maa jeg bøde;
Dog - seer Du paa mig altfor ømt,
  Jeg haaber mig tildøde.

Sænk ei dem i en Taareflod,
  Saa vil mig Sorgen kue,
Rul ei dem rundt i Vankelmod,
  Mens jeg gaaer op i Lue!

<nonum><right><b>Ben Jonson.</b></right></nonum>
</body>
</poem>

<poem id="preetzmann2019082233">
<head>
    <title><num>32.</num>Hun bar en Krands af Roser</title>
    <toctitle><num>32.</num>Hun bar en Krands af Roser (Th. H. Bayley)</toctitle>
    <indextitle>Hun bar en Krands af Roser</indextitle>
    <linktitle>Hun bar en Krands af Roser</linktitle>
    <firstline>Hun bar en Krands af Roser</firstline>
    <notes>
        <note>Gendigtning af Thomas Haynes Bayly: <xref type="translation" poem="bayly201908252"/>.</note>
    </notes>
    <source pages="54-55"/>
    <quality>korrektur1,kilde,side</quality>
</head>
<body>
Hun bar en Krands af Roser,
  Da først jeg hende saae,
Om Kindens Smilehuller
  Et Net af Krøller laae;
Saa let var hendes Fodtrin,
  Saa glad var hendes Røst -
Ak! hendes unge Hjerte jo
  Kun kjendte Livets Lyst.
Vort Møde var kun flygtigt
  Dog end hun for mig staaer,
Med Krands af Sommerblomster
  I det krøllede Haar.

En Krands af Myrter bar hun,
  Det var den næste Gang,
Meer tankefuldt var Blikket
  Og hendes Stemmes Klang;
Sit Barndomshjem forlod hun,
  Men En ved Siden staaer,
Det synes, som hans milde Røst
  Til Hjertet hende gaaer.
Vort Møde var kun flygtigt -
  Dog end hun for mig staaer,
Med Myrtekrandsen slynget
  I det krøllede Haar.

Og atter seer jeg hende,
  Men uden Blomsterkrands,
En Sørgekappe skjuler
  Den før saa rige Glands.
Hun taus og eensom græder,
  Og ingen kiærlig Aand
Kan viske hendes Taare bort
  Og trykke hendes Haand.
Jeg seer kun hendes Skygge -
  Dog end hun for mig staaer
I al sin Ungdomsfylde,
Med Blomster i sit Haar.

<nonum><right><b>Th. H. Bayley.</b></right></nonum>
</body>
</poem>

<poem id="preetzmann2019082234">
<head>
    <title><num>33.</num>Kjærligheds lette Sommersky</title>
    <toctitle><num>33.</num>Kjærligheds lette Sommersky (Thomas Moore)</toctitle>
    <indextitle>Kjærligheds lette Sommersky</indextitle>
    <linktitle>Kjærligheds lette Sommersky</linktitle>
    <firstline>Sorger og Smerte skal flye, hvor vi bygge</firstline>
    <source pages="56-57"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Sorger og Smerte skal flye, hvor vi bygge,
  Ungdom vil visne, men Elskov bestaae,
Mørkne vor Vei skal alene den Skygge,
  Kjærligheds Sommersky kaster derpaa.
        Er det tilstrækkelig
        Kun for at tækkes Dig,
        At jeg Dig elsker, Glut,
        Meer hvert Minut -
Da er Du kaaret, o! nyd da din Lykke,
  Skjønhed vil visne, men Elskov bestaae,
Let paa din Vei kun skal falde den Skygge,
  Kjærligheds Sommersky kaster derpaa.

Ømmeste Hjerte! ei Sorg Du fornemme,
  Glæden alene dit Suk skal befrie,
Straalende Øie! ei Graad skal Dig skæmme,
  Salighedstaarer kun blinke deri.
        Gjemmes i Kjærlighed
        Trøst imod al Fortræd,
        Er der i Elskov lagt
        Trolddommens Magt -
Da er Du kaaret, o! nyd da din Lykke,
  Skjønhed vil visne, men Elskov bestaae,
Let paa din Vei kun skal falde den Skygge,
  Kjærligheds Sommersky kaster derpaa.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082235">
<head>
    <title><num>34.</num>Min Sjæl er mørk</title>
    <toctitle><num>34.</num>Min Sjæl er mørk (Byron)</toctitle>
    <indextitle>Min Sjæl er mørk</indextitle>
    <linktitle>Min Sjæl er mørk</linktitle>
    <firstline>Min Sjæl er mørk - nu, Sanger!</firstline>
    <source pages="58"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Min Sjæl er mørk - nu, Sanger! flux
Du Harpens Streng maa røre,
Slyng saa i milde Bølgeslag
Dens Toner mod mit Øre!
Har end min Sjæl et lønligt Haab,
Ved Sang det vil fremtrylles,
Og atter Øiets tørre Væld
Af friske Taarer fyldes. -

Men bort med Skjemt! kun Smertens Dyb
Tør tolke dine Strenge,
Og græde maa jeg, Sanger, skal
Ei Tungsind Hjertet sprænge.
Thi det er ammet op med Sorg
Og døbt i Taarestrømme,
Og briste maa det nu, kan Sang
Ei lulle det i Drømme.

<nonum><right><b>Byron.</b></right></nonum>
</body>
</poem>

<poem id="preetzmann2019082236">
<head>
    <title><num>35.</num>Salget af Elskovsguder</title>
    <toctitle><num>35.</num>Salget af Elskovsguder (Thomas Moore)</toctitle>
    <indextitle>Salget af Elskovsguder</indextitle>
    <linktitle>Salget af Elskovsguder</linktitle>
    <firstline>I Paphiske Lunde jeg drømte jeg gik</firstline>
    <notes>
        <note>Gendigtning af Thomas Moore: <xref type="translation" poem="moore201908236"/>.</note>
    </notes>
    <source pages="59-61"/>
    <quality>korrektur1,kilde,side</quality>
</head>
<body>
I Paphiske Lunde jeg drømte jeg gik,
  En Jagt jeg i Maanskin forsøgte,
En Flok Amoriner i Garnet jeg fik,
   Blandt Roser de gik der og spøgte.
Der var nogle, som nylig i Ægget laae,
  Der var andre med fjedrede Vinger;
Saa prægtig en Fangst endnu aldrig man saae,
  Jeg hastig til Torvet dem bringer.
        Kom, kjøb saa fiin
        En Amorin,
I rosenlæbede Piger!
        See! hver og en
        Er uden Meen -
Og med Kys kun I Budet indfrier.

Den sindige Hanne hun var ikke seen,
  Hun spidsed sin Mund i det samme:
,,Værs’god og lad mig efter Vægt kun faae En,
  ,,Men En af de Voxne og Tamme!''
,,Lad min være let!'' - bad Fanny - ,,sligt Kram
  ,,Blot sætter En graae Haar i Panden,
,,En nem lille Tingest - idag har jeg ham,
  ,,Imorgen jeg taer mig en Anden.''
        Kom, kjøb saa fiin
        En Amorin,
I rosenlæbede Piger!
        En er solid,
        En let og hvid -
Kom, skynd Jer, thi Prisen stiger!

Den sprænglærde Thora en munter Krabat
  Til sin Muses Plaiseer sig tiltusked,
Og hver Gang en heldig Idee hun fik fat,
  En Fjer af hans Vinger hun rusked.
Stakkels Lotte sit eneste Øie gad budt
  For et velnæret Par uden Knurren,
Og den tandløse Trine vil nu absolut
  Ha’e den Alleryngste i Kurven.
        Kom, kjøb saa fiin
        En Amorin,
I rosenlæbede Piger!
        En er solid,
        En let og hvid -
Kom, skynd Jer, thi Prisen stiger!

Kun Een var tilbage, da Mary kom,
  Meer værd end de Andre tilsammen;
Hun nærmede sig saa undseelig og from,
  Og han pudsede Fjederhammen.
Hun ønskede Knægten - og Alvor det var -
  Hendes Blik, hendes Sukke det røbed,
Men her gjorde Kys ikke Sagen klar,
  Og saa gav hun et Hjerte i Kjøbet.
        Farvel, hver hin,
        Let Amorin!
Det vilde ha’e voldt Jer Gammen,
        See os kjøbslaae
        Først om den Smaa -
Og siden opdrage ham sammen.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082237">
<head>
    <title><num>36.</num>Bryd! bryd! bryd!</title>
    <toctitle><num>36.</num>Bryd! bryd! bryd! (Alfred Tennyson)</toctitle>
    <indextitle>Bryd! bryd! bryd!</indextitle>
    <linktitle>Bryd! bryd! bryd!</linktitle>
    <firstline>Bryd! bryd! bryd!</firstline>
    <notes>
        <note>Gendigtning af Alfred Lord Tennyson: <xref type="translation" poem="tennyson201908241"/>.</note>
    </notes>
    <source pages="62"/>
    <quality>korrektur1,kilde,side</quality>
</head>
<body>
Bryd! bryd! bryd!
  Du Bølge, paa stenede Kyst!
O! kunde min Tunge blot tolke
  Hvad der gjærer dybt i mit Bryst!

Lyksalig den Fiskerdreng,
  Som leger med Søstren ved Strand,
Lyksalig den Sømandsgut,
  Som skyder med Sang fra Land!

Og det stolte Skib lægger bi
  I Havnen bag Høiens Vold,
O! men skaf mig et Ord af en Røst, som er taus,
  Og et Tryk af en Haand, som er kold!

Bryd! bryd! bryd!
  Du Bølge, paa Klipper og Skjær!
Men den milde Lyst fra en Tid, som forgik,
  Faaer jeg aldrig tilbage meer.

<nonum><right><b>Alfred Tennyson.</b></right></nonum>
</body>
</poem>

<poem id="preetzmann2019082238">
<head>
    <title><num>37.</num>En fugtig Bov, et Bølgeslag</title>
    <toctitle><num>37.</num>En fugtig Bov, et Bølgeslag (Allan Cunningham)</toctitle>
    <indextitle>En fugtig Bov, et Bølgeslag</indextitle>
    <linktitle>En fugtig Bov, et Bølgeslag</linktitle>
    <firstline>En fugtig Bov, et Bølgeslag</firstline>
    <source pages="63-64"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
En fugtig Bov, et Bølgeslag,
  Et kraftigt Medbørskast,
Der rasler i det hvide Seil
  Og bøier stolte Mast: -
Ja, bøier stolte Mast, min Gut!
  Og som en Ørn i Sky
Den raske Seiler i en Fart
  Forlader Havnens Ly.

En mild og kjælen Vestenvind,
  Det Glutten bad jo om,
Men dygtig Kuling maa der til,
  Med hvide Bølgers Brum -
Med hvide Bølgers Brum, min Gut!
  Om Skuden, tæt og fri,
Thi Verdenshavet er vort Hjem,
  Og raske Drenge vi.

Et Uveir staaer bag Maanens Horn,
  Og Lyn bag Skyers Flok -
Hør, Gaster, hvor det synger nu
  I Ræer og i Fok!
I Ræer og i Fok, min Gut!
  See Lynet, Slag i Slag! -
En bulet Eeg er vort Palads,
  Vor Arvepart vort Flag.

<nonum><right><b>Allan Cunningham.</b></right></nonum>
</body>
</poem>

<poem id="preetzmann2019082239">
<head>
    <title><num>38.</num>Den sidste Rose</title>
    <toctitle><num>38.</num>Den sidste Rose (Thomas Moore)</toctitle>
    <indextitle>Den sidste Rose</indextitle>
    <linktitle>Den sidste Rose</linktitle>
    <firstline>Seer Du Rosen, den sidste</firstline>
    <notes>
        <note>Gendigtning af Thomas Moore: <xref type="translation" poem="moore2000082952"/>.</note>
    </notes>
    <source pages="65-66"/>
    <quality>korrektur1,kilde,side</quality>
</head>
<body>
Seer Du Rosen, den sidste,
  Saa ene forladt!
Alt dens yndige Søstre
  Henvisnede brat;
Ei fagre Veninder,
  Ei Knopper i Flok
Kan besvare dens Rødmen
  Og alle dens Suk.

Ikke skal Du alene
  Hensmægte i Savn,
Da de Yndige slumre,
  Søg Du deres Favn!
Jeg strøer dine Blade,
  Saa bløde som Duun,
Hvor de blegnende Skjønne
  En Seng fandt saa luun.

Saadan gad jeg visne
  Med Venskabets Glands,
Med de falmende Perler
  Af Kjærligheds Krands.
Naar Troskaben svigted,
  Og Ømheden veg,
Hvo vilde beboe meer
  En Verden saa bleg?

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082240">
<head>
    <title><num>39.</num>Engletrin</title>
    <toctitle><num>39.</num>Engletrin (H. W. Longfellow)</toctitle>
    <indextitle>Engletrin</indextitle>
    <linktitle>Engletrin</linktitle>
    <firstline>Naar den lange Dag er omme</firstline>
    <notes>
        <note>Gendigtning af Longfellow: <xref type="translation" poem="longfellow1999063006"/>.</note>
    </notes>
    <source pages="67-68"/>
    <quality>korrektur1,kilde,side</quality>
</head>
<body>
Naar den lange Dag er omme,
  Og naar Nattens dybe Røst
Vækker Sjælen, som har slumret,
  Til en mild og salig Lyst;

Naar i Skumringen ved Arnen
  Drømmesyner fange Liv
Og paa Væggens blege Skive
  Vakle som et vissent Siv:

Da de Hedenfarnes Skygger
  Træde over Tærsklens Trin;
Disse Elskede, Trofaste
  Mig besøge engang end.

Han, som af en ædel Længsel,
  Ung og kjæk i Striden sprang,
Snubled paa sin Vei og omkom,
  Træt af Livets tunge Gang.

Disse fromme, svage Sjæle,
  Som bar Smertens Kors saa tyst,
Foldede de blege Hænder -
  Stum er deres milde Røst!

Og med dem det faure Væsen,
  Der min Ungdom rakte Haand,
Hun, som høiest har mig elsket,
  Og er nu en salig Aand.

Hun som Himlens Budskab kommer
  Svævende med lydløst Trin,
Sætter tæt sig ved min Side,
  Lægger ømt sin Haand i min.

Og hun seer paa mig med dette
  Underlige dybe Blik,
Hvormed Stjernen i sin Høihed
  Gjennem Himmelrummet gik.

Hendes tause Sprog forstaaer jeg
  Gjennem Øiets Vemodsdug,
Denne Strenghed, qvalt i Taarer
  Og forklaret i et Suk.

Er jeg tidt nedtrykt og ene,
  Glemt er snart dog al min Nød,
Naar jeg mindes disse Kjære,
  Deres Liv og deres Død.

<nonum><right><b>H. W. Longfellow.</b></right></nonum>
</body>
</poem>

<poem id="preetzmann2019082241">
<head>
    <title><num>40.</num>Til Augusta</title>
    <toctitle><num>40.</num>Til Augusta (Byron)</toctitle>
    <indextitle>Til Augusta</indextitle>
    <linktitle>Til Augusta</linktitle>
    <firstline>Skjøndt min Himmel forladt var af Solen</firstline>
    <notes>
        <note>Gendigtning af George Gordon Byron: <xref type="translation" poem="byron2002021401"/>.</note>
    </notes>
    <source pages="69-71"/>
    <quality>korrektur1,kilde,side</quality>
</head>
<body>
Skjøndt min Himmel forladt var af Solen,
Og min Lykke som Stjernen gik ned,
Ei dit Hjerte dog, ak, som saa Mange,
Havde Øie kun for mine Feil.
Skjøndt din Sjæl med min Sorg var fortrolig,
Ei Du gøs for at dele min Lod,
Og den Ømhed, min Aand sig udmaled,
Hos Ingen jeg fandt uden Dig.

Naar Naturen udfolder sin Ynde,
Da jeg føler, jeg end har en Ven,
Som jeg veed vil mig ikke forraade,
Thi dens Smil mig erindrer om dit.
Og naar Stormen med Bølgerne kæmper,
Som et Hjerte med Tvivl og med Frygt,
I mit Øie sig lister en Taare,
Ak! som dengang jeg skiltes fra Dig.

Skjøndt mit Haab - ak! det sidste - led Skibbrud
Og er sunket i Bølgernes Skjød,
Skjøndt min Sjæl sig bereder til Dommen,
Skal jeg møde den freidig og fri.
Lad og mangen en Qval end mig vente,
Lad dem martre, det kuer mig ei;
Lad dem knuse, kun ikke foragte -
Og med Dig i mit Bryst staaer jeg fast.

Skjøndt en Dødelig, ei Du bedrog mig,
Skjøndt en Qvinde, forsaged Du ei,
Endskjøndt elsket, Du aldrig mig saared,
Og skjøndt miskjendt, urokket Du stod.
Du har aldrig min Tillid jo svigtet,
I det Fjerne Du var mig dog nær,
Ak! og trofast og kjæk har Du vaaget,
Hvergang Verden den skiænded mit Navn.

Dog skal ikke jeg Verden foragte,
Endskjøndt Mange de var imod Een,
Nei, forstod ei dens Dom jeg at skatte,
Det var bedre at flye for dens Gift.
Og har jeg end haardt maattet bøde,
Fordi jeg foer vild paa min Vei,
Er min Trøst, at hvad end jeg forliste,
Blev dog Du til det Sidste mig huld.

Ja! fra Fortidens Vrag, som er sunket,
Har den Skibbrudne reddet dog Eet:
Jeg har lært, at hvad mest jeg har elsket,
Har min høieste Ømhed fortjent:
Paa min Vandring udsprang der en Kilde,
Ved min Hytte der grønnes et Træ,
I min Ørken en Fugl slaaer sin Trille -
I mit Øre den hvisker om Dig.

<nonum><right><b>Byron.</b></right></nonum>
</body>
</poem>

<poem id="preetzmann2019082242">
<head>
    <title><num>41.</num>Til Augusta</title>
    <toctitle><num>41.</num>Til Samme (Samme)</toctitle>
    <indextitle>Til Augusta</indextitle>
    <linktitle>Til Augusta</linktitle>
    <firstline>Da Alt omkring mig blev saa mørkt</firstline>
    <notes>
        <note>Gendigtning af George Gordon Byron: <xref type="translation" poem="byron201908241"/>.</note>
    </notes>
    <source pages="72-74"/>
    <quality>korrektur1,kilde,side</quality>
</head>
<body>
Da Alt omkring mig blev saa mørkt,
Og Aandens Lys var slukt,
Da Haabet blev en Lygtemand
Paa Veiens vilde Bugt;

Da Natten ruged paa mit Sind
Og i mit Hjertes Vraa,
Saa det, for Had og Elskov lukt,
Var fast hørt op at slaae;

Da Kjærligheden søgte Skjul
For Avinds Pileregn: -
Da stod en eensom Stjerne Du
Bag Nattens dunkle Hegn.

Velsignet dette faure Lys,
Som vaaged over mig,
En Seraph lig i Mørkets Hær,
Og viste ømt mig Vei!

Og mens de sorte Skyers Tog
Drog tæt imod os frem,
Tog Stjernens Glands i Klarhed til
Og hastig splitted dem.

- O, Lysets Aand! bliv Du hos mig,
Øv mig i Taalmods Trøst!
Lær mig at trodse Verdens Spot
Alt med din milde Røst!

Ei knækket end, men bøiet kun,
Som Taarepilens Green,
Et Troskabens Symbol Du staaer
Ved Gravens Mindesteen.

Lad Skyerne kun bruse frem
I Stormens vilde Svøb,
Jeg veed, Du tro mig skjærme vil
Med dit grædende Løv.

- Dog, Du skal aldrig rammes af
Min vrede Skjæbnes Lyn -
Nei, for den Fromme staaer en Sol
Bag Himlens mørke Bryn.

Lad troløs Elskovs skjøre Baand
Kun briste som en Drøm,
Dit ædle Hjerte vakler ei,
Din Sjæl er stærk som øm.

Og misted jeg end ellers Alt,
Hvad der var kjærest mig,
I al min Armod er jeg rig,
Naar jeg beholder Dig.

<nonum><right><b>Byron.</b></right></nonum>
</body>
</poem>

<poem id="preetzmann2019082243">
<head>
    <title><num>42.</num>Krandsen</title>
    <toctitle><num>42.</num>Krandsen (Robert Burns)</toctitle>
    <indextitle>Krandsen</indextitle>
    <linktitle>Krandsen</linktitle>
    <firstline>Sig Elskov Veien baner</firstline>
    <source pages="75-76"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Sig Elskov Veien baner
  Saa skjult for Dagens Lys,
Den lister sig til Hjertet,
  Hvor Viisdom boed nys.
Men jeg vil gaae til Bækken
  Hist ved det grønne Krat
Der vil en Krands jeg binde
  Til min egen Skat.

Saa stiv og stolt den Nellik
  Paa ranke Stængel staaer,
Men Primulen jeg plukker,
  Den første Blomst i Vaar:
Som den i broget Pigeflok
  Hun blomstrer selv saa fiin -
Og Krandsen vil jeg binde
  Allerkjæresten min.

En Rosenknop jeg plukker,
  Mens Solen faaer et Blund,
Den er saa sød som Kysset
  Paa hendes Rosenmund.
En Hyacinth for Trofasthed,
  Der ingentid kan døe,
Den sætter jeg i Krandsen
  Til mit Hjertes Mø.

Og Lilien er saa fager,
  Og Lilien er saa skjær -
Ved hendes lille Hjerte
  Jeg sætter Lilien der.
En Tusindfryd for Uskyld, den
  Jeg slynger ind iblandt,
Og den skal smykke Krandsen,
  Som min Skat jeg bandt.

Hvidtjørnen vil jeg plukke,
  Med Lokker sølvergraae,
Den sænker dybt sit Hoved,
  Naar Natten falder paa.
Men Sangfuglreden i dens Top
  Jeg lader blive der -
For Krandsen vil jeg binde
  Til min Hjertenskjær.

<nonum><right><b>Robert Burns.</b></right></nonum>
</body>
</poem>

<poem id="preetzmann2019082244">
<head>
    <title><num>43.</num>Den Landflygtige</title>
    <toctitle><num>43.</num>Den Landflygtige (Thomas Hood)</toctitle>
    <indextitle>Den Landflygtige</indextitle>
    <linktitle>Den Landflygtige</linktitle>
    <firstline>Til Sommer vil Svalen</firstline>
    <source pages="77-78"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Til Sommer vil Svalen
  Flye hen over Sund,
Og Vinden besøge
  Den løvrige Lund;
Og Skibet, der haster,
  Vil ile i Havn;
Men jeg - jeg seer aldrig
  Min Fædrenestavn.

Der sørge vel Mange,
  Men En dog især,
Hun græder saa ene
  For den, hun har kjær;
Du græder, min Elskte!
  Thi skjult er vor Vei:
Skiller Død eller Hav os -
  Vi veed det jo ei.

Seer Skyer saa hvide
  I Dæmringen jeg,
Om Klinten jeg drømmer
  Og tænker paa Dig;
Men Skyerne flagre
  Mod Himlen og fye -
I Himlen først mødes
  Vi, Elskte, paany!

<nonum><right><b>Thomas Hood.</b></right></nonum>
</body>
</poem>

<poem id="preetzmann2019082245">
<head>
    <title><num>44.</num>Hendes Slummer være sød</title>
    <toctitle><num>44.</num>Hendes Slummer være sød (Barry Cornwall)</toctitle>
    <indextitle>Hendes Slummer være sød</indextitle>
    <linktitle>Hendes Slummer være sød</linktitle>
    <firstline>Hendes Slummer være sød</firstline>
    <source pages="79"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Hendes Slummer være sød,
  Milde Død!
Luk det trætte Øie til,
  Grav! for Livets Vexelspil!
Hun har seet sin Blomstringstid,
  Hun har havt sin Sommervarme,
Nu hun visner hen saa hvid,
  Jord! i dine Moderarme.

Hun har gjort sin Gjerning her,
  Seraph! bær
Hendes rene Sjæl fra Jord
  Paa din lette Vinges Flor!
God hun var, og ung og smuk,
  Tro imod sit Kald herneden,
Opad steg dog hendes Suk;
  Flyv med hende til dit Eden -
Op mod Evigheden!

<nonum><right><b>Barry Cornwall.</b></right></nonum>
</body>
</poem>

<poem id="preetzmann2019082246">
<head>
    <title><num>45.</num>Serenade</title>
    <toctitle><num>45.</num>Serenade (Byron)</toctitle>
    <indextitle>Serenade</indextitle>
    <linktitle>Serenade</linktitle>
    <firstline>Af Maanestraaler Natten væver</firstline>
    <source pages="80"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Af Maanestraaler Natten væver
  Et Sølverflor om Dybets Bræm,
Og Havets Bryst sig sagte bæver,
  Som Barnets i sin Vugges Gjem.

Det er som Oceanets Strømme
  Sig lulled ind i dette Net,
Som smelted Bolgen ben i Drømme,
  Og Vinden boldt sit Aandedræt.

Saa er den Glands, din Skjønhed dølg
  Mit Væsen synker hen deri,
Naar som Musik paa Havets Bølger
  Mig naaer din Stemmes Melodi.

Og mens paa Dig jeg henrykt tænker,
  Sig lægger Hjertets Storm og Flod
Tilbedende min Sjæl sig sænker
  I taus Beskuen for din Fod.
</body>
</poem>

<poem id="preetzmann2019082247">
<head>
    <title><num>46.</num>Gaa kun, Glands at vinde</title>
    <toctitle><num>46.</num>Gaa kun, Glands at vinde (Thomas Moore)</toctitle>
    <indextitle>Gaa kun, Glands at vinde</indextitle>
    <linktitle>Gaa kun, Glands at vinde</linktitle>
    <firstline>Gaa kun, Glands at vinde</firstline>
    <notes>
        <note>Gendigtning af Thomas Moore: <xref type="translation" poem="moore201908232"/>.</note>
    </notes>
    <source pages="81-82"/>
    <quality>korrektur1,kilde,side</quality>
</head>
<body>
Gaa kun, Glands at vinde,
Men paa Ærens Tinde,
  Glem blot ikke mig!
Naar den Ros, Du hører,
Hjertet dybest rører,
  O, da tænk paa mig!
Lad kun nye Venner
Bære Dig paa Hænder,
Bedre Glæder sender
  Maaskee Skjæbnen Dig;
Men naar Du er nærest
Hvad der er Dig kjærest,
  Glem da ikke mig!

Naar Du i det Fjerne
Seer din Yndlingsstjerne,
  Tænk da og paa mig!
Tænk, hvor klart den brændte,
Naar vi hjemad vendte,
  Tænk, o, tænk paa mig!
Men naar Somren svinder,
Naar med blege Kinder
Du dens Roser finder,
  Før saa kjære Dig:
Tænk paa den, der bandt dem,
Naar Du smukkest fandt dem -
  O, da tænk paa mig!

Seer Du allevegne
Høstens Blade blegne,
  O, da tænk paa mig!
Naar ved Nat Du skuer
Arnens muntre Luer,
  Glem da ikke mig!
Men hvis Toner ømme,
Fyldt med Sjælens Drømme,
Til dit Hjerte strømme,
  Bringe Taarer Dig:
O, saa tag paa Tungen
Sange, jeg har sungen -
Tænk saa ømt paa mig!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082248">
<head>
    <title><num>47.</num>Til Erne</title>
    <toctitle><num>47.</num>Til Erne (Samme)</toctitle>
    <indextitle>Til Erne</indextitle>
    <linktitle>Til Erne</linktitle>
    <firstline>Groer Sukket til din Læbe fast</firstline>
    <source pages="83-84"/>
    <!-- TODO: Find originalen (Thomas Moore) -->
    <quality>korrektur1,kilde,side</quality>
</head>
<body>
Groer Sukket til din Læbe fast,
  Skjøndt det fik Vinger for at svæve,
Gav Alt Du for et Øiekast,
  Og tør dog ikke Blikket hæve;
Naar, skjøndt uskyldig Spøg Du led,
  Dog Een kun spøger i din Hjerne -
Er det ei ægte Kjærlighed,
  Hvad Pokker er det da, min Erne?

I Eensombed at gruble paa
  Det rette Sprog for Sjælens Tanker,
Og mødes man engang, at staae
  Forlegen, stum, mens Hjertet banker;
I Himlens Overflødighed
  At stirre paa en enkelt Stjerne -
Hvad er det uden Kjærlighed?
  Jeg be’er Dig, siig mig det, min Erne

Naar Haabet holder Foraarsfest,
  Mens Alvor tænker alt paa Høsten,
Naar Hjertet driver os mod Vest,
  Skjøndt Klogskab peger imod Østen;
Og naar vi vender op og ned
  Paa Alt, især vor egen Hjerne -
Er det ei starblind Kjærlighed,
  Ja, saa er vi To Viismænd, Erne!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082249">
<head>
    <title><num>48.</num>Vort Liv er kun et Gjøglespil</title>
    <toctitle><num>48.</num>Vort Liv er kun et Gjøglespil (Samme)</toctitle>
    <indextitle>Vort Liv er kun et Gjøglespil</indextitle>
    <linktitle>Vort Liv er kun et Gjøglespil</linktitle>
    <firstline>Vort Liv er kun et Gjøglespil</firstline>
    <source pages="85"/>
    <!-- TODO: Find originalen (Thomas Moore) -->
    <quality>korrektur1,kilde,side</quality>
</head>
<body>
Vort Liv er kun et Gjøglespil,
  En Tidsfordriv for Vrimlen,
Og Smertens Taare, Glædens Smil
  Er som en lunefuld April -
Men Sandhed kun i Himlen!

Ja! falsk er Ærens lyse Glands,
  Som Sky paa Aftenhimlen,
Og Elskovs Drøm og Haabets Dands
  Er Blomster kun i Gravens Krands --
Der er kun Lys i Himlen!

Vildfarne, under Nattens Bryn
  Vi staae i Bølgestimlen,
Geniets Glimt og Aandens Lyn
  Kun blende meer vort svage Syn -
Der er kun Fred i Himlen!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082250">
<head>
    <title><num>49.</num>Il fremad med dit Bytte</title>
    <toctitle><num>49.</num>Il fremad med dit Bytte (Samme)</toctitle>
    <indextitle>Il fremad med dit Bytte</indextitle>
    <linktitle>Il fremad med dit Bytte</linktitle>
    <firstline>Il fremad med dit Bytte</firstline>
    <source pages="86"/>
    <!-- TODO: Find originalen (Thomas Moore) -->
    <quality>korrektur1,kilde,side</quality>
</head>
<body>
Il fremad med dit Bytte,
  Du Bæk med sølvhvid Glands!
Forbi Helenes Hytte -
  Bring hende denne Krands!
Siig hende, vil hun være min,
  Vort Liv skal rinde lifligt hen,
En Strøm, saa klar og lys som din,
  Og blomsterstrøet som den.

Men hvis hun spotter ene
  Min Længsel og min Bøn,
Slyng mod de kolde Stene
  Den Krands saa frisk og grøn!
Siig, hendes Skjønheds korte Lyst,
  Forladt af Ungdom, uden Ven,
Henslængt paa Livets øde Kyst,
  Skal visne bort som den!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082251">
<head>
    <title><num>50.</num>Vandrerne</title>
    <toctitle><num>50.</num>Vandrerne (P. B. Shelley)</toctitle>
    <indextitle>Vandrerne</indextitle>
    <linktitle>Vandrerne</linktitle>
    <firstline>Klare Stjerne! Du som foer</firstline>
    <source pages="87"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Klare Stjerne! Du som foer,
Svøbt i Luftens lette Flor
Gjennem Natten, siig mig, hvor
    Vil din Vinge dale?

Maane! Du, som titter frem,
Bleg og kold, bag Skyens Bræm,
Har Du, Pilgrim! intet Hjem
    I de lyse Sale?

Trætte Vind! som vandred om,
Hjemløs, ihvorhen Du kom,
Har Du ingen Helligdom
    I de dybe Dale?

<nonum><right><b>P. B. Shelley.</b></right></nonum>
</body>
</poem>

<poem id="preetzmann2019082252">
<head>
    <title><num>51.</num>Excelsior</title>
    <toctitle><num>51.</num>Excelsior (H. W. Longfellow)</toctitle>
    <indextitle>Excelsior</indextitle>
    <linktitle>Excelsior</linktitle>
    <firstline>Alt Natten dybe Skygger slog</firstline>
    <notes>
        <note>Gendigtning af Longfellow: <xref type="translation" poem="longfellow1999063021"/>.</note>
    </notes>
    <source pages="88-90"/>
    <quality>korrektur1,kilde,side</quality>
</head>
<body>
Alt Natten dybe Skygger slog,
Da gjennem Alpeflækken drog
En Ungersvend; heel selsom var
Den Indskrift, som hans Banner bar:
    Excelsior!

Hans Øine bag de mørke Bryn
Som dragne Sværd udsendte Lyn,
Hans Maal var fremmed, men det klang
Som Sølverklokker over Vang:
    Excelsior!

Fra et lyksaligt Hjem han var,
Hvor Arnens Lue brændte klar,
Hist skinned Gletscheren saa smuk,
Og fra hans Bryst undslap et Suk:
    Excelsior!

,,Sky'' - vared Gubben - ,,Passets Muur!
,,Det sorte Uveir staaer paa Luur,
,,Den dybe Strøm er vild og barsk'' -
Men Klokkestemmen svared karsk:
    Excelsior!

,,O, stands!'' bad Pigens milde Røst,
,,Udhvil dit Hoved ved mit Bryst!'' -
Af Taarer var hans Øie vaadt,
Men med et Suk han svared blot:
    Excelsior!

,,Vogt for hver splintret Gran din Fod,
,,Trods ei Lavinens Rædselsflod!''
Det Bondens Afskedshilsen var,
Men fjernere lød alt hans Svar:
    Excelsior!

Men da ved aarle Morgengry
St. Bernhard’s fromme Munk paany
Gjentog sin vante Bøn, da lød
Som dæmpet Skrig fra Dalens Skjød:
    Excelsior!

Der, halv bedækt af Snee og Jord,
Den kloge Hund dog fandt hans Spor
End knuged han i Haanden stivt
Det Banner med den dunkle Skrift:
    Excelsior!

I Dæmringstaagen, kold og graa,
Saa smuk, men uden Liv han laae;
Men fjernt fra Himlens Blaa en Røst
Faldt som et Stjerneskud i Høst:
    Excelsior!

<nonum><right><b>H. W. Longfellow.</b></right></nonum>
</body>
</poem>

<poem id="preetzmann2019082253">
<head>
    <title><num>52.</num>Soldatens Taare</title>
    <toctitle><num>52.</num>Soldatens Taare (Th. H. Bayley)</toctitle>
    <indextitle>Soldatens Taare</indextitle>
    <linktitle>Soldatens Taare</linktitle>
    <firstline>Paa Høien end engang</firstline>
    <notes>
        <note>Gendigtning af Thomas Haynes Bayly: <xref type="translation" poem="bayly201908253"/>.</note>
    </notes>
    <source pages="91-92"/>
    <quality>korrektur1,kilde,side</quality>
</head>
<body>
Paa Høien end engang
  Til Afsked han sig vendte,
Og Hytten hist i Dalens Skjød
  Et ømt Farvel han sendte.
Saa stod et Øieblik
  Han lænet til sin Kaarde
Og hørte Bækkens vante Lyd
  Og visked bort en Taare.

Men tætved Hyttens Dør
  Der knælede en Qvinde;
Et sneehvidt Slør hun løfted høit,
  Det flød for alle Vinde.
Ei hørte han hun bad,
  Hun had for ham saa saare,
Men Tanken var hos hende, mens
  Han visked bort en Taare.

Han vendte sig og gik -
  O! tro blot svag ham ikke:
Hans Hjerte banked uforsagt,
  Skjøndt Graad stod i hans Blikke.
I forreste Geled,
  Med Fod paa Dødens Baare --
Pas paa! den Haand, som djærvest slaaer,
  Har visket bort en Taare.

<nonum><right><b>Th. H. Bayley.</b></right></nonum>
</body>
</poem>

<poem id="preetzmann2019082254">
<head>
    <title><num>53.</num>Sukkenes Bro</title>
    <toctitle><num>53.</num>Sukkenes Bro (Thomas Hood)</toctitle>
    <indextitle>Sukkenes Bro</indextitle>
    <linktitle>Sukkenes Bro</linktitle>
    <firstline>Atter en Stakkel har</firstline>
    <source pages="93-97"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Atter en Stakkel har
Her fundet Fred,
Døden sin Fakkel har
Brat sænket ned!

Tag hende ømt og blidt,
Løft hende let! -
Ak! hun har drømt og lidt,
Nu er hun træt.

Hvor hun er ung og smuk! -
See, fra hver Folderand,
Vaad af den tunge Dug,
Drypper det kolde Vand!
Gjør det blot kort og godt,
Kjærligt, og bort med Spot!

Bort med alt Vildt og Raat!
Tænk kun alt Mildt og Godt
Ved hvad I bære paa!
Glem, hun var brødefuld -
I hendes døde Muld
Qvinden vi ære maae!

Tanken ei fæster
Ved jordiske Rester -
Ærbødig dem dæk!
Støvet er Brødens kun -
Læs blot om Dødens Mund
Skjønhedens Træk!

Synded end svarlig hun,
Randt vi af samme Rod:
Af vi sk da varlig kun
Læbernes klamme Blod!

Løs hendes Lokker,
Der trænge sig frem ,
De nødbrune Lokker -
Hvo lejendes ved dem?

Hvor har hun Fader,
Hvor har hun Moder?
Havde hun Søster,
Havde hun Broder?
Hvad eller en nærere
Og endnu kjærere
Støtte og Trøster?

Trods al vor Herlighed,
Er christen Kjærlighed
Da sligt Klenod? -
Spørg derom hende, der
Midt iblandt Mennesker
Ene dog stod!

Søsterlig, broderlig,
Faderlig, moderlig
Ømhed tog Flugt;
Brøden blev klar ihast,
Kjærligheds Himmel brast,
Ja, selv Guds Naade fast
Syntes udslukt!

Hvor Lygterne kaster
Blandt Bæer og Master
En Straale saa mat,
Hvor Stormen gaaer bragende
Henover Tagene,
Stod hun forsagende,
Huusvild ved Nat.

Bølgerne rulle
Skummende frem,
Hun skjælver af Kulde,
Men agter ei dem.

I Livet hun seer ikkun
Skjændsel og Tort,
Til Dødens Mysterium
Glad hun gaaer bort -
Hvorhen og, hvorhen og,
Slipper hun Jorden dog!

Ud sprang hun modig,
Trodsed koldblodig
Det iiskolde Vand -
Tænk Dig et Blik deraf!
Læren, Du fik deraf,
Skamløse Mand!
Gjem den - og drik deraf
Saa, hvis Du kan!

Tag hende ømt og blidt,
Løft hende let! -
Ak! hun har drømt og lidt,
Nu er hun træt.

Lemmerne, ret paa dem
Kjærligt og tvæt saa dem
Ærbart og mildt!
Øiet I lukke til -
Ak, see! med slukket Ild
Stirrer det vildt!

Saadan det brændte, da
Sidst hun det vendte fra
Verden, den levende;
Da Haabet, det visnende,
Fæsted et isnende
Blik paa det Evige.

Nu er hun blot og fri,
Hende gaaer Spot forbi;
Kulde og Nød er endt,
Vanviddets Glød udbrændt,
Taus hver en Røst. -
Hænderne holde hun
Korslagt og folde hun
Fromt paa sit Bryst!

Bed saa om Naade for
Hvad hun forbrød
Ham, som maa raade for
Liv og for Død!

<nonum><right><b>Thomas Hood.</b></right></nonum>
</body>
</poem>

<poem id="preetzmann2019082255">
<head>
    <title><num>54.</num>Ak, nei! hun nævnes aldrig meer</title>
    <toctitle><num>54.</num>Ak, nei! hun nævnes aldrig meer (Th. H. Bayley)</toctitle>
    <indextitle>Ak, nei! hun nævnes aldrig meer</indextitle>
    <linktitle>Ak, nei! hun nævnes aldrig meer</linktitle>
    <firstline>Ak, nei! hun nævnes aldrig meer</firstline>
    <notes>
        <note>Gendigtning af Thomas Haynes Bayly: <xref type="translation" poem="bayly201908254"/>.</note>
    </notes>
    <source pages="98-99"/>
    <quality>korrektur1,kilde,side</quality>
</head>
<body>
Ak, nei! hun nævnes aldrig meer,
  Glemt er selv Navnets Klang,
Bag mine Læber gjemt det Ord,
  Som lød saa tidt engang.
Fra Fest til Fest man jager mig,
  At faae med Smerten Bugt,
Og tvinger man saa frem et Smiil,
  Man troer den alt paa Flugt.

Man mener, fjernt fra vante Hjem
  Oplives vil mit Sind, -
Ak! hvad skal jeg i fremmed Land,
  Bleg er og blier min Kind.
Vel sandt, jeg slap for Synet af
  Den Bænk ved Skovens Bugt,
Vi mødtes ved, - men Sorgen, ak!
  Den jages ei paa Flugt.

Man siger, hun er lykkelig,
  At ei af Savn hun veed;
Man ymter om, hun har mig glemt,
  Men veed kun slet Besked.
Som jeg hun sagtens kæmper, for
  Med Smerten at faae Bugt,
Men elsker hun som jeg, da vil
  Hun aldrig faae den slukt.

<nonum><right><b>Th. H. Bayley.</b></right></nonum>
</body>
</poem>

<poem id="preetzmann2019082256">
<head>
    <title><num>55.</num>Farvel</title>
    <toctitle><num>55.</num>Farvel (Byron)</toctitle>
    <indextitle>Farvel</indextitle>
    <linktitle>Farvel</linktitle>
    <firstline>Farvel! Farvel! af Hjemmets Kyst</firstline>
    <source pages="100-103"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Farvel! Farvel! af Hjemmets Kyst
  Jeg seer kun end en Flig,
Til Natte vindens Klagerøst
  Og vilde Maagers Skrig.
Vi følge Solens Flugt, der nu
  Gaaer dybt mod salten Strand -
Farvel saalænge, den og Du!
  Godnat, mit Fødeland!

Dog - Solen vil staae op paany,
  Og Morgnen i dens Spor,
Da hilser glad jeg Hav og Sky,
  Men ei min Mødrejord.
Ukrud groer paa min øde Borg,
  Og Arnens Ild er slukt,
Min Hund kun tuder der af Sorg,
  Ved Porten, som er lukt.

Kom hid, kom hid, min lille Dreng!
  Hvi har Du Graad paa Kind?
O! frygter du den Bølge streng
  Og barske Nordenvind?
Visk Taaren af dit Øie bort,
  Stærk Skuden er og snar,
Mod den kom, troer jeg fast, tilkort
  Den bedste Falk, vi har.

,,Lad Vinden tude, Søer gaae!
  ,,Hvo frygter Vand og Vind?
,,Dog, Herre! ei I undres maa,
  ,,Jeg sorgfuld er i Sind.
,,Forladt jeg har en Fader brav,
  ,,En Moder, jeg har kjær,
,,Og Venner har jeg ingen af,
  ,,Kun Jer - og saa Ham der.''

,,Min Fader ømt omfavned mig,
  ,,Men taus og mørk han var,
,,Min Moder sørger bitterlig,
  ,,Til hun igjen mig har.'' -
Alt nok, alt nok af Graad, Du Smaa!
  Hvi blev den ei min Trøst?
Den klæder dine Øine blaae
  Og et uskyldigt Bryst. -

Kom hid, kom hid, min Svend saa bold!
  Hvi er saa bleg din Kind?
O! gyser Du for Fjendens Vold
  Og for den barske Vind? -
,,Tro ei, jeg ængstes for mit Liv,
  ,,Nu eller nogentid,
,,Men Tanken om den fjerne Viv
  ,,En trofast Kind gjør hvid.''

,,To Drenge og en Hustru from
  ,,Jeg har ved Søens Bræm -
,,Naar Faderen de spørge om,
  ,,Hvad skal hun svare dem?'' -
Alt nok, alt nok, min Svend saa god!
  Din Sorg jeg spotter ei,
Men rulled let, som mit, dit Blod,
  Med Smiil Du fløi din Vei.

Thi hvo vil troe paa Qvindesuk,
  De veires hastig hen,
De lysblaae Øines Taaredug
  Vil tørres snart igjen.
Ei svunden Lyst min Smerte gjaldt,
  Ei Farer her og der,
Min Sorg er at jeg savner Alt,
  Hvad der er Taarer værd.

I Verden ene nu jeg staaer
  Paa Havets vide Vei,
Men hvi for Andre sørge, naar
  De har ei Suk for mig?
Vel hyle vil maaskee min Hund,
  Til man en Bid ham gi’er,
Men kom jeg om en stakket Stund,
  Han kjendte knap mig meer.

Mit raske Skib! Du fører snart
  Mig gjennem Brændingen,
Lad gaae hvorhen den vil din Fart,
  Kun ikke hjem igjen.
Velkommen, Sø, som ruller mørk,
  Og har jeg Dig forladt,
Velkommen da, du vilde Ork! -
  Mit Fødeland - Godnat!

<nonum><right><b>Byron.</b></right></nonum>
</body>
</poem>

<poem id="preetzmann2019082257">
<head>
    <title><num>56.</num>Den fattige, men brave Soldat</title>
    <toctitle><num>56.</num>Den fattige, men brave Soldat (Robert Burns)</toctitle>
    <indextitle>Den fattige, men brave Soldat</indextitle>
    <linktitle>Den fattige, men brave Soldat</linktitle>
    <firstline>Da Krigens Storm sig havde lagt</firstline>
    <source pages="104-106"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Da Krigens Storm sig havde lagt,
  Og Fred var vendt tilbage
Med mange faderløse Smaae
  Og mangen Enkes Klage:
Jeg mit Geled ihast forlod,
  Tog Afsked med Barakken,
Og som en ærlig Landsoldat
  Min Rigdom tog paa Nakken.

Saa let var Hjertet i mit Bryst,
  Min Haand ei Rov belasted,
Og til mit skjønne Fædrehjem
  Jeg freidig fremad hasted.
Jeg tænkte paa den friske Strand,
  Hver Plet saa godt jeg kjendte,
Jeg tænkte paa den Mø, for hvem
  Mit unge Hjerte brændte.

Tilsidst jeg skimted Dalen, hvor
  Min Barndom glad mon rinde,
Jeg naaede Møllen og den Tjørn,
  Hvor tidt jeg sad med hende: -
Hvem saae jeg der? - Det søde Barn
  Sad under Busken bøiet -
Jeg vendte mig, saa hun ei saae,
  Mig Taarer kom i Øiet.

Med fremmed Røst jeg sagde: Ak!
  Hvor lykkelig maa være,
Du søde Tjørneblomst! den Knøs,
  Som er din Hjertenskjære!
Min Pung er tom, og lang min Vei,
  Jeg gjerne blev til Natten,
Lang Tid jeg tjente Land og Drot -
  Tag vel imod Soldaten!

Hun stirrede paa mig saa vist,
  Meer sød end nogensinde:
,,En Landsoldat jeg har havt kjær,
  Han aldrig gaaer af Minde.
Vort simple Hjem og Huusmandskost
  Du dele maa med Glæde,
Kokarden og det Tegn, Du bær,
  Dig Gjestfrihed berede.''

Hun saae og saae - og rødmed først,
  Men strax som Lilien blegned -
,,Min egen Vilhelm!'' raabte hun,
  Mens i min Favn hun segned.
- Ved Ham, som skabte Sol og Sky,
  Og Troskab vil paaskjønne,
Ja! det er mig - gid Trofasthed
  Sig altid saadan lønne!

Forbi er Krigen, hjem jeg kom,
  Jeg fandt Dig tro, Veninde!
Vor Kjærlighed vor Rigdom er,
  Vi skilles ingensinde. -
,,Og jeg fik Bedstefaders Gaard,
  ,,Mens Du var i det Fjerne;
,,Kom nu til mig, min tro Soldat,
  ,,Jeg deler meer end gjerne!''

En pløier Guld af Furen op,
  Og En af Havets Leie,
Men Hæder er Soldatens Løn,
  Og Æren al hans Eie.
For Fremmed ei Du regne ham,
  Ei agte Du ham ringe:
Husk paa, i Farens Stund sit Land
  Han laaner Arm og Klinge.

<nonum><right><b>Robert Burns.</b></right></nonum>
</body>
</poem>

<poem id="preetzmann2019082258">
<head>
    <title><num>57.</num>Til en Muus</title>
    <toctitle><num>57.</num>Til en Muus (Samme)</toctitle>
    <indextitle>Til en Muus</indextitle>
    <linktitle>Til en Muus</linktitle>
    <subtitle>(Som Forf. rev op med Ploven.)</subtitle>
    <firstline>Du lille Kræ, saa vims og snu</firstline>
    <source pages="107-109"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Du lille Kræ, saa vims og snu,
Hvi banker saa dit Hjerte nu?
Ei har Du nødig strax at sætte
        Afsted din Kaas,
Frygt ei, at med dit Blod jeg plette
        Vil Plovens Aas!

Hvor tungt, at Mandens Herskermagt
Har brudt Naturens Eenhedspagt,
Og al den stygge Fordom styrket,
        Du nærer nu,
Mod mig, der, født som Du i Mørket,
        Er Støv som Du.

Du stjæler sagtens lidt iblandt -
Du skal jo leve, ikke sandt?
Hvad er saa det! - af hele Kærven
        Et enkelt Ax -
Jeg har jo nok, og Dig er Skjerven
        En Velstand strax.

Nu er din Hytte lagt i Gruus,
Paa Muren holder Vinden Huus,
Ei til en ny lidt Mos Du længer
        Har i Behold,
Og frem Decembervinden trænger,
        Saa barsk og kold.

Du Marken saae staae bar og tom,
Du vidste, Vintren hastig kom,
Her Du i Ly for Blæsten tænkte
        At finde Ro -
Da, vee! det grumme Plovjern trængte
        Ned til din Bo.

Det lille Skjul af Løv og St.raa
Din hele Ivonst Du offred paa:
Fra Huus og Hjem for al din Møie
        Jeg jog Dig ud,
Den kolde Riim og Rusk at døie
        Og Regn og Slud.

Men saadan det i Verden gaaer,
Saa saare lidt vor Kløgt formaaer:
Ak! Muus og Mænd de lægge Planer,
        En stakket Lyst!
Hvor Glædens Frugter alt vi aner,
        Er Sorg vor Høst.

Dog, lykkelig er Du mod mig,
Kun Øieblikket rører Dig;
Men kaster jeg mit Blik tilbage,
        I Mulm jeg staaer,
Og Taagen over Fremtids Dage
        Det Værste spaaer.

<nonum><right><b>Robert Burns.</b></right></nonum>
</body>
</poem>

<poem id="preetzmann2019082259">
<head>
    <title><num>58.</num>Tag Jer iagt for Anna</title>
    <toctitle><num>58.</num>Tag Jer iagt for Anna (Samme)</toctitle>
    <indextitle>Tag Jer iagt for Anna</indextitle>
    <linktitle>Tag Jer iagt for Anna</linktitle>
    <firstline>I Knøse! tag, det raader jeg</firstline>
    <source pages="110"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
I Knøse! tag, det raader jeg,
  For Anna Jer iagt!
Hun har - omkring sin Mund et Smiil,
  Som faaer med Hjertet Magt.
Hun har en tlud som Svaneduun,
  Et Blik som Stjerneskjær,
Man spænde kan om hendes Liv -
  O, kom blot ei for nær!

Med hende følger Ungdomslyst,
  I Spidsen Glæden gaaer,
Med Kjærlighedens Seierskrands
  Paa rede Haand den staaer.
Priis Slavens Lod, faaer Elskov først
  Med Mandens Hjerte Magt -
I Knøse! tag, det raader jeg,
  For Anna Jer iagt!

<nonum><right><b>Robert Burns.</b></right></nonum>
</body>
</poem>

<poem id="preetzmann2019082260">
<head>
    <title><num>59.</num>Naar Aftnens Skjær sig sænker</title>
    <toctitle><num>59.</num>Naar Aftnens Skjær sig sænker (Thomas Moore)</toctitle>
    <indextitle>Naar Aftnens Skjær sig sænker</indextitle>
    <linktitle>Naar Aftnens Skjær sig sænker</linktitle>
    <firstline>Naar Aftnens Skjær sig sænker blidt</firstline>
    <source pages="111"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Naar Aftnens Skjær sig sænker blidt,
  Og Søen hviler rolig,
Jeg seer paa Stjernen, som saa tidt
  Har lyst mig til din Bolig.
Jeg veed, Du og ved Stjerneskjær
  Seer opad, langt fra Stimlen,
Og tænker, tabt for evig her,
  Du bli’er dog min i Himlen.

Ja, Haven knap betræder jeg,
  Knap kan en Blomst jeg øine,
Da mindes jeg, hvordan med Dig
  Mit Haab, min Lyst er fløine.
Da ønsker jeg, den Stund var nær,
  Da jeg, i Fred med Vrimlen,
Skal see den Graad, vi fælded her,
  Slaae om til Smiil i Himlen.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082261">
<head>
    <title><num>60.</num>Hun sang om Elskov</title>
    <toctitle><num>60.</num>Hun sang om Elskov (Samme)</toctitle>
    <indextitle>Hun sang om Elskov</indextitle>
    <linktitle>Hun sang om Elskov</linktitle>
    <firstline>Hun sang om Elskov, Aftenrøde</firstline>
    <source pages="112-113"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Hun sang om Elskov, Aftenrøde
  Som Roser faldt paa Harpens Snor,
Som vilde Flammen gjennemgløde
  Den Sjæl, der dybt i Strengen boer.
Til hendes Læber, mens hun sang,
  Jeg saae det rige Lys sig stjæle:
Saa sang en Blomst, ifald engang
  Den Kjærlighedens Gud gav Mæle.

Men snart ei længer Vesten lued,
  Hver Rose visned, Alt blev Nat,
Og da jeg ud i Rummet skued,
  Min Sangmøes Billed blegned brat.
Som var med Himlens Lys hun Eet,
  Hun stod berøvet Straaleringen,
Og Tonen foer fra Læben let,
  Som fra en Aand, der løfted Vingen.

Mens Elskov Livets Drøm forgylder,
  Hvo tænker da paa Død og Savn?
Jeg drog, mens Angst min Sjæl opfylder.
  Det blege Billed til min Favn,
Og raabte: Er dit Liv saa kort,
  O! Elskov, Ungdoms lyse Minde!
Skal som en Blomst Du visne bort,
  Skal som et Solglimt Du forsvinde!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082262">
<head>
    <title><num>61.</num>Skovbækken</title>
    <toctitle><num>61.</num>Skovbækken (Robert Burns)</toctitle>
    <indextitle>Skovbækken</indextitle>
    <linktitle>Skovbækken</linktitle>
    <firstline>Flyd sagtelig, Skovbæk, blandt Buskenes Riis!</firstline>
    <source pages="114-115"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Flyd sagtelig, Skovbæk, blandt Buskenes Riis!
Flyd mildt, mens jeg synger en Sang til din Priis!
Min Mary Du lulled i Blund ved din Strøm,
Flyd sagte, forstyr ikke, Bæk, hendes Drøm!

Skovduer, som kurre i eensomme Dal,
Du Solsort, som bygger i Hækken saa sval,
Du skrigende Vibe med krusede Top -
O! væk ei min Elskte af Slummeren op!

Hvor stolt, i det Fjerne, fra Høienes Ring
At see, hvordan Kilderne snoe sig i Sving;
Der vandrer jeg daglig i Middagens Skjær,
Min Hjord og min Elskedes Hytte saa nær.

Blandt Bakker sig skjuler den grønklædte Dal,
Hvor Primuler blomstre paa Skovbunden sval;
Der sad mangen Aften med Mary jeg glad,
Beskygget af Birkens sødtduftende Blad.

Krystalklare Bæk! hvor Du yndigt Dig snoer
Om Hytten, hvor Mary, min Elskede boer!
Mens Blomster hun plukker, din sølverne Flod
Saa listelig væder den sneehvide Fod.

Flyd sagtelig, Bæk, under Grenenes Hang!
Flyd sagte, Du yndige Maal for min Sang!
Min Mary Du lulied i Blund ved din Strøm,
Flyd sagte, forstyr ikke, Bæk, hendes Drøm!

<nonum><right><b>Robert Burns.</b></right></nonum>
</body>
</poem>

<poem id="preetzmann2019082263">
<head>
    <title><num>62.</num>Vaage maa jeg, ak!</title>
    <toctitle><num>62.</num>Vaage maa jeg, ak! (Samme)</toctitle>
    <indextitle>Vaage maa jeg, ak!</indextitle>
    <linktitle>Vaage maa jeg, ak!</linktitle>
    <firstline>Somren er saa smuk</firstline>
    <source pages="116"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Somren er saa smuk,
  Blomster frem sig vinde,
Kilden risler klar -
  Var Du blot her, Veninde!
    Vaage maa jeg, ak!
      Vaage med min Kummer,
    Sove kan jeg ei -
      Kun Dig min Tanke rummer.

Fra min vaagne Drøm
  Vækkes jeg til Kummer,
Sove kan jeg ei -
  Kun Dig min Tanke rummer.

Eensom er min Nat,
  Alting Søvnen lænker,
Graad i Øiet staaer,
  Hvergang paa Dig jeg tænker.
    Vaage maa jeg, ak!
      Vaage med min Kummer,
    Sove kan jeg ei -
      Kun Dig min Tanke rummer.

<nonum><right><b>Robert Burns.</b></right></nonum>
</body>
</poem>

<poem id="preetzmann2019082264">
<head>
    <title><num>63.</num>Stjernelys</title>
    <toctitle><num>63.</num>Stjernelys (H. W. Longfellow)</toctitle>
    <indextitle>Stjernelys</indextitle>
    <linktitle>Stjernelys</linktitle>
    <firstline>Sig Natten nærmer Skridt for Skridt</firstline>
    <notes>
        <note>Gendigtning af Henry Wadsworth Longfellow: <xref type="translation" poem="longfellow1999063005"/>.</note>
    </notes>
    <source pages="117-118"/>
    <quality>korrektur1,kilde,side</quality>
</head>
<body>
Sig Natten nærmer Skridt for Skridt,
    Og see! det klare Ny
Saa taust og tyst, saa sagtelig
    Nedglider bag en Sky.

For Jord og Himmel lyse nu
    Kun kolde Stjerners Hær,
Og første Nattevagt har Mars
   Alt med det røde Skjær.

Er Stjernen det for Elskovs Suk?
    O nei! det er en Helt,
Han straaler i sin Rustning blank
    Fra Himlens mørkblaa Telt.

Og Alvorstanker i min Sjæl
    Staae frem den Nat saa kold,
Mens paa det fjerne Firmament
    Jeg seer hans røde Skjold.

O, Kraftens Stjerne! ad min Nød
    Du smiler hist fra Sky;
Du vinker med en staalklædt Haand,
    Og jeg er stærk paany.

Mit Bryst det er som Natten koldt,
    Kun Stjerner lyse der,
Jeg første Nattevagt gi’er Mars
    Alt med det røde Skjær.

Den ubetvungne Villieskraft
    Er Stjernen i mit Bryst,
Saa tyst og rolig staaer den op,
    Saa klar og selvbevidst.

Og Du, som læser denne Sang,
    Hvad Livet end har bragt,
Om Du begrov dit sidste Haab,
    Vær stærk og uforsagt!

Frygt Intet her paa denne Jord,
    Da lærer Du ihast,
Hvad det er for en herlig Ting,
    I Modgang at staae fast.

<nonum><right><b>H. W. Longfellow.</b></right></nonum>
</body>
</poem>

<poem id="preetzmann2019082265">
<head>
    <title><num>64.</num>Da jeg sværmed i Høilandet</title>
    <toctitle><num>64.</num>Da jeg sværmed i Høilandet (Byron)</toctitle>
    <indextitle>Da jeg sværmed i Høilandet</indextitle>
    <linktitle>Da jeg sværmed i Høilandet</linktitle>
    <firstline>Da jeg sværmed i Høilandets Egne paa Heden</firstline>
    <source pages="119-121"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Da jeg sværmed i Høilandets Egne paa Heden
  Og klavred til Toppen paa Bjerge af Snee,
At stirre paa Fossen, der buldred forneden,
  Hvad eller et Uveir fra Pynten at see,
Saa vild, som den Egn, hvor min Barndom henilte,
  Saa blottet for Kundskab, som fremmed for Gru:
Een Følelse, Mary! i Hjertet kun hvilte -
  Behøver jeg sige, dens Midtpunkt var Du?

Vel vidste jeg Navnet ei selv for min Flamme,
  Til Elskov var endnu for ungt vel mit Bryst,
Dog endnu jeg føler i Hjertet det samme,
  Som dengang jeg leged paa fjeldtakte Kyst.
Eet Billed alene med Ømhed jeg favned,
  Skjøndt bleg var minVerden, meer ønsked jeg ei,
Jeg Intet begjærte, thi Intet jeg savned,
  Og reen var min Sjæl, thi den hængte ved Dig.

Jeg vaagned med Solen; min Hund var mit Følge,
  Naar lystig fra Klippe til Klippe jeg sprang;
Jeg trodsede Bjergstrømmens brusende Bølge
  Og lytted til Eccho af Hyrdernes Sang.
Og naar bag en Lyngbusk jeg stunded til Hvile,
  Een Drøm til mit Leie kun, Mary! fandt Vei,
Og varmt mine Bønner jeg opad lod ile -
  Den første var altid jo helliget Dig.

Mit Hjem jeg forlod, mine Drømme mon briste,
  Og Bjergene svandt, og min Ungdom forgik,
Jeg eensom hen visner, af Slægten den Sidste,
  Erindring kun lædsker mig end med sin Drik.
Skjøndt Lykken mig hæved, vel maatte jeg sukke,
  Ak! Barndommens Minder forgjetted jeg ei;
Selv om Haabet mig skuffed, ei lod det sig slukke,
  Blev end Hjertet til Iis, det dog banker for Dig.

Seer mod Himlen jeg Kammen af blaanende Høie,
  Jeg tænker paa Fjeldenes skykronte Krands;
Taler Kjærlighed ud af et lyseblaat Øie,
  Jeg mindes det Blik, der min Barndom gav Glands.
Og faaer en lystbølgende Lok jeg at skue,
  Skjøndt Marys i Skjønhed den nærmer sig ei,
Jeg tænker paa dem med den guldgule Lue,
  Som var indviet Skjønheden selv - og paa Dig.

Dog - den Dag kan komme, da Klippernes Tinder
  Paany jeg vil øine, med Kapper af Snee;
Naar af Graven da stige de henfarne Minder,
  Vil atter min Mary jeg der faae at see?
Ak, nei! -- Saa farvel da, I smilende H øie!
  Farvel da, Du Bjergstrøm, som bruser din Vei!
Ingen Arne jeg har, naar mig Træthed vil bøie -
  Ak, Mary! hvad Hjem kunde havt jeg med Dig!

<nonum><right><b>Byron.</b></right></nonum>
</body>
</poem>

<poem id="preetzmann2019082266">
<head>
    <title><num>65.</num>Tidt i den stille Nat</title>
    <toctitle><num>65.</num>Tidt i den stille Nat (Thomas Moore)</toctitle>
    <indextitle>Tidt i den stille Nat</indextitle>
    <linktitle>Tidt i den stille Nat</linktitle>
    <firstline>Tidt i den stille Nat</firstline>
    <source pages="122-123"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Tidt i den stille Nat,
Før Søvnens Arm mig lænker,
Erindrings Straale brat
Sig over mig nedsænker,
    Med Graad og Skjemt,
    Som halvt var glemt,
Og Lænker, som er rustne;
    Med Hjerters Slag,
    Som nu er Vrag,
Og Øine, som er brustne.
Saadan i stille Nat,
Før Søvnens Arm mig lænker,
Erindrings Straale mat
Sig over mig nedsænker.

Da mindes grant jeg Alt:
De Venner ved min Side -
Jeg saae, hvordan de faldt,
Som Løv ved Vintertide;
    Ved Livets Fest
    Den sidste Gjæst,
Jeg seer mig om med Klage,
    Hvert Lys er slukt,
    Hver Blomst er plukt,
Jeg ene staaer tilbage.
Saadan i stille Nat,
Før Søvnens Arm mig lænker,
Erindrings Straale mat
Sig over mig nedsænker.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082267">
<head>
    <title><num>66.</num>Sang</title>
    <toctitle><num>66.</num>Sang (Thomas Hood)</toctitle>
    <indextitle>Sang</indextitle>
    <linktitle>Sang</linktitle>
    <firstline>Hvor Vandringsmanden styrer hen</firstline>
    <source pages="124"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Hvor Vandringsmanden styrer hen,
    Ham Stjernerne maa følge,
Alvorlig Maanen gaaer sin Gang,
    Ei Solen kan sig dølge;
Og drag den vide Verden rundt,
    Seil over salte Strømme -
Naar Elskov i dit Hjerte boer,
    Dig følge vil dens Drømme.

Gaa Verden rundt - hver Morgenstund
    Sig Stjernens Øie lukker,
Og Maanen dækker sig med Slør,
    Og Sol hver Nat sig dukker. -
Ja! Sol gaaer ned, o! men det Bryst,
    Hvor Kjærligheden bygger,
Det trænger ei til Dagens Lys,
    Og trodser Nattens Skygger!

<nonum><right><b>Thomas Hood.</b></right></nonum>
</body>
</poem>

<poem id="preetzmann2019082268">
<head>
    <title><num>67.</num>Ved Afskeden</title>
    <toctitle><num>67.</num>Ved Afskeden (Byron)</toctitle>
    <indextitle>Ved Afskeden</indextitle>
    <linktitle>Ved Afskeden</linktitle>
    <firstline>Det Afskedskys, mig gav din Mund</firstline>
    <source pages="125-126"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Det Afskedskys, mig gav din Mund,
    Skal gjemme tro din Ven,
Indtil Du i en salig Stund
    Det henter selv igjen.

Du seer paa mig, med Kinden vaad
    Af friske Taarers Bad -
O! kunde jeg ved bitter Graad
    Dig kjøbe frisk og glad!

Ei beder jeg Dig om en Trøst,
    Et Pant paa Sorgens Vei -
Hvad er et Minde for et Bryst,
    Som drømmer kun om Dig?

Vent heller ei, min svage Pen
    Skal male Dig med Ord
Den Længsel, som din fjerne Ven
    Sit Hjerte kun betroer.

Og er end fuldt af Sjælevee
    Ved Dag og Nat mit Sind,
Skal Ingen dog min Smerte see
    I Taarer paa min Kind.

<nonum><right><b>Byron.</b></right></nonum>
</body>
</poem>

<poem id="preetzmann2019082269">
<head>
    <title><num>68.</num>Stjernen</title>
    <toctitle><num>68.</num>Stjernen (Samme)</toctitle>
    <indextitle>Stjernen</indextitle>
    <linktitle>Stjernen</linktitle>
    <firstline>Søvnløses Sol, Du melankolske Stjerne!</firstline>
    <notes>
        <note>Gendigtning af George Gordon Byron: <xref type="translation" poem="byron1999041124"/>.</note>
    </notes>
    <source pages="127"/>
    <quality>korrektur1,kilde,side</quality>
</head>
<body>
Søvnløses Sol, Du melankolske Stjerne!
Hvis taarefyldte Blikke fra det Fjerne
Med Skjælven over Nattens Bue gaae: -
Du viser Mørket, Du kan ei forjage,
Som naar et Minde fra de lyse Dage
En Straale sender ind til Kummers Vraa.
En Sorgens Lampe staaer Du, bleg og gold,
Skjøndt fjern, saa klar, skjøndt blank - dog, ak! saa kold.

<nonum><right><b>Byron.</b></right></nonum>
</body>
</poem>

<poem id="preetzmann2019082270">
<head>
    <title><num>69.</num>Hist over Bølge</title>
    <toctitle><num>69.</num>Hist over Bølge (Thomas Moore)</toctitle>
    <indextitle>Hist over Bølge</indextitle>
    <linktitle>Hist over Bølge</linktitle>
    <firstline>Hist over Bølge</firstline>
    <source pages="128-129"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
        Hist over Bølge,
        Glut! Du mig følge,
  Regnen med Solskin vexler ihast;
        Aarene rinde,
        Troskab, Veninde,
  Staaer i de rullende Tider saa fast.
Er Skjæbnen imod, ei vi skilles, men favnes,
Der er Liv, hvor Du er, der er Død, hvor Du savnes.
        Ja, hist over Bølge,
        Glut! Du mig følge,
  Følge mig gjennem Stormvindens Kast;
        Aarene rinde,
        Troskab, Veninde,
  Staaer i de rullende Tider saa fast.

        Har ei hver Bølge
        Frihed i Følge?
  Byder ei Havet Formerne Trods?
        Her maae vi lyde,
        Hist tør vi byde,
  Frihed og Kjærlighed tilhører os.
Vi Jorden vil glemme, dens aarvaagne Øie,
Men rundt om os hvælver sig Himlen, den høie.
        Ja, hist over Bølge,
        Glut! Du mig følge,
  Regnen med Solskin vexler ihast;
        Aarene rinde,
        Troskab, Veninde,
  Staaer i de rullende Tider saa fast!

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082271">
<head>
    <title><num>70.</num>Stormvinden Havet reiser</title>
    <toctitle><num>70.</num>Stormvinden Havet reiser (John Gay)</toctitle>
    <indextitle>Stormvinden Havet reiser</indextitle>
    <linktitle>Stormvinden Havet reiser</linktitle>
    <firstline>Stormvinden Havet reiser</firstline>
    <source pages="130-131"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Stormvinden Havet reiser,
  Skumhvide Bølger gaae -
Lænet imod en Klippe
  En sorgfuld Qvinde laae.
Ud paa de vilde Vover
  Hun Blikket glide lod,
Hvor Sølverpoplen skjælved
  Over brusende Flod.

,,Tolv Maaneder er rundne,
  Ni Dage sneg sig mat -
Min Elskede! hvi har Du
  Paa Voven Dig forladt?
Hold inde, grumme Bølger!
  Bring mig mit Hjertes Lyst!
Saa stærk er ingen Brænding,
  Som Stormen i mit Bryst.''

,,Kjøbmandens lyse Drømme
  Forvandle sig til Nat;
Dog, hvad er al hans Rigdom
  Mod Tabet af min Skat?
O, Elskte! hvis Du havner
  Hvor Guld og Perler groe,
Meer Rigdom vel Du finder,
  Men ei en Sjæl saa tro!''

,,Man siger, i Naturen
  Omsonst blev Intet til -
Hvi skjule fæle Klipper
  Sig da bag Bølgers Spil?
For dulgte for hvert Øie,
  I Dybet lure de,
Den raske Svend til Helsot,
  Hans Fæstemø til Vee.'' -

Saa løde hendes Klager
  I Nattens kolde Dug,
Hver Bølge drak en Taare,
  Hvert Vindstød tog et Suk.
Og da hun saae paa Tillie
  Det blege Lig, der flød,
Sit Hoved som en Lilie
  Hun bøied - og var død.

<nonum><right><b>John Gay.</b></right></nonum>
</body>
</poem>

<poem id="preetzmann2019082272">
<head>
    <title><num>71.</num>Jørgen</title>
    <toctitle><num>71.</num>Jørgen (Thomas Campbell)</toctitle>
    <indextitle>Jørgen</indextitle>
    <linktitle>Jørgen</linktitle>
    <firstline>Den skjæbnesvangre Stund er nær</firstline>
    <source pages="132-133"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Den skjæbnesvangre Stund er nær,
  Som skiller grumt os ad:
Jeg hører Trommens dumpe Lyd,
  Jeg seer Skafottets Lad.

Trompeten kalder paa dit Navn -
  Jeg gyser - Klokken lød -
Ak! skal min Jørgen vies nu
  Til Skjændsels bittre Død?

Af Medynk er der intet Spor,
  Og Taarer ingen af -
Din Baare er en Fyrrefjæl,
  Skafottets Fod din Grav.

Ak, Jørgen! ei vi drømte om
  At skilles ad saa brat,
Dengang Du svoer mig evig Tro
  Ved Bagsværd Sø hiin Nat.

Saa glindsende var da din Lok,
  Saa smuk din Jægerdragt,
Og siirligt var den grønne Snor
  Om dine Skuldre lagt.

Ak! mindst jeg tænkte paa at see
  I Lænker denne Fod,
At høre Bøddeløxens Fald
  Og see Dig i dit Blod.

I Grumme! som forfølge saa
  En skyldfri Skabnings Fjed,
Min Jørgen var saa god, han vist
  Har ei gjort Jer Fortræd!

Et langt Farvel! - ak, hvorhen skal
  Din stakkels Enke tye,
Naar Hver betragter med Foragt
  Min Nød og vil mig skye?

Ja, spotte vil min Taare man,
  Had bliver Drengens Løn:
Ak! seer man ei i Barnets Træk,
  At han er Jørgens Søn?

Til Galgebakken vil jeg gaae,
  Min Smerte bliver kort:
Imens Du smuldrer der til Støv,
  Sukker jeg Hjertet bort.

<nonum><right><b>Thomas Campbell.</b></right></nonum>
</body>
</poem>

<poem id="preetzmann2019082273">
<head>
    <title><num>72.</num>Vi skiltes i Taushed</title>
    <toctitle><num>72.</num>Vi skiltes i Taushed (Ch. F. Hoffman)</toctitle>
    <indextitle>Vi skiltes i Taushed</indextitle>
    <linktitle>Vi skiltes i Taushed</linktitle>
    <firstline>Vi skiltes i Taushed, men sørgede saare</firstline>
    <source pages="134"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Vi skiltes i Taushed, men sørgede saare;
  Ei Haabet blev nævnet - ak! nu en Ruin;
Hun sænked sit Blik, og en eneste Taare
  Faldt paa hendes Haand, da den skjælved i min.
Vi følte, det Svundne for evig var mistet,
  Vi følte, af Haab bar ei Fremtiden Spor;
Hun gyste, da ud af min Favn hun sig vristed,
  Om Gjensynet ikke jeg voved et Ord.
Aar ere henrundne, men Tiden ei trættes:
  End smiler hvert Foraar som dengang saa glad;
Aar ere henrundne, men aldrig forgjettes
  Paa Jorden den Time, der skilte os ad.
Hver qviddrende Fugl under blaanende Himmel
  Vil tolke for hende mit Kjærlighedshaab,
Og Duggen, der bæver paa Blomsternes Vrimmel,
  Mig minde om Taaren, som gav det sin Daab.

<nonum><right><b>Ch. F. Hoffman.</b></right></nonum>
</body>
</poem>

<poem id="preetzmann2019082274">
<head>
    <title><num>73.</num>Din Tro vil aldrig briste</title>
    <toctitle><num>73.</num>Din Tro vil aldrig briste (Th. H. Bayley)</toctitle>
    <indextitle>Din Tro vil aldrig briste</indextitle>
    <linktitle>Din Tro vil aldrig briste</linktitle>
    <firstline>For ungt er, siger man, vort Blod</firstline>
    <source pages="135-136"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
For ungt er, siger man, vort Blod,
  For vildt til sig at mage,
Vor Elskov spotter man, vor Eed
  Man giver os tilbage.
I Verden skal Du see Dig om,
  Din Troskab vil man friste:
Men reis! jeg smiler mit Farvel -
  Din Tro vil aldrig briste.

Jeg veed, at Glæden om Dig tæt
  Sit Silkenet vil drage,
Jeg veed, hvordan jeg længes vil
  De lange, lange Dage.
Men dine Breve - hvilken Lyst!
  Den Skat jeg vil ei miste;
Jeg kysser hver Forsikkring om
  At ei din Tro vil briste.

Naar Venner rose Dig, saa taus
  Og henrykt til jeg lytter,
O! hun er min! jeg tænker stolt,
  Med Kongen ei jeg bytter!
Men skulde til dit søde Navn
  Bagvaskelsen sig liste:
Jeg elsker, priser, troer paa Dig,
  Hvis Tro vil aldrig briste.

Selv de, som smile skadefroe,
  Skal, naar vi mødes, sande,
At ingen Dæmning kan forslaae
  Mod Elskovs dybe Vande.
Vor svundne Sorg vor Stolthed bli’er,
  Naar, trofast til det Sidste,
Du troer paa ham, som veed forvist,
  Din Tro vil aldrig briste.

<nonum><right><b>Th. H. Bayley.</b></right></nonum>
</body>
</poem>

<poem id="preetzmann2019082275">
<head>
    <title><num>74.</num>Tænk ikke paa Fremtiden!</title>
    <toctitle><num>74.</num>Tænk ikke paa Fremtiden (Samme)</toctitle>
    <indextitle>Tænk ikke paa Fremtiden!</indextitle>
    <linktitle>Tænk ikke paa Fremtiden!</linktitle>
    <firstline>Ei til Fremtids Syner Lid Du sætte</firstline>
    <notes>
        <note>Gendigtning af Thomas Haynes Bayly: <xref type="translation" poem="bayly201908255"/>.</note>
    </notes>
    <source pages="137"/>
    <quality>korrektur1,kilde,side</quality>
</head>
<body>
Ei til Fremtids Syner Lid Du sætte,
  Lev i Nuet, før dets Glæder flye!
Den, som Tidens dunkle Slør vil lette,
  Ønsker snart sin tabte Drøm paany.

Jeg, som Du, var glad i Haabets Rige,
  Tænkte, Lykken fødtes stedse ny;
O! men hør mit Raad - den snart kan vige -
  Lev i Nuet, før dets Glæder flye!

Kulde har jeg følt, som den Du frister.
  Venskab prøvet, flygtigt som en Vind;
Tag dets Offer, før det Varmen mister,
  Tro mig, Ømhed skifter hastig Sind.

Vil Du spilde Vaarens faure Dage,
  Blot for Vintren kommer snart paany?
Er end Somren flygtig, bort med Klage!
  Lev i Nuet, før dets Glæder flye!

<nonum><right><b>Th. H. Bayley.</b></right></nonum>
</body>
</poem>

<poem id="preetzmann2019082276">
<head>
    <title><num>75.</num>Serenade</title>
    <toctitle><num>75.</num>Serenade (P. B. Shelley)</toctitle>
    <indextitle>Serenade</indextitle>
    <linktitle>Serenade</linktitle>
    <firstline>Jeg fra en Drøm om Dig staaer op</firstline>
    <source pages="138-139"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Jeg fra en Drøm om Dig staaer op
  I Nattens første Blund,
Saa svagt gaaer Vindens Aandedræt,
  Saa lys er Himlens Grund.
Jeg fra en Drøm om Dig staaer op,
  Og alt som frem jeg naaer,
Du Søde! - veed jeg selv hvordan?
  Jeg ved dit Vindve staaer.

Den matte Luftning daaner hen
  Paa Mørkets tause Strøm,
Narcissens Farver blegne brat,
  Som Tanker i en Drøm;
Og Nattergalens Klagesang
  Døer i dens Hjerte hen,
Som jeg gad slumre ind ved dit,
  Du min elskede Ven!

Løft mig fra Græsset op til Dig!
  Jeg blegner, daaner, døer -
Bedæk med varme Kys min Mund
  Og Kind, som med et Slør!
Ak, see! hvor bleg og kold jeg er,
  Føl! hvor mit Hjerte slaaer -
Tryk det til dit, saa tæt, saa tæt,
  Indtil det Hvile faaer!

<nonum><right><b>P. B. Shelley.</b></right></nonum>
</body>
</poem>

<poem id="preetzmann2019082277">
<head>
    <title><num>76.</num>Den skibbrudne Eneboers Sang</title>
    <toctitle><num>76.</num>Den skibbrudne Eneboers Sang (H. K. White)</toctitle>
    <indextitle>Den skibbrudne Eneboers Sang</indextitle>
    <linktitle>Den skibbrudne Eneboers Sang</linktitle>
    <subtitle>(Til Natten.)</subtitle>
    <firstline>Du, Stjernenattens Kæmpeaand!</firstline>
    <source pages="140-142"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Du, Stjernenattens Kæmpeaand!
Mens fra dit Vagttaarns høie Spiir
Du styrer Skibets øde Vei,
    Paakalder Dig min Røst.

Henover Sletten Stormen gaaer,
Det brummer fra det fjerne Dyb -
Kom! lad os spinde Tonens Traad
    Til en tungsindig Sang.

Jeg elsker Morgnens friske Luft
Og Middagstimens Straaleglød,
Men mest den høitidsfulde Ro,
    Dit dunkle Riges Vagt.

Her leved jeg mangt eensomt Aar,
Langt fra hver menneskelig Røst,
Her leved jeg mangt eensomt Aar,
    En stakkels Eremit.

I Skyggen har jeg dvælet tidt
For Middagssolens stærke Brand,
Og, knælende ved Hyttens Dør,
    Min Aftenandagt holdt.

Og hilset har jeg Morgengry
Paa Bjergets blaaligdunkle Tind,
Og glad min Fløites lette Rør
    Til liflig Lovsang stemt.

Dog, aldrig toned sødt dens Klang,
Ved Morgen, Middag eller Qveld,
Som naar ved Oceanets Kyst
    Jeg saae dit Stjerneblik.

Mig bringer Dagbrud ingen Fryd,
Ei Maanen mig tilhvisker Fred;
Naar Mørket hyller Himlen ind,
    Opklares først min Nat.

Naar da jeg taler, tidt jeg troer
Af Luftens Aander at faae Svar.
Da er jeg ikke ene meer -
    En stakkels Eremit.

Og naar den vilde Vinterblæst
Om Hulen tuder, hvor jeg boer,
Jeg paa min Maatte lægger mig,
    Hvor blidt jeg slumrer ind.

Og Drømmens Engel bringer mig
Igjen min tabte Viv, mit Barn,
Den bringer mig mit stille Hjem
    Og al dets milde Lyst,

Men den forhadte Morgenstund
Mig kalder fra min Lykkes Land
Jeg hører end den dumpe Lyd
    Og finder kun mig selv.

<nonum><right><b>H. K. White.</b></right></nonum>
</body>
</poem>

<poem id="preetzmann2019082278">
<head>
    <title><num>77.</num>Pilen og Sangen</title>
    <toctitle><num>77.</num>Pilen og Sangen (H. W. Longfellow)</toctitle>
    <indextitle>Pilen og Sangen</indextitle>
    <linktitle>Pilen og Sangen</linktitle>
    <firstline>Jeg skød en Piil i Luften</firstline>
    <source pages="143"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Jeg skød en Piil i Luften,
    Den faldt til Jord,
    Jeg saae ei hvor;
Saa hurtig fløi den, at Blikket
    Ihast havde tabt dens Spor.

Jeg qvad en Sang i Luften,
    Den faldt til Jord,
    Jeg saae ei hvor;
Thi hvo har et Syn saa skarpt, at
    Det taber ei Sangens Spor.

Først længe, længe efter,
    I Græsset saae
    Jeg Pilen laae;
Men Sangen fandt hos en Ven jeg -
    Han nynned endnu derpaa.

<nonum><right><b>H. W. Longfellow.</b></right></nonum>
</body>
</poem>

<poem id="preetzmann2019082279">
<head>
    <title><num>78.</num>Saa henrykt vi mødtes</title>
    <toctitle><num>78.</num>Saa henrykt vi mødtes (Thomas Moore)</toctitle>
    <indextitle>Saa henrykt vi mødtes</indextitle>
    <linktitle>Saa henrykt vi mødtes</linktitle>
    <firstline>Saa henrykt vi mødtes, vi skiltes saa kjærligt</firstline>
    <source pages="144"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Saa henrykt vi mødtes, vi skiltes saa kjærligt,
  At hvad der var sødest, jeg veed ikke ret,
Det Ildblik, hun sendte til Velkomst mig herligt,
  De Taarer, der gjorde mig Afskeden let.
En Himmel var Mødet, Skilsmissen en anden,
  Om Fortrinet stredes vor Fryd og vor Vee,
Cupido’s to Øine ei mere hinanden
  I Smiil og i Taarer kan ligne, end de.

Den første var liflig som Daggry at skue,
  En Saligheds Dæmring, endnu neppe tændt,
Den sidste, lig Dagslysets synkende Lue,
  Meer glødende dyb kun, jo snarere endt.
Vort Møde, saa lykkeligt, gjemte dog Sorgen,
  I Tanken, at Lykken saa let veires hen,
Men Afskedens Skumring gav Haab om en Morgen,
  Der bragte os Gjensynets Glæde igjen.

<nonum><right><b>Thomas Moore.</b></right></nonum>
</body>
</poem>

<poem id="preetzmann2019082280">
<head>
    <title><num>79.</num>Jens Bygkorn</title>
    <toctitle><num>79.</num>Jens Bygkorn (Robert Burns)</toctitle>
    <indextitle>Jens Bygkorn</indextitle>
    <linktitle>Jens Bygkorn</linktitle>
    <subtitle>(En Ballade.)</subtitle>
    <firstline>Det var tre Konger i Østerland</firstline>
    <source pages="145-147"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Det var tre Konger i Østerland,
  De stolteste under Ø,
De havde svoret hoit og dyrt.
  Jens Bygkorn skulde døe.

De tog en Plov og pløied ned
  Ham dybt i Jordens Skjød,
Saa svore de da høit og dyrt.
  Nu var Jens Bygkorn død.

Men milde Foraarsbyger faldt,
  Og Himlen blev saa blaa:
Da kom Jens Bygkorn op igjen -
  De undred stort derpaa.

Og Sommersolen skinned varm,
  Og han blev tyk og svær;
Hans Hoved væbnet var med Spyd,
  Kom Nogen ham for nær.

Sig Høsten nærmed alvorsfuld,
  Da blev han tynd og bleg,
Han sank i Knæ, hans Hoved hang,
  Og Ungdomskraften veg.

Og meer og meer han sygned nu,
  Skjøndt i sin Manddom end: -
Da pønsed strax paa Hævn og Had
  Hans fule Avindsmænd.

De tog et Vaaben, langt og skarpt,
  Og vog ham i hans Knæ,
Og surred som en Erkeskjelm
  Ham til en Kærres Træ.

Saa lagde de ham paa hans Bag
  Og prygled ham ei blidt,
Og hang ham op i Vind og Veir
  Og vendte ham saa tidt.

Og i en Grube dyb og mørk,
  Til Randen fyldt med Vand,
De slyngede Jens Bygkorn ned,
  At svømme om han kan.

Nu strakte de paa Tillie ham,
  Til endnu større Spee,
Og kastede ham hid og did,
  Naar Tegn til Liv de see.

En mægtig Ild fortære lod
  De Marven i hans Been,
Men Mølleren var allerværst -
  Han knuste ham paa Steen.

Tilsidst de drak hans Hjerteblod
  Ved Lystighed og Leg,
Og see! jo meer de drak deraf,
  Desmere Glæden steg.

Jens Bygkorn var en Helt saa bold,
  Han randt af ædel Rod,
Og smager Du hans Blod engang,
  Da voxer strax dit Mod.

Da glemmer Manden al sin Vee,
  Hans Lyst blier dobbelt sød,
Da kommer Smiil paa Enkens Kind,
  Hvor før kun Taarer flød.

Jens Bygkorn leve skal! - hans Skaal!
  Tag Alle Glas i Haand! -
Gid altid trives i vort Land
  Hans Afkom og hans Aand!

<nonum><right><b>Robert Burns.</b></right></nonum>
</body>
</poem>

<poem id="preetzmann2019082281">
<head>
    <title><num>80.</num>Canzonet</title>
    <toctitle><num>80.</num>Canzonet (H. K. White)</toctitle>
    <indextitle>Canzonet</indextitle>
    <linktitle>Canzonet</linktitle>
    <firstline>Qvinde! svøb din Kaabe om Dig</firstline>
    <source pages="148"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
Qvinde! svøb din Kaabe om Dig,
  Regnen slaaer imod dit Bryst,
Truer Verdens Straffedom Dig,
  Døden kan Dig byde Trøst.
    I Jordens Skjød
    Din Seng blier blød,
Den Trættes Søvn er dyb og sød.

Engang, Barn! Dig kjendte Glæden,
  Nu din Kind er bleg og vaad,
Troløs var Dig Kjærligheden,
  Arme! hold dog op med Graad!
    For al din Nød,
    I Jordens Skjød
Din Slummer bliver dobbelt sød.

<nonum><right><b>H. K. White.</b></right></nonum>
</body>
</poem>

<poem id="preetzmann2019082282">
<head>
    <title><num>81.</num>Mit Hjerte og min Lyra</title>
    <toctitle><num>81.</num>Mit Hjerte og min Lyra (Thomas Moore)</toctitle>
    <indextitle>Mit Hjerte og min Lyra</indextitle>
    <linktitle>Mit Hjerte og min Lyra</linktitle>
    <firstline>Alt lægger for din Fod jeg ned</firstline>
    <notes>
        <note>Gendigtning af Thomas Moore: <xref type="translation" poem="moore201908233"/>.</note>
    </notes>
    <source pages="149"/>
    <quality>korrektur1,kilde,side</quality>
</head>
<body>
Alt lægger for din Fod jeg ned,
  Skjøndt fattig, som Du seer,
Mit Hjerte og min Strengeleg -
  Jeg eier Intet meer:
Min Strengeleg, hvis bløde Spil
  Vil tolke Sjælens Trang,
Mit Hjerte, altfor fuldt kun til
  At rummes i min Sang.

Vel har ei Sang og Elskov Magt
  At gjøre Himlen blaa,
Men har en Sky sig om den lagt,
  De kaste Glands derpaa.
Og blandes Smertens Mislyd end
  I Livets Melodi,
Paa Elskovs Bud den smelter hen
  I salig Harmoni.

<nonum><right><b>Thomas Moore.</b></right></nonum>
</body>
</poem>

</workbody>
</kalliopework>

<?xml version="1.0" encoding="UTF-8"?>
<bio>
<body>
Prior, Matthew, engelsk Digter (1664-1721), mistede tidlig sin Fader og kom i Huset hos en Onkel, der havde et bekendt Værtshus. Her saa Jarlen af Dorset ham, syntes godt om hans opvakte Væsen og lod ham studere i Cambridge. Efter at have fuldendt sine Studier vendte han tilbage til London, hvor han sluttede sig til Whiggerne og gjorde sig bekendt ved Digtet: <i>The City and Country Mouse</i> (1687), en vittig Parodi paa <a poem="dryden">Dryden's</a> <i>Hind and Panther</i>, skrevet sammen med Charles Montague, Lord Halifax. 1700 blev han valgt ind i Parlamentet, hvor han efter at have forladt Whiggerne sluttede sig til Torierne, der flere Gange benyttede ham i diplomatiske Sendelser, bl. a. gjorde ham til Gesandt i Paris.  Som Digter er han en god Repræsentant for sin Tid. Han skriver letløbende Vers om forskellige Emner, men uden nogen Ejendommelighed; bedst er hans humoristiske og satiriske Digte.  Af enkelte Digte kan foruden det ovenn.  anføres: <i>Alma, or the Progress of the Mind</i>, <i>Solomon</i> samt en Omdigtning af den gamle Folkevise <i>The nutbrown maid</i> under Titelen <a poem="prior2020010203"><i>Henry and Emma</i></a>.


<right><small>(T. L.). I. O. in <i>Salmonsens konversationsleksikon</i>, 2. udg., 1915-1930, Bd. XIX, p. 559.</small></right>
</body>
</bio>


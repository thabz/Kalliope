<?xml version="1.0" encoding="UTF-8"?>
<bio>
<body>
Quinault [ki'no], Philippe, fransk Digter, født 3. Juni 1635 i Paris, død samme Sted 26. November 1688. Meget tidlig begyndte han at skrive for Teateret, først 3 Lystspil, dernæst fra 1656 5 Tragedier, hvoriblandt <i>La mort de Cyrus</i> (1656) og <i>Astrate, roy de Tyr</i> (1664); disse er skabelonmæssige, fyldte af Sammensværgelser og tragisk Politik, preciøse Hofstykker, der imødekom Tidens erotiske Smag og derfor gjorde Lykke; <a poet="boileau">Boileau</a> dadlede dem, og Quinault opgav Tragedien, da <a poet="racine">Racine</a> traadte frem. 1670 blev han Medlem af Akademiet, giftede sig Aaret efter en stor Formue til, overtog 1672 med Lully <i>Académie royale de musique</i> og blev saaledes Medstifter af den store franske Opera. Han forfattede hertil i alt 14 Operatekster, der udmærker sig ved glimrende Verskunst, men i Følelse og Indhold er i høj Grad fade og falske. De mest yndede var <i>Alceste</i> (1674), <i>Atys</i> (1676), <i>Roland</i> (1685) og <i>Armide</i> (1686). Quinault's bedste Scenearbejde er den <a poet="moliere">Molière</a>-paavirkede Komedie <i>La mere coquette</i> (1665). Hans <i>Théâtre</i> udkom i 5 Bd 1715, 1739 og 1778; Didot udgav hans <i>Œuvres choisies</i> i 2 Bd 1811; Crapelet skrev hans Biografi 1824.

<right><small>S. Ms. in <i>Salmonsens konversationsleksikon</i>, 2. udg., 1915-1930, Bd. XIX, p. 789.</small></right>
</body>
</bio>


<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1854" author="recke" status="incomplete" type="poetry">
<workhead>
    <title>Viser af —h—e</title>
    <year>1854</year>
</workhead>
<workbody>

<text id="recke1999100201">
<head>
   <title>Bøn for Danmark</title>
   <toctitle>Bøn for Danmark</toctitle>
   <indextitle>Bøn for Danmark</indextitle>
   <firstline>Kongernes Konge! Ene Du kan</firstline>
   <notes>
      <note>Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.</note>
      <note type="credits">Bidrag fra Anders Nordentoft.</note>
   </notes>
   <quality>korrektur1,kilde</quality>
</head>
<body>
<poetry>
Kongernes Konge!  Ene Du kan
Skjærme vort elskede Fædreneland!
Herre, Du ene
Kan Seiren os forlene.
Værn om vort herlige og ældgamle Dan!

Slyng om os Alle Enigheds Baand!
Send fra din Himmel Begeistringens Aand!
Følg Du i Fare
Den tappre, lille Skare!
Løft over Hæren din velsignende Haand!

Kjærlige Fader, lyt til vor Røst!
Freden og Friheden smykke vor Kyst!
Rigdomme følge
Med Snekken over Bølge,
Marken velsigne Du med rigeste Høst!

Herrernes Herre, mægtig og stor!
Naadig Du høre vort bedende Chor!
Herre Du ene
Kan Seiren os forlene,
Værn om vort herlige og ældgamle Nord!
</poetry>
</body>
</text>


<text id="recke1999100202">
<head>
   <title>Fredericia-Slaget</title>
   <toctitle>Fredericia-Slaget</toctitle>
   <indextitle>Fredericia-Slaget</indextitle>
   <firstline>I Natten klam og kold</firstline>
   <notes>
      <note>Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.</note>
      <note type="credits">Bidrag fra Anders Nordentoft.</note>
   </notes>
   <quality>korrektur1,kilde</quality>
</head>
<body>
<poetry>
I Natten klam og kold,
Bag Fredericia Vold
Forventningsfuld og taus staaer Danner-Hæren bold;
Paa Gaden er strøet Halm,
Man hører Fjendens Malm,
Der tordner gjennem Byen og gjør Luften kvalm.
Soldatens Hjerte banker, han veed jo han skal frem,
Han beder til Vorherre - han tænker paa sit Hjem.
Da lyder Bülows Bud,
»Soldater vi skal ud!
Saa kæmper nu for Kongen og vort Land med Gud! «

Hvor har vi Fjendens Trop?
Nu skal vi lyse op;
Giv Fyr! - Ryg Ræven ud af Hulen i Galop!
Recruter, som i Dag
Er første Gang i Slag,
Følg med os!  Bryd jer ikke om Kartovens Brag!
Ryd op i Fjendens Skandser - sæt Staalet for hans Bryst!
Men beder han om Naade, saa lyd dit Hjertes Røst,
Og giv ham kun Pardon -
Men skulde den Person
Bedrage Dig - saa send ham blot en skarp Patron!

Hvad hjælper Bajonet?
Den tages ei saa let,
Den Skandse hist, som Pallisaden krandser tæt.
Læg dine Skuldre til!
Saa har vi vundet Spil.
Den Vei jeg gaaer; - dog nei, det ret ei lykkes vil.
Hvi standse I Soldater? - Er Eders Mod da brudt?
- Hr.  Lieutenant, ak nei - men man siger Rye er skudt. -
Saa storme vi paany,
Trods Sabelhug og Bly;
ja nu er Skandsen vor - og vi har hævnet Rye.

See Fjenden er paa Flugt,
Han løber lige lukt
I Randsfjord ud og drukner i den dybe Bugt.
En Skare fløi mod Nord,
Men Størsteparten foer
Ad Erritsø og efterlod et dækket Bord.
Vi gav ham netop Tid at faae Bankekjødet med,
Men Laurbærblade mangled' - han kom saa fort afsted;
Hans hele Skyts og Tros
Vi førte hjem med os,
Og viste ham, at saadan kan de Danske slaaes.
</poetry>
</body>
</text>


<text id="recke2002050901">
<head>
   <title>Holmens faste Stok</title>
   <toctitle>Holmens faste Stok</toctitle>
   <indextitle>Holmens faste Stok</indextitle>
   <firstline>Holmens faste Stok</firstline>
   <notes>
      <note type="credits">Bidrag fra Sven Sørensen.</note>
   </notes>
   <keywords>frederik7,christian4</keywords>
   <quality>korrektur1</quality>
</head>
<body>
<poetry>
Holmens faste Stok
lystelig hinanden prajer,
de har sikkert nok
lugtet Tyskens Rævestreger.
Og Matrosen, som
færdes paa de salte Vande,
vender Næsen om!
han har lugtet li'saadanne.
Danske Gutter blaa
kommer hjem fra fjerne Lande!
Hurra, store, smaa,
for Dannebrog vi slaa.
Hurra, hurra, hurra!

Derfor rask om Bord!
Se Fregatten, hvor hun stamper!
Ser I ikke, hvor
"Hekla" med af Længsel damper?
Op med Sejl og Damp,
op med Ræer og op med Master,
rask af Sted til Kamp!
I skal vide, at det haster,
I skal vide, at
Tysken haaner eder, Gaster!
Ud med hver Fregat,
og send ham Laget glat!
Hurra, hurra, hurra!

Efter gammel Skik
vil vi sejre eller falde.
For Kong Frederik
vil vi kæmpe een som alle.
Et saa dansk og bravt
Sømandssind har, paa min Ære
ingen Konge haft
siden Christian den Fjerde.
Mod den tyske Bred
peger Flaget - og vi skære
lynende af Sted -
og bringer Sejer med.
Hurra, hurra, hurra!
</poetry>
</body>
</text>


<text id="recke2003040501" variant="recke1999100207">
<head>
   <title>Har I læst den Berlingske Avis</title>
   <subtitle>
   <line>eller</line>
   <line>Hertugen af Choiseul Praslin,</line>
   <line>der ynkelig omkom sin Gemalinde i en Seng; saa og noget om Mamsel Delusi</line>
   </subtitle>
   <toctitle>Har I læst den Berlingske Avis</toctitle>
   <indextitle>Har I læst den Berlingske Avis</indextitle>
   <firstline>Har I læst den Berlingske Avis</firstline>
   <notes>
      <note type="credits">Bidrag fra Margit Ammentorp.</note>
   </notes>
   <quality>korrektur1</quality>
</head>
<body>
<poetry>
Har I læst den Berlingske Avis,
eller har i hørt'et:
at en fornem Hertug i Paris
har sin Kone mørdet?
Hun var lige gaaet i sin Seng,
drømte om sin Manne -
han hed Hertug Choiseul Praslin,
hun hed li'saadanne.
Mens hun sov og tænkte Pokker
ej paa Sjov, da kom den Klokker
listendes paa Hosesokker
ind i hendes Kammer.

Hvad han gjorde, ved man ikke ret,
men fortørnet blev hun,
skreg Gevalt og raabte: "Hvad er det?"
og i Klokken rev hun.
Ind kom Kammerpigen trippendes galant,
spurgte: "Hvad behaver?"
Men ved nøjere eftersyn hun fandt
Fruen rent Kadaver.
Hertugen den Tyverad,
vaskede sig i et Fad,
aad en Ret forgiftet Mad,
brændte saa sin Slaabrok.

Saadan gik det ein, zwei, drei;
men foruden Venten
benede en Liberi-Lakaj
efter Assistenten.
Da han kom, var Klokken næsten tolv;
Hertugen var mussig,
sagde, han var kommen fra et Sold
hos Mamselle Delussi.
Sig, fortjente slig en fin
Hertug-Rad ej rædsom Klin,
naar han kunde gøre sin
Kone saa bedrøvet?
</poetry>
</body>
</text>

<text id="recke1999100206">
<head>
   <title>Pjaltenborgs Brand</title>
   <toctitle>Pjaltenborgs Brand</toctitle>
   <indextitle>Pjaltenborgs Brand</indextitle>
   <firstline>Julia Julia</firstline>
   <notes>
      <note>Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.</note>
      <note type="credits">Bidrag fra Anders Nordentoft.</note>
   </notes>
   <quality>korrektur1,kilde</quality>
</head>
<body>
<poetry>
Julia Julia
Julia Julia Hopsasa!
Julia Julia
Søde Julia!
Den Vægter standser i sit Vers,
Brand han brøler og gjør Commers,
Det klemter støt i Taarnets Top,
Sprøiterne kommer i fuld Galop.
Julia Julia o. s. v.

»Hei Vægter!  Hvor skal Slaget staae?«
»Oppe paa Hjørnet af Aabenraa« »
Ih Gud bevares, skal den Sorg
Ramme det prægtige Pjaltenborg!«
Julia Julia o. s. v.

I Borgen boede der en Flok
Lazarusser - det veed jeg nok
Men fine Folk man ogsaa fandt,
jøsses der boede en Løitenant.
Julia Julia o. s. v.

Og hvem der nu i Sengen laa,
Naaede knap at faae Buxer paa,
Men hvem der stod og sov - Hurra!
Frelste sit Liv og sit Tøi endda.
Julia Julia o. s. v.

Og der kom En og der kom To,
En paa bare Been, En paa Sko,
En kom med Hat - og den var graa -
Og saa havde han Sokker paa.
Julia Julia o. s. v.

En drukken Mand de slæbte ned,
Mens til Værten han raabte vred:
»Fiir Skilling gav jeg Dig, min Ven,
Maa jeg saa be'e om de to igjen!«
Julia Julia o. s. v.

Hvormange Men'sker der er brændt,
Er mig endnu ikke ret bekjendt -
Og hvem det er, man kan ei see,
Thi man finder kun Maverne.
Julia Julia o. s. v.

En chemisk Svovlstik, blev der sagt,
Har vor Pjaltenborg ødelagt -
Hvad er al Verdens Glands og Skin
Alt mod en usselig Fyrrepind?
Julia Julia o. s. v.
</poetry>
</body>
</text>

</workbody>
</kalliopework>

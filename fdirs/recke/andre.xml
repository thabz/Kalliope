<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="recke" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="recke1999100203">
<head>
   <title>Paa Dampskibet</title>
   <toctitle>Paa Dampskibet</toctitle>
   <indextitle>Paa Dampskibet</indextitle>
   <firstline>Natten breder sine Vinger</firstline>
   <notes>
      <note>Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.</note>
      <note type="credits">Bidrag fra Anders Nordentoft.</note>
   </notes>
   <quality>korrektur1,kilde</quality>
</head>
<body>
<poetry>
Natten breder sine Vinger,
Stjerner mylre paa Himmelen frem,
Kirkens Aftenklokke klinger,
Fuglene tie og Folk kjøre hjem.
Lad dem kjøre hvem der ville,
Dampskibet venter, med det vil vi gaae!
Vi vil seile paa det stille,
Deilige Øresunds natdunkle Blaa.

Skibet kruser Sundets Vover,
Lyset fra Landstedet glimter bag Træer;
Ikkun Fiskerleiet sover,
Hviler sig ud til den tidlige Færd,
Lad dem sove hvem der ville!
Synge vi ville og synge vi maae,
Mens vi seile paa det stille,
Deilige Øresunds natdunkle Blaa.
</poetry>
</body>
</text>

<text id="recke1999100204">
<head>
   <title>I Høsten</title>
   <toctitle>I Høsten</toctitle>
   <indextitle>I Høsten</indextitle>
   <firstline>Marken er meiet og Høet er høstet</firstline>
   <notes>
      <note>Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.</note>
      <note type="credits">Bidrag fra Anders Nordentoft.</note>
   </notes>
   <quality>korrektur1,kilde</quality>
</head>
<body>
<poetry>
Marken er meiet og Høet er høstet,
Kornet staaer i Laderne og Høet staaer i Hæs.
See Frugten er plukket og Træet er rystet,
Og nu gaaer det hjemad med det allersidste Læs.
Riv saa Marken let!
Riv den ei for tæt!
Fuglen og den Fattige skal ogsaa være mæt.

Rapsen er ude og den skal vi skære;
Rapper jer med Rapsen - lad det bare gaae lidt rask!
Og binder saa Krandse til Høstgudens Ære,
Hei, min Kammerat!  Nu kommer Humlen! sa'e Peer Brask;
Flet en Kornkrands!
Hurra!  Her tillands
Helligholdes Høsten med et Gilde og en Dands.

Loen er Bal-sal, vor Smed Musikanter.
Karle hvorfor staaer I der om Varene i Flok?
Nei skynd Dig og dands! - Lad mig see, Du galant er
Har vi ikke nysselige Pigebørn nok?
Henved to tilmands,
Hurra!  Her tillands
Helligholdes Høsten med et Gilde og en Dands.
</poetry>
</body>
</text>

<text id="recke1999100205">
<head>
   <title>Paa Bugten ved Neapel</title>
   <toctitle>Paa Bugten ved Neapel</toctitle>
   <indextitle>Paa Bugten ved Neapel</indextitle>
   <firstline>Farvel Neapel!  Vi lette Anker</firstline>
   <notes>
      <note>Kilde er <i>Den danske lyrik</i>, F. J. Billeskov Jansen (red.), Hans Reitzels forlag 1961.</note>
      <note type="credits">Bidrag fra Anders Nordentoft.</note>
   </notes>
   <quality>korrektur1,kilde</quality>
</head>
<body>
<poetry>
Farvel Neapel!  Vi lette Anker,
Vi styre Snekken igjen mod Nord
Fra Sydens Roser og gyldne Ranker;
Farvel Du deilige Plet paa Jord!
Ja Du er dalet paa denne Kyst
Fra Himmelbuen til Jordens Trøst -
Paa Havets Strømme
Inat vi drømme
Om Dig og om vor forsvundne Lyst.

Der Sanct Lucia og Chiaia ligge,
Med Lazaroner de mylre tæt,
De sove, synge, de dovne, drikke
Og ta'er sig Verden særdeles let.
Men langsmed Villa reale strakt
I bløde Vogne med Pomp og Pragt,
I tætte Klynger
Noblessen gynger -
Og mønstrer kyndigt hverandres Dragt.

Hvor hist det ringede nys til Ave,
Vesuv sig hæver i Aftenskjær,
Det lokker Folk til sin rige Have
For brat at svinge sit Flammesværd.
See høit Sorrent paa den steile Bred
Med Mure opad og Mure ned -
Ja gid de alle
Ret snart maae falde,
De skjule hele den Deilighed.

Paa Dækket nysgjerrig man sig flokker;
Der toner Sangen til en Guitar.
En yndig Pige med brune Lokker
Og med en Stemme saa blød og klar
Besynger Napolis skjønne Bugt -
Men Klokken standsede Sangens Flugt.
Mod Land hun iler,
Mens Solen smiler
Og Ischia sig fortoner smukt.

Der hæver Øen sig høit af Havet,
Den Ø, jeg aldrig forglemme kan;
Den Ø, af Guderne rigt begavet,
Hvor fast jeg glemte mit Fædreland,
Hvor tusind Stemmer mig hvisked: Bliv!
Hvor Kvinden elskelig og naiv
Og Hjemmet freder,
Og Glæde spreder;
Hvor Folket lever sit eget Liv.

Marinen mylrer af Fiskerbaade;
See hist vor Villa i Vigners Skjød,
Hvor Himlen undte os i sin Naade
Den største Lykke paa jord vi nød.
Jeg aldrig saae en saa riig Natur,
Orangen dækkede Havens Muur,
Magnolien dufted
Og mildt det lufted
Fra Havets bølgende blaa Azur.

Men Solen synker saa brat bag Bølge,
Forgylder end Epomeos Top;
See to Delfiner med Snekken følge
Og kruse Havet med kjække Hop.
En Skaal for Livet i Syd vi drak -
Ja see Neapel og døe - Nei Tak!
I kan vel fatte,
Med slige Skatte
At Livet heller jeg foretrak.
</poetry>
</body>
</text>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1876" author="reckee" status="incomplete" type="poetry">
<workhead>
   <title>Lyriske Digte</title>
   <year>1876</year>
   <cvs-timestamp>$Id$</cvs-timestamp>
</workhead>
<workbody>

<poem id="reckee2004011101">
<head>
	<title>Sonet</title>
	<toctitle>Sonet</toctitle>
	<indextitle>Sonet</indextitle>
	<firstline>Du seer paa Nøkkerosen hist, som vugger</firstline>
	<notes>
		<note type="credits">Bidrag fra Sven Sørensen.</note>
	</notes>
	<quality>korrektur1</quality>
	<keywords>sonnet</keywords>
</head>
<body>
Du seer paa Nøkkerosen hist, som vugger
sig kongeligt paa Søens blanke Staal
og drikker Solens Ild af bredfuldt Maal,
naar Straalen dybt sig i dens Bæger dukker.

Giv Agt, hvordan dens matte Sølverskaal
i Aftenstunden drømmende sig lukker,
naar Vesterledens kolde Bølge slukker
den sidste Gnist af Dagens røde Baal.

Hvert Hjerte har sin Sol; i Solens Ild
udspringer Knoppen duftfyldt efter Natten;
i Kveld den lukker sig om Mindeskatten.

Men hvor min egen Straaler, varm og mild?
Ja, det maa blive Gjenstand for din Gjætten,
thi nu som Blomsten lukker sig Sonetten.
</body>
</poem>

<poem id="reckee2018042501">
<head>
	<title>Jeg kjender Havet nøie</title>
    <toctitle><num>LV.</num>Jeg kjender Havet nøie</toctitle>
	<indextitle>Jeg kjender Havet nøie</indextitle>
	<firstline>Jeg kjender Havet nøie</firstline>
    <dates>
        <written>1875-02-24</written>
    </dates>
	<quality>korrektur1</quality>
</head>
<body>
Jeg kjender Havet nøie, 
Den store, vide Sø;
Jeg fulgte med mit Øie 
Dets Bølgen under 0.

Jeg saae det, naar det vugged 
En Længsel ved sit Bryst; 
Jeg saae det, naar det sukked
Under den mørke Kyst.

Jeg saae dets Luner raade 
Med Snekkens svage Karm;
Jeg saae dets Vildhed fraade 
Mod Himlen i sin Harm.

Dog aldrig Havet skræmmer 
Mig med sin Tordenrøst
Som stundom, naar det gjemmer 
En Løndom i sit Bryst.

Tidt, naar i Kveld jeg finder 
Mig ved den flade Strand,
Hvor Intet Oiet binder
Trindt paa det vide Land, —

Hvor ingen Kyst sig hæver 
Bagved det dunkle Sund, 
Og ingen Luftning svæver
Henover Bølgens Blund, —

Hvor ingen Stjerne vaager 
Over den øde Bugt,
Og ei de fjerne Taager 
Tør hæve sig til Flugt, —

Hvor ingen Bølge stiger 
Som til et Aandedrag,
End ikke Maagen skriger 
Over det sunkne Vrag, —

Hvor aldrig blot en Planke, 
Der over Fladen sees,
Vil holde fast min Tanke 
Midt i den vide Kreds, —

Der griber det og knuger 
Mit Hjerte med en Frygt, 
Som Havets Stilhed ruger 
Paa det, min Sjæl har søgt; -

<w>Da</w> er det, Havet dølger
En Rædsel i sin Favn;
Da kalde de stumme Bølger 
Klagende paa mit Navn.

<nonum><right><small>24/2 75.</small></right></nonum>
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1890" author="reckee" status="complete" type="poetry">
<workhead>
   <title>Blandede Digte</title>
   <year>1890</year>
   <notes>
        <note>Teksten følger Ernst von der Recke: <i>Blandede Digte</i>, Gyldendalske Boghandels Forlag, Kbh., 1890.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
      <note>Noter med en foranstillet asterisk er Reckes egne.</note>
   </notes>
   <pictures>
       <picture type="titlepage" src="1890-p1.jpg">Titelbladet til <i>Blandede Digte</i> (1890). ,,Blandede Digte / af / Ernst von der Recke // Kjøbenhavn / Gyldendalske Boghandels Forlag (F. Hegel &amp; Søn) / Fr. Bagges Bogtrykkeri / 1890''.</picture>
   </pictures>
   <source facsimile="11540800138A_color.pdf" facsimile-pages-num="214" facsimile-pages-offset="10">Ernst von der Recke: <i>Blandede Digte</i>, Gyldendalske Boghandels Forlag, Kbh., 1890.</source>
   <quality>korrektur1,kilde,side</quality>
</workhead>
<workbody>

<section>
<head>
    <title>I. Til Kongehuset</title>
</head>
<content>

<poem id="reckee2017092501">
<head>
    <title>Til Kongebørnene og deres Huse</title>
    <subtitle>(Fredensborg 1887)</subtitle>
    <firstline>Hil Jer, Skud af Danmarks gamle</firstline>
    <source pages="3-4"/>
    <quality>korrektur1,kilde,side</quality>
</head>
<body>
Hil Jer, Skud af Danmarks gamle,
Friske Kongetræ,
Hvor til Fest I Eder samle
Under Kronens Læ!
Her, hvor Mark og Skov end gjemmer
Lyd af Eders Barnestemmer,
Her skal og I Eders Minde
Gjemt i Hjerter finde!

Fyrster, I, som over Bølge
Kom fra Vest og Øst,
Som i Fred med Beilerfølge
Gjæsted før vor Kyst,
I, som i Jer egen Sommer
Planted Danmarks Rosenblommer, —
Hil Jer, naar dets Glædesdage
Endnu hid Jer drage!

I, som fik og gav tilbage
Hjerter her engang,
I, som lærte af en Mage
Sprogets bløde Klang,
I, som Danskes Hylding skatte,
I, som vore Toner fatte,
I skal og til Gjengjæld lære,
Jer har Danmark kjære!

Hil Dig, Krans, hvis Knopper gjemme
Rigers Fremtidshaab!
Lad den Aand, som her har hjemme,
Give dem sin Daab:
Naar sig Eders Veie skille,
Gid som her i Storm og Stille
Dog en ,,Fredens Borg'' Jer Alle
Sine Børn maa kalde!
</body>
</poem>

<poem id="reckee2017092502">
<head>
    <title>Til Dronningen</title>
    <subtitle>d. 7. September 1887.</subtitle>
    <firstline>Det drømte Drotten, som engang bød</firstline>
    <source pages="5-7"/>
    <quality>korrektur1,kilde,side</quality>
</head>
<body>
Det drømte Drotten, som engang bød
Stolt over Mediens Rige:
Der voxed høit af hans Datters Skjød
Et Træ med Vælde i Solens Glød,
Som fandt end aldrig sin Lige;
Dets Krone bredte sig frodig stor
Og overskygged den halve Jord.

Vel kunde Du, Dronning, faur og fin
Som Rosen i Ungdoms Dage,
Gjort Oldtidsherskerens Drøm til Din
Hin Mai, da Du under Brudelin
Drog ind til Din høie Mage:
Se, Stammen nu, som fra Dig udsprang
Har Riger under sit Bladehang!

Dens Grene spænder i frodig Flor
Om Themsens og Amurs Floder;
Fra Isens Hjem i det høie Nord
Til Indus’ Palmer og Hellas’ Jord
Fyrster Dig kalde for Moder;
Det Land, som standsede Kyros’ Tog,
Lyder Dit Afkoms Herskersprog.

Hid stævner Ætten fra Øst og Vest
Nu over de blaanende Vande;
Dem Alle samler Din Fødselsfest;
Thi her, Din Kjærligheds Kilde næst,
De lærte forvist at sande,
At Broderbægret, de deraf fik,
Gjemmer for Riger en Sundhedsdrik.

End samler Arnen, hvor Du holdt Vagt,
En Kreds i sorgløse Drømme;
Den Traad, Du her har i Tvinde lagt,
Den kytter endnu en Hjertepagt
Over de stride Strømme,
Den drager Alt med usynligt Spind
Mod Fredens blomstrende Verden ind.

Tag her vor Pris i en dæmpet Sang,
Dannemarks høie Frue!
Mens Skytset tordner for Dronningens Rang,
Mer hædres Du dog ved en sagte Klang
I Slot som i borgerlig Stue:
Som Kvinde saae vi Dig bedst og størst,
Og hende feirer vor Hjerte først!
</body>
</poem>

<poem id="reckee2017092503">
<head>
    <title>Til Prinsesse Alexandra af Wales</title>
    <subtitle>ved hendes Sølvbryllupsfest</subtitle>
    <firstline>Det var paa en Dag i den tidlige Vaar</firstline>
    <source pages="8-10"/>
    <quality>korrektur1,kilde,side</quality>
</head>
<body>
Det var paa en Dag i den tidlige Vaar,
Før Stæren sang i vor Urtegaard
Og Isblomstens Tid var omme,
Mens Paaskelilier og Martsviol
End bied paa Solens Komme,
Da flyttedes bort under fremmed Sol
Danmarks fagreste Blomme.

En Kveld det var, da for ublidt Veir
,,Slesvig'' gled ud ved Fakkelskjær,
Mens Skytset sang Afskedsmessen;
Der krigedes ei om de Danskes Borg,
Der gløded ei Kugler i Essen;
Dog Taarer, delte af Glæde og Sorg,
Fulgte ombord Prinsessen.

Men blanded Sorg i den danske Vang
Ved Tanken om hende sig første Gang
Med Minder lyse og bløde,
Det meldes, at for hendes nye Hjem
Hun kom som en Morgenrøde,
At alle Hjerter, hvor hun drog frem,
Med Lyst fløi hende imøde.

Det vides, at Ringe saa fuldt som Stor
Har glædet sig ved hendes fagre Ord
Som ved hendes ædle Billed;
Dets Mildhed har lyst i lavest Vraa,
Dets Glans om Thronsalen spillet;
Der randt ei Taarer, hun nogensteds saae,
Som ikke hun gjerne stilled.

Henrundne er fem og tyve Aar;
Sølvkransen har smykket Brudens Haar,
Før Kronen det kunde forgylde;
Endnu dog fager og rank hun staaer
I Glans og i Høiheds Fylde;
Endnu som i Ungdoms første Vaar
Hun Alles Hjerter kan trylle.

Og endnu hviler i Hjemmet her
Om hendes Billed et vaarligt Skjær
Af Minder, som Folket gjemte.
Har nu det store ved Themsens Bred
Sølvbryllupsharperne stemte,
En Hilsen sender med Kjærlighed
Det lille, hun aldrig forglemte.
</body>
</poem>

<poem id="reckee2017092504">
<head>
    <title>Til Kongen</title>
    <toctitle>Til Kongen, med en Digtsamling</toctitle>
    <subtitle>(med en Samling af Digte til Høistsamme.)</subtitle>
    <firstline>Tag naadigt, høie Konge</firstline>
    <source pages="11-12"/>
    <keywords>christian9</keywords>
    <quality>korrektur1,kilde,side</quality>
</head>
<body>
Tag naadigt, høie Konge,
Mod denne Blomstersending,
Hvor i et broget Selskab
Er samlet mangen Kjending!

Her flokkes Stor og Mindre,
Den Ældre med den Unge;
Men Alle dog de tale
Med en og samme Tunge;

Med en og samme Hilsen
De Kongeborgen gjæste,
De ønsker, der sig røre
Hos alle Danmarks Bedste;

At endes maa den Tvedragt,
Hvori vi blinde famle,
At Kjærlighed os Alle
Til fælles Id maa samle, —

At efter Mulm og Visnen
En sollys Vaar maa grønnes,
Og de, som modigt saaede,
See deres Stræben lønnes, —

At, hvis med Vold en Fjende
Sig Danmark skulde nærme,
Os selv det maa forundes
Vor Fædrejord at skjærme.

Men fremfor Alt et Løfte
De bringe vil: i Striden,
Med Gud, for Ret og Ære
At staae vor Drot ved Siden!
</body>
</poem>

<poem id="reckee2017092505">
<head>
    <title>Cantate ved Universitetets Fest i Anledning af H. M. Kongens 70-Aars Fødselsdag</title>
    <subtitle>i Anledning af H. M. Kongens 70-Aars Fødselsdag</subtitle>
    <firstline>En Konges Haand har det plantet</firstline>
    <notes>
        <note>* Hvad angaaer den Maade, hvorpaa jeg i Universitetscantaten har nævnt Rasks Navn, tilføier jeg, at jeg ved en Leilighed, hvor det var mig overdraget at tale i Universitetets Navn, ikke troede mig berettiget til at lade en personlig Mening om ham komme tilorde. Her, hvor jeg befinder mig paa min egen Grund, holder jeg det for min Ret og Pligt engang at udtale, at jeg — for at sige det mindst Mulige om hans Person — langtfra anseer hans stærkt overvurderede Fortjenester af Videnskaben for at være istand til at opveie den ubodelige Skade, han paa anden Maade har tilføiet vor Literatur.</note>
    </notes>
    <source pages="13-21"/>
    <keywords>oersted,christian9,rask</keywords>
    <quality>korrektur1,kilde,side</quality>
</head>
<body>
I.

En Konges Haand har det plantet,
Kundskabs Træ i vor Jord;
Stammen, han satte, blev Pantet
Paa Tankens Frihed i Nord.
Viet den blev i Vor Frue;
Den voxed fra Klerkes Tugt;
Men Gnisten af Vielsens Lue
Den gjemmer dog, aldrig slukt.

End lyder den danské Tunge
Fra Træet som Fugleslag;
Lyttende flokkes de Unge
End under dets brede Tag.
End hilses med Kvad, som tone,
En Drot af Kong Christians Æt,
Som bærer hans Sværd og Krone
Med Gud, for Ære og Ret.

---

Sekler svandt; — de Tider ere fjerne,
Da til Rom en Dannerkonge drog
Og imod Forlov af Sixtus tog
Til hos os at saae en Sandhedskjerne.
Ei han skued, bøiet der for Paven,
At en Udskrift alt paa Væggen stod,
Aned ei, at Gaven
Skulde blive Værn mod Bispestaven,
Staae Sanct Peders Eftermand imod.
Fremad Tiden gik sin Kjæmpegang;
Andre Drotter skjønnede dens Trang,
Tog hans Gjerning op i Fædrehaven.

---

Og priset være hans Herskerslægt,
Som tog hans Ympe i Varetægt,
At ei den blev kappet og stævnet, —
Som værged Sandhedens Spire kjækt
Og os den frodig og blomsterdækt
Til Arv og Eie har levnet!
Gav Gud end Væxt til den svage Vaand,
Til Røgt han brugte dog Kongers Haand,
Og deres Navne skal æres,
Naar vidt med Glimt af den danske Aand
Dens Frø over Verden bæres!

---

Har vort Land end ofte sukket
Over Vold og Men,
Blev dets Bryst af Ørne hugget,
Har sit bedste Blod det drukket
Tidt ved Grændsens Sten,
Sluger Havets vilde Drage
End det Fod for Fod, —
Eet kan Ingen fra os tage:
Aandens Storhed er tilbage;
Høit den bærer end vor svage
Baad paa Tidens Flod.

Her, hvor rige Minder huse,
Hævder det sin Rang:
Endnu smiler Holbergs Muse,
Oehlenschlagers Strenge bruse
Her med uskadt Klang.
Stenos Aand og Rømers sanker
Endnu Hørething;
Martensens de klare Tanker
Trodse her end Tidens Skranker,
Flette eviggrønne Ranker
Her i Kronens Ring.

Endnu Tychos Stjerne skinner
Her i Skolens Favn;
Lauren i dens Glans omvinder
Worms og Bartholiners Minder,
Rasks det fuldtro Navn.
Her tog Westergaard tilorde,
Her var Madvigs Stol,
Her i Ørsteds Tanker store
Kan vi Traadens Udspring spore,
Som med Bud gaaer nu om Jorde,
Nærmer Pol til Pol.

---

Og som i Natten ved Sanct Hans,
Hvor Aftenglød og Morgenglans
I Kys hinanden møde,
Saa blander, Konge, sig og her
I Mindesolens Aftenskjær
En Haabets Morgenrøde:
Det Folk, der har en Aandens Skat
Som vor, har Himlen ei forladt,
Det kan ei lægges øde.

Og slaaer Dit Hjerte varmt, vor Drot,
For Danmark og hvad Stort og Godt
Dets Folkehjerte rummer,
Har Du med det som Yngling drømt,
Har Du som Mand hvert Bæger tømt
Med det i Fryd og Kummer,
Saa del det Haab, som fødes her!
Det styrke Dig i al Din Færd,
Naar Tidens Bølge skummer!

---

Tog Kronen, Konge, Du i tunge Tider,
Da Lykkens Drøm fra vore Øine gled,
Mens Havet brused høit fra alle Sider, -
Forgjæves var det ei, Du med os stred.
Du lærte fattet os at bære Sorgen
Og see med Alvor frem imod en Morgen.

Og om det stormer end, — med Tro vi hylder
Dog Lyset, Du har skuet frem imod;
Det brede nu, naar Støvets Aar Du fylder,
Omkring Din Alderdom sin Mildheds Flod,
Det skjænke Dig at see med Fred tilbage
Og frem med Mod paa Dine Herskerdage!

---

Tynger end Kronen, den vorde Dig let 
Ved det, som Gryet forjætter!
Det løfte Dit Sind, er Du mod og træt, 
Det kvæge og fylde Dit Aandedræt 
Med Duft fra blomstrende Sletter!
Det lægge sent om Dit Navn sit Skin,
Naar selv Du skrives blandt Minder ind!


II.

Tider der var, da et Kæmpekuld
Drog fra vort Hjem i Nord,
Drog for at vinde Navn og Guld, 
Stride mod Christ for Thor.
Kongen med Brynjen om breden Bryst 
Høit i Lyftingen stod,
Forrest selv i den hede Dyst, 
Først i Kræfter og Mod.
Garderiges og Bretlands Magt 
Grued for Danskens Harm; 
Grækland selv i sin Hovmodspragt 
Lærte at ære hans Arm.

---

De Dage svandt for aldrig op at staae;
Nu er ei Guld som Bytte mer at finde,
Ei Riger for os udenlands at vinde,
Og liden er den Jord, vi træde paa.
Men indad, opad, maa vor Vandring gaae, 
Mod Aandens Tinder i det fjerne Blaa,
Mod Tankens Dyb, hvor Sandheds Kilder rinde,
Om end vor Slægt skal sætte sig et Minde.

---

Dog har til Maal Du sat Dig, Drot,
At virke kun i Stort og Smaat
For Sandhed, Ret og Ære,
Og blev Du Maalet stedse tro,
Da har Du Alt, hvad Saga fro
Vi melde om de Konger, den har kjære.

Thi eier tidt den færre Ord
For den, som ei vandt Navn af stor
Ved Manges Ve og Vaade, —
Den Drot, som tro mod Pligt og Ed
Ei Andet vandt end Kjærlighed,
Fik fremfor Nogen Kronen af Guds Naade.

Og traadte Du ei vidt paa Jord
Som Oldtids Mænd i Blod dit Spor
Og skrev Dit Navn i Flammer,
Fra Newas Bred, fra Bretlands Kyst,
Fra Hellas selv med sønlig Røst
Dig signer nu et Kuld af Herskerstammer.

---

Bær da Spiret, Konge, som Du pleier,
Dig til Hæder og Dit Land til Gavn!
Før i Fredens Gjerning os til Seier,
Opad, did, hvor Lysets Banner vaier;
Der en fager Fremtid end vi eier,
Som for Verden hædre vil vort Navn!

Der vor Abildgaard vil sig forynge,
Nye Skud vil bøde andres Tab,
Nye Frugter sig til Grenen klynge,
Nye Fugle mellem Løvet synge;
Om Din Tinding Hæderskransen slynge
Skal den danske Kunst og Videnskab!
</body>
</poem>

<poem id="reckee2017092506">
<head>
    <title>Til Kongen</title>
    <toctitle>Til Kongen, 15. Nov. 1888</toctitle>
    <subtitle>Ved Regeringsjubilæet, 15. Nov. 1888</subtitle>
    <firstline>Høststormen foer over Danmarks Land</firstline>
    <source pages="22-24"/>
    <keywords>christian9</keywords>
    <quality>korrektur1,kilde,side</quality>
</head>
<body>
Høststormen foer over Danmarks Land,
Og Budskab fløi der fra Mand til Mand
Vidt over Belter og Sunde.
Det fløi som baaret af Stormens Hast,
Det klang som Brag af en Bro, der brast
Mellem os og Tider, som svunde.

Det meldte lydt om en Konges Død,
Om Sorg for Tiden, om Kamp og Nød,
Den gryende Stund bar ivente.
Det meldte, Kong Fredriks Spir og Magt
Nu i en Andens Haand var lagt —
Hvo var han? Ingen det kjendte.

Og Nøden kom, som hint Varselsbud
Vidt over Land havde sunget ud;
Han mødte den fast og stille.
Der var ei Stunder og Kaar til Trods;
Bære af Sorgen sin Part med os,
Var, hvad han evned og vilde.

Det stilned igjen over Danmarks Land;
Og Aarenes Bølger slog imod Strand,
Vel fem og tyve i Række;
Men mer og mere hvert Bølgeslag
Har klaret hans Træk og hans Sindelag
Og lært os at elske begge.

Hver Verdensdønning, som steg og sank,
Har speilet hans Skikkelse lige rank
Endnu som i Ungdoms Dage;
Og Tidens Ebbe og Tidens Flod
Har straalet hans Villie lige god
Og ren og ædel tilbage.

Vor Drot! var hverken Din Lyst eller Lod
At riste den ind med en Daggerts Od
Som Lov paa Samtidens Pande,
Vi veed, der er paa Din Vei ei Plet,
Hvor ikke ,,med Gud, for Ære og Ret''
Vil staae som Ord, der er sande.

Hil sidde Du midt i Din feire Slægt,
Ubøiet af Kronens og Tiders Vægt,
Som skiftende over Dig skride!
Hil sidde Du, hædret'blandt Fyrster end,
Saa fri, som mellem Din Hjemstavns Mænd
Du sees i Sadelen ride!

Gud skjænke Dig Sol og blide Kaar,
Han lægge end til Din Alder Aar
Med Lykke for Land og Rige;
Han skjærme Dit Hus imod Stormens Brag;
Det er de Bønner, som nu idag
Fra Tusinders Hjerter stige!
</body>
</poem>

<poem id="reckee2017092507">
<head>
    <title>Ved Regeringsjubilæet, 15/11 88</title>
    <toctitle>Ved Regeringsjubilæet</toctitle>
    <firstline>Der vaie Flag paa Stang til Lands og Vands</firstline>
    <source pages="25-28"/>
    <quality>korrektur1,kilde,side</quality>
</head>
<body>
Der vaie Flag paa Stang til Lands og Vands,
Og glade Sange tone Landet over;
Lyn blinke, Torden drøner fra Kartover,
Men ei som Bud om blodig Vaabendans.
Og medens Sol gaaer ned i Vestens Vover,
Novemberkvelden faaer Midsommerglans;
Hver Bolig har et Lyshav bagved Ruden:
Sølvbryllup er det, — Danmark selv er Bruden.

Og tyst i Festens Stund for Brudens Øie
En Strøm af Minder glider nu forbi,
Og mens hun sænker dybt sin Sjæl deri,
Sig selv i deres Speil hun forsker nøie.
Hun seer igjen sin Brudgom der, den Høie,
Som den, han var, da ungdomskjæk og fri,
Trods Løgnens Væv, trods Baand, der var ham kjære,
Trofast han drog sit Sværd for hendes Ære.

Og Synet skifter, som i Maaneskjær
Paa Sommernattens Hvælving Skyer seile;
Hun skuer Fyrster, som til hende beile,
Og Ham i Kredsen atter hende nær.
Frit vælger hun og prøver deres Værd,
Angst for at krænke som for selv at feile;
Paa Ham dog sidst hun fæster sine Blikke;
Ham vælger hun og veed, han sviger ikke.

Og Synet skifter, som naar fjendtlig graat
Et Slør sig over Sommerglansen drager;
Hun seer sin Drøm, der vinked lys og fager,
Formørket, knust, — sin Krans i Støvet traadt;
Hun seer en Verden, kold for hendes Klager,
Sig selv med Hjertet fyldt af Nag og Spot,
Bortvisende i Mismod Trøstens Bæger,
Bortstødende den Kjærlighed, som læger.

Hun seer sig syg, af Tvivl og Luner fuld,
Med tvende Sind, som mod hinanden stride,
En Nattevandrerske i Vinterkuld,
Fjendsk mod sig selv og alle Tanker blide, —
Men endnu Ham, hun kaared, tro som Guld,
Ad Veien fattet, støt hos hende skride,
Med Læben taus, med Panden sorgfuld skyet,
Men Øiet endnu speidende mod Gryet.

Hun seer ham rank og sindig vandre fort,
Urokket i den mørke Midnatstime,
Mens Fristerstemmer rundt omkring ham kime;
Een Skare hvisker: ,,Brug din Magt! Tag haardt!''
En anden hvisker: ,,Fly, kast Byrden bort,
Lad dem saa kives, der om Byttet stime!''
Men lige ud hun seer ham Veien lægge,
Med Øiet fast og Øret døvt for begge.

Saa svinde Synerne; hun seer sig selv,
Som nu hun staaer, i Morgendæmring vaagen,
Imens det svage Gry, end slørt af Taagen,
Fjernt med sin Guldsøm rander Himlens Hvælv.
Og mens hun drikker dybt af Luftens Elv,
Hun lader Blikket kredse vidt som Maagen
Og sammenligner taus ved Morgnens Luer
Hans kjendte Træk med dem, hun trindt beskuer.

Langt svæver Øiet over Hav og Land
Og forsker Hjerter under Kongetage;
Tidt som et Blink det søger hjem saa fage
Og atter bort mod Himlens fjerne Rand.
Grant veier hun Enhver som Drot og Mand;
Men sidst mod sin hun vender det tilbage
Og hvisker mildt, imens hun løfter Panden:
,,Vel har jeg valgt og ønsker ingen Anden!''
</body>
</poem>

<poem id="reckee2017092508">
<head>
    <title>Til Kongen</title>
    <toctitle>Til Kongen, ved Studenternes Fakkeltog</toctitle>
    <subtitle>ved Studenternes Fakkeltog d. 16. Nov. 1888</subtitle>
    <firstline>Vi komme, vor Konge, en Flok, som er kjendt</firstline>
    <source pages="29-30"/>
    <quality>korrektur1,kilde,side</quality>
</head>
<body>
Vi komme, vor Konge, en Flok, som er kjendt,
I Rækker med blussende Kjerter;
Vist veed Du, den Lyspragt, Din Høitid seer tændt,
Er Blomster af trofaste Hjerter;
Men midt i den Flor, som lydløs kun groer,
Skal naae Dig en Røst fra de Unges Chor.

Hin Skare, Du seer, laa i Vugge paa Dun
Og svæved i Drømmenes Gynge
Den Stund, da Din Tinding, fuldlokket og brun,
Alt lærte, hvor Kronen kan tynge.
Mens let den har blot sin Barnesko traadt,
Blev længst under Byrden Dit Hoved graat.

Se, Tiden er skreden, en Slægt voxet til
Og prøver at slaae nu sin Vinge;
Og gjæster den her Dig med Sang og med Spil,
Da har den et Budskab at bringe:
Den Vægt, som endnu kan tynge din Hu,
Den ville vi bære saavel som Du!

Vi hilse Dig, Drot, som i Faklernes Skin
Du staaer paa Din Høienloftssvale!
Hav Tak for Dit Mod og Dit trofaste Sind,
Som smykked Din Færd og Din Tale!
Mens Stormen var haard, Du skjærmed vor Vaar;
Pryd endnu Din Stol i vor Manddoms Aar!
</body>
</poem>

</content>
</section>

<section>
<head>
    <title>II. Stemnings- og Leilighedsdigte</title>
</head>
<content>

<poem id="reckee2017092509">
<head>
    <title>Glose</title>
    <firstline>Har man Sangens Væld uddrukket</firstline>
    <source pages="33-35"/>
    <quality>korrektur1,kilde,side</quality>
</head>
<body>
<nonum><right><small>Løndomsnat i Maaneskjær,</small></right></nonum>
<nonum><right><small>Som vor Sjæl fortrylle kan,</small></right></nonum>
<nonum><right><small>Underfulde Drømmeland,</small></right></nonum>
<nonum><right><small>Træd i fordums Pragt os nær!</small></right></nonum>
<nonum><right><small>(Efter Tieck.)</small></right></nonum>

Har man Sangens Væld uddrukket,
Saa dets Rislen tier kvær?
Har man Malmen brudt og hugget
Og med Søger og med Brille
Kjendt, man nu er Grændsen nær?
Har Forstanden Hjertet lukket
For hver overtroisk Grille,
Tæt, saa ingen Alfehær
Tør befolke mer dets stille
<i>Løndomsnat i Maaneskjær?</i>

O, jeg troer ei, kloge Daarer
Har maalt ud det skjulte Land:
Der, hvor Sorg- og Glædestaarer
End som Regn fra Øiet glide,
Fattes Kilden aldrig Vand.
Og, som mod de skjulte Aarer
Ønskekvisten sig maa vride,
I hvert Bryst en Talisman
Higer mod det Dulgte, Vide,
<i>Som vor Sjæl fortrylle kan.</i>

Thi naar træt vort Øie vanker
Gjennem Ørknens hede Sand,
Eller vi bag svage Planker,
Der mod Bølgen knap kan værne
Stirre paa det vrede Vand, —
Vil, saalænge Hjertet banker,
Duggens Kjøling, Nattens Stjerne,
Nordlysblink paa Himlens Rand
End os drage mod det fjerne,
<i>Underfulde Drømmeland.</i>

Og mens Verden slutter inde
Tusind Smil og Taarers Hær,
Som, hvor tyst de sammenrinde
I et Skjønhedsland, vi ane,
Bli’er en Malm med gyldent Skjær,
Vil en Mester vel man finde,
Der kan Vei til Skatten bane,
Der med Staven, som han bær,
Kan den skjulte Verden mane:''<!-- Fjern ''? -->
<i>,,Træd i fordums Pragt os nær!''</i>
</body>
</poem>

<poem id="reckee2017092510">
<head>
    <title>Moderne Skole</title>
    <firstline>Tro ei, Godtfolk, at ikke jeg har sandet</firstline>
    <source pages="36"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Tro ei, Godtfolk, at ikke jeg har sandet,
Hvad Værd der er i denne rige Skat,
Af Sandhedsguld, I har os efterladt,
Om jeg end kalder det for noget Andet.

Det kan nok gavne, naar det bliver blandet;
Blot ønsker jeg i Statens Love sat
Et Paabud, at det kjøres ud ved Nat
I lukket Vogn, til Brugen særligt dannet.

Som sagt, jeg troer, der voxer noget Godt
Af denne Rigdom, naar den spredes ret
Og man faaer pløiet ned det hele Væsen.

Til <i>det</i> er skeet, jeg forbeholder blot
Mig Retten, hvor jeg maa passere tæt,
At holde mig Tørklædet op for Næsen.
</body>
</poem>

<poem id="reckee2017092511">
<head>
    <title>Billedtexter</title>
    <firstline>I Sommerhede sittrer</firstline>
    <source pages="37-41"/>
    <quality>korrektur1,kilde,side</quality>
</head>
<body>
<nonum>I. Til Tegning af S. Simonsen.</nonum>

I Sommerhede sittrer
Campagnens fjerne Rand;
Vandledningen forvittrer,
Glødende, tom for Vand.

Det lille Æsel skrider
Frem i det støvgraa Spor
Og bær paa begge Sider
Sækkene, fyldt med Foer.

Omkring det brænder Solen
I evigt skyfri Pragt,
Og øverst Campagnolen
Ligger paa Læsset strakt.

Dog muligt — Æslet eier
Stundom en Slump Kritik,
Det Noget overveier
Efter sin Races Skik:

,,Skal jeg, hvad knap jeg aarker,
Bære det hele Kram
Og tilmed, mens han snorker,
Tænke paa Alt for ham?

,,Hvad om jeg nu gad trække
Derhen, hvorfra vi kom,
Og smed ham med hans Sække
Af i en Port i Rom?

,,Hvis her var godt med Græsset
Og Luften mindre hed,
Lagde jeg helst med Læsset
Mig ganske roligt ned, —

,,Ja, fik jeg Lyst at spille
Et Puds, var Tingen nem;
Men — er det værdt at drille
Ham nu, da det gaaer hjem?''


<nonum>II. I Jomfrutanker.</nonum>

Høit i den klare Morgenstund,
Mens Duggen glimrer ny,
Før Jorden ret er vakt af Blund,
Der slaaer alt mangen Fugl i Lund
Og Lærken under Sky.

De synge som en Varselssang,
Imens jeg lytter til;
Omkring mig paa min Morgengang
Det er, som hvert et Straa i Vang
Mig Noget melde vil.

Det smiler, hvisker om mig Alt,
Det jubler høit iblandt;
Men dog, om det paa mig har kaldt
Og <i>hvad</i> der bliver mig fortalt,
Forstaaer jeg aldrig grant.

Du lyse Vang, hvor intet Skridt
Har traadt i Duggen Spor,
Hvor Øiet svæver bredt og vidt,
Du ligner Sindet, ungt og frit,
Hvor ingen Elskov boer.

Dugdraaber I, med Demantglød,
Jeg veed, I vare kort;
Hvad bringer Dagen, — Storm og Nød
Eller de første Rosers Glød,
Naar I er tørret bort?

Hist dukker der en Vandrer frem,
Han følger Markens Sti, —
Med Stok og Ransel i en Rem,
— Mon En, som gjæste vil vort Hjem,
Eller han gaaer forbi?
</body>
</poem>

<poem id="reckee2017092512">
<head>
    <title>Blomstersprog</title>
    <firstline>Jamen, Moder, hvad er det for Noget, der staaer</firstline>
    <source pages="42-45"/>
    <quality>korrektur1,kilde,side</quality>
</head>
<body>
Jamen, Moder, hvad er det for Noget, der staaer
I den Bog, du læste i for mig igaar, —
Kan Blomsterne tale og synge?
Nu har jeg siddet en Tid saa lang
Og seet paa den hele Klynge;
Men ingen talte et Ord eller sang;
De vil bare nikke og gynge!

,,Ja, lille Dreng, du husker vel nok
Katten du saae med dens Killingeflok
Deroppe bag Gavlens Luge?
De kan ikke springe, knap krybe endnu,
De faaer Øine først om en Uge;
Og <i>har</i> man faa’t Øine og Øren som du,
Det er Ting, man maa lære at bruge.

,,Der er Meget i Have og Skov og Eng,
Som sletikke sees af en lille Dreng;
Der er Meget, han ikke kan høre.
Vi Mennesker støie og træde haardt,
Men Blomster er fine og skjøre;
Deres Tale og Sang er af egen Sort
Og ikke for Alles Øre.

,,Men den, som rigtigt er bleven klog
Paa Bladenes Tale og Blomstens Sprog,
Kan høre deilige Toner:
Hver Dag der klinger en Morgenbøn
Fra Klokker og smaa Anemoner,
Hver Nat, naar Dagen var lys og skjøn,
En Tak fra de nikkende Kroner.

,,Naar Himlen stundom er mørk og graa,
Og Skyerne drive saa tungt derpaa
Og lavt over Skoven hænge,
Kan man høre Blomster i Knoppernes Gjern
Som smaa, utaalmodige Drenge
Sige: ,,Den deilige Sol skal frem!
Vi vil ud! Vi har ventet saalænge!''

,,Men naar saa den gaaer frem over Bakkens Top,
Og de unge Knopper lukke sig op
Straalende, hvide og røde,
Da lyder en Sang i den friske Luft
Med Toner, klare og bløde,
Der stiger iveiret i Glans og Duft
Somren og Lyset imøde.

,,Naar Bygen vasker hvert Straa og Blad,
Juble de høit, som naar Børn er i Bad,
Og har næsten Lyst til at prale;
Men svider Solen den hele Egn
Og ikke en Draabe vil svale,
Bede de ganske sagte om Regn,
Og vil ellers sletikke tale.

,,Og naar Dagen var hed, naar da Solen gaaer ned,
Mens Taagen staaer hvid over Mosens Bred
Og Himlen faaer Farver, som blænde,
Kan man høre den Blomst, der var syg og mat,
Nu da dens Liv er tilende,
Aande sorgløst ud i den lyse Nat
Med en Fred, som kun Blomsterne kjende.

,,Du lærer, min Pusling, vel nok engang
At kjende Blomsternes Sprog og Sang,
Naar du selv vil bruge dit Øre;
Til da maa du troe, du eier paa Jord
En Skat, som du ikke tør røre;
Verden har meget af Toner og Ord,
Som ikke smaa Drenge kan høre!''
</body>
</poem>

<poem id="reckee2017092513">
<head>
    <title>For Gyldendalske Boghandels Forlag</title>
    <toctitle>For Gyldendalske Boghandel</toctitle>
    <firstline>Der ligger en Gaard med et gyldent Navn</firstline>
    <source pages="46-47"/>
    <quality>korrektur1,kilde,side</quality>
</head>
<body>
Der ligger en Gaard med et gyldent Navn
I Staden midt i St. Claras Boder;
Den er som et Hav, der i sin Favn
Optager tusinde Tankefloder:
Det røres neppe af Flod og Ebbe;
Men Guldkorn har det, ja, mangen Skjeppe
        Paa Bunden gjemt.

Og ruller hver Strøm ei gyldent Sand,
Saa øger hver dog dets Storheds Ære:
Hvor skulde det hen, det meget Vand,
Om ingensteds det fik Lov at være?
Hvor gik det ilde hvert Digtersnille,
Hvis Indre gjemmer en Maglekilde,
        Var der ei Rum!

Men bringe det Alt under samme Hat
Fra Vest for Maanen til Øst for Solen,
Saa de, der forliges som Hund og Kat,
Dog drages did som Magneter mod Polen, -
Den Kunst maa være helt svær at lære,
Og det er Vandinspektørens Ære,
        At Sligt gaaer godt!

Hans Aand, der jo lig en Golfstrøm gaaer
Igjennem Dybet med Bølger bløde
Og skaber Balancen Aar for Aar
Imellem det hvide Hav og det røde, —
Først den gjør Sagen saa klar som Dagen,
Og den skal prises helt op til Skagen
        Af Skjaldes Chor!
</body>
</poem>

<poem id="reckee2017092514">
<head>
    <title>Ved Festen for Conseilspræsident Estrup</title>
    <subtitle>10/5 85</subtitle>
    <firstline>Hjøvding, som ved Glans af Kjerter</firstline>
    <source pages="48-49"/>
    <quality>korrektur1,kilde,side</quality>
</head>
<body>
Hjøvding, som ved Glans af Kjerter
Gjæster her vort Bord,
Tag fra tusind varme Hjerter
Nu et Velkomstord!
Her, hvor Stridens Strøm ei skummer,
Og hvor Had en Stund forstummer,
Lad en Klang fra Venskabs Strenge
Til Dit Øre trænge!

Ikke Skinnet, som forgylder
Den, der høiest steg,
<i>Manden</i> er det her, vi hylder,
Ham, som aldrig sveg,
Ham, hvem Pligtens Bud alene
Fængsled til den store Scene;
Vi, som neden staae i Klynger,
Fatte, Storhed tynger.

Du, som udsat mest i Faren
Holdt paa Tinden Stand,
Se om Dig dog Kjerneskaren
Fylkes Mand ved Mand.
Tager Stormen til at buldre,
Stol da paa, der end er Skuldre,
Som vort fælles Maal til Ære
Støtte vil og bære!

Kjend omkring Dig dem, som tætte
Vil vort aabne Hegn,
Som af Flaget ei vil slette
Korsets hvide Tegn.
Hold for os, som Du har Vane,
Høit den gamle danske Fane:
Vi, som tro mod Mærket bleve,
Bringe Dig et Leve!
</body>
</poem>

<poem id="reckee2017092515">
<head>
    <title>Under Conseilspræsident Estrups Portrait</title>
    <toctitle>Under Sammes Portræt</toctitle>
    <firstline>Held den, som gaaer mod Tidens Strøm til Tidens eget Gavn</firstline>
    <source pages="50"/>
    <quality>korrektur1,kilde,side</quality>
</head>
<body>
Held den, som gaaer mod Tidens Strøm til Tidens eget Gavn:
Den vaagner dog engang af Drøm og kranser Heltens Navn!
</body>
</poem>

<poem id="reckee2017092516">
<head>
    <title>I en Stambog</title>
    <firstline>Jeg veed ei ret, hvor jeg Noget finder</firstline>
    <source pages="51"/>
    <quality>korrektur1,kilde,side</quality>
</head>
<body>
Jeg veed ei ret, hvor jeg Noget finder
At sætte her mellem romerske Minder,
Som end har Glans af Campagneluften
Og Rester af Montefiasconeduften.
Det er kun af Ribs- og Stikkelsbærvigner,
Der flyder Duft mellem disse Linier;
Men hvis De har lært af Sydboens Sæder
En Skik, der møder En alle Steder,
I Grotta Ferrata som i Albano —:
Særligt at skatte ,,Vino nostrano'',
Saa lad den ,,Fiasco'', jeg sender, vække
Hos Dem Erindring om
<right>Ernst v. d. Recke.</right>
</body>
</poem>

<poem id="reckee2017092517">
<head>
    <title>Til Dr. phil. Carl Ploug</title>
    <toctitle>Til Dr. Carl Ploug</toctitle>
    <subtitle>paa hans Fødselsdag, 29. October 1888</subtitle>
    <firstline>Du gamle Skjald, som med Kraft og Fynd</firstline>
    <source pages="52-53"/>
    <keywords>plough</keywords>
    <quality>korrektur1,kilde,side</quality>
</head>
<body>
Du gamle Skjald, som med Kraft og Fynd
End lader Strengene bruse,
Har du vel seet, at den Kreds blev tynd,
Som hylded din fagre Muse?
Er snart end hin, hvor hun først fandt Ly,
Et Sagn med sin Daad og Stræben,
Opvoxe saae du om dig en ny
Med dine Sange paa Læben.

De blev ei blot <i>i den trykte Bog</i>,
Men i vore Hjerter gjemte;
Der var i dem ei en Seers Sprog,
Som sært os til Undren stemte,
Der var ei Eventyrlandes Pragt,
Hvis fremmede Storhed blændte;
Men det, som drog os deri med Magt,
Var netop, hvad bedst vi kjendte.

Og derfor er det, dit Strengespil
Er hørt og elsket af Folket:
Der faldt ei Sorg eller Fryd os til,
Som ikke din Sang har tolket.
Hver Vinterstorm over Danmarks Lund,
Hvert Foraarspust i dens Kroner
Har klinget igjen fra din Lyres Bund,
Som vor egen Tanke blev Toner.

Ja, alt det Bedste, vi selv har tænkt,
Men dunkelt, blegt som i Drømme,
Har du som en klaret Vin os skjænkt
Igjen i liflige Strømme.
For hver en Gang, du dens ædle Blod
I vore Bægre lod springe,
Tag her vor Tak i en Sang, saa god
Som Smaakaarsfolk den kan bringe!
</body>
</poem>

<poem id="reckee2017092518">
<head>
    <title>Blaa Himmel</title>
    <firstline>Jeg sidder i Sophaens Hjørne</firstline>
    <source pages="54-55"/>
    <quality>korrektur1,kilde,side</quality>
</head>
<body>
Jeg sidder i Sophaens Hjørne
Og seer mod den svindende Dag:
Jeg hører kun Blæsten tørne
Mod Muren i brudte Tag,
Kun Regnens Slag mod min Rude,
Mens Alt den hyller i Graat,
Sindet og Veiret derude, —
Ingensteds Spor af Blaat.

Da, — mens mine Øine glide
Over det graa Firmament,
Hører jeg tæt ved min Side
Et Skrig, som en Alliks omtrent,
En Røst, hvis Bud, naar den kalder,
End Ingen tør staae imod, —
Og mærker tvende smaa Kraller
Hage sig fast om min Fod.

Og da jeg seer ned fra den øde
Himmels trøstløse Skjær,
To Barneøine mig møde
Af Farven, jeg savned der.
Jeg sætter mit Pus paa Skjødet
Og seer i Øinene ind;
Saa er paa Graaveiret bødet
I Luften som i mit Sind.
</body>
</poem>

<poem id="reckee2017092519">
<head>
    <title>Vaarbrud</title>
    <firstline>Mulm var det om mig, mens jeg sad</firstline>
    <source pages="56-59"/>
    <quality>korrektur1,kilde,side</quality>
</head>
<body>
Mulm var det om mig, mens jeg sad
Og saae fra Vindvet ud,
Hvor langsomt kun mit Blik fandt
Bund I Nattens Regn og Slud.

Dog mens jeg stirred, for mit Syn
Tilbage Grændsen veg,
Og over Scenen faldt et Lys,
Hvis Klarhed stadigt steg.

Vidt bredte sig en Slette stor
Som Plads for Ridderspil;
Jeg følte, tusind spændte Blik
I Taushed trindt saae til.

To Kjæmper saae jeg ride op
Til Dyst om Seirens Løn,
En klædt i Pandser, graat som Is,
En blot i Sindal grøn.

Der skinned i det første Skjold
En Ringmur, hvid som Sne;
Derover var et mørkblaat Felt
Med Stjerner strøet at see.

Der skinned i det andet Skjold
Af Bunden purpurrød
Tre gyldne Strimer frem, som Dag
Af Sommernattens Skjød.

Kort blev min Frist til Frygt for ham,
Hvis Mod mig hued bedst,
Da, kun af Ridderskjoldet dækt,
Han spored frem sin Hest.

Det lød som Isens Brag i Frost,
Da Begges Lanser brast;
Men uden Vaklen, lige gjævt
Sad begge Kjæmper fast.

Og da de mødtes anden Gang
End lige støt og haardt,
Hver slynged atter af sin Haand
En knækket Lanse bort.

Men tredie Gang, den Ene brød
Sin Stage tung og stor,
Jeg saae en Strøm, som pibled frem
Og drypped i hans Spor.

Og langsomt, som med Ulivssaar,
Han bort fra Stævnet red,
Mens om den Seirende blev strøet
En Regn af Blomster ned. —

Med Et da lød et Hanegal:
Jeg sad ved Vindvets Karm
Og støtted, endnu drømmetung,
Mit Hoved mod min Arm.

Paa Himlen havde Gryet alt
Sin første Fakkel tændt;
Jeg mærked, Drømmen var forbi
Og Jevndøgnsnatten endt.
</body>
</poem>

<poem id="reckee2017092520">
<head>
    <title>Ved Solnedgang</title>
    <firstline>Det lakked ad Kveld efter regnfuld Dag</firstline>
    <source pages="60-62"/>
    <quality>korrektur1,kilde,side</quality>
</head>
<body>
Det lakked ad Kveld efter regnfuld Dag;
Mod Aften Skyerne letted,
Og i deres splittede, blygraa Lag
Sig flammede Lysbaand fletted.
Trindt saaes som bugnende, vaade Seil
De bort over Himlen vælte;
I Vest kun stod, som en Ringmur steil,
Et mulmsort, truende Bælte.

Jeg stod og stirrede tankefuld
Mod Skymurens mørke Rande,
Hvor Dagens skinnende Hovedguld
Sank ned fra Himmelens Pande;
Som hist fra det sildigt klarede Hvælv
Jeg skued Straalerne glide,
Saa, tyktes mig, saae jeg min Ungdom selv
Formørket mod Enden lide.

Dog alt som Solen sit runde Skjold
Mod Vesten dybere sænked,
Des høiere Glans over Skyernes Vold
Med Purpur og Guld den stænked.
Glimt efter Glimt i det døde Graa
Med blændende Pragt sig tændte,
Til helt som mættet med Glød det laa,
Da Kampen mod Lyset endte.

Det var, som selve den mørke Bræm,
Der vilde dets Klarhed fjæle,
Blev nødt at bære det skjønnere frem
Og lade det længere dvæle;
Det var, som om Mulmet som Seierstegn
Saaes løftet paa Lysets Vinge
Og maatte til dunklest Verdensegn
Dets Herligheds Gjenskin bringe.

Og mens jeg, fængslet af Synet, stod
Og fulgte Solen, som daled,
Hvor i den svindende Straaleflod
Min Ungdom tyktes mig malet, —
Et Spørgsmaal reiste sig i min Hu:
Hvi har over Dagen jeg kæret?
Mon vel den var endt saa skjøn som nu,
Hvis aldrig en Sky havde været?

End stod jeg tryllet paa samme Plet,
Saae Aftenens Porte lukkes
Og Dagens straalende Smykkesæt
I purpurne Toner slukkes.
Paa Nattens Blaa som en klar Demant
Fremglimted den første Stjerne,
Mens Skyernes sidste Rester svandt
I Himlens dybeste Fjerne.
</body>
</poem>

<poem id="reckee2017092521">
<head>
    <title>Til Invaliderne</title>
    <subtitle>Ved Festen d. 20. April 1889</subtitle>
    <firstline>Til Eder, som kom fra det blodige Bad</firstline>
    <source pages="63-64"/>
    <quality>korrektur1,kilde,side</quality>
</head>
<body>
Til Eder, som kom fra det blodige Bad
Med Tabet af Kræfter og Lemmer,
Til Eder, hvad enten jer Saga et Kvad
Om Seir eller Nederlag gjemmer, —
Til Eder engang skal lyde i Sang
Et Bud, som er født af vort Hjertes Trang.

Vist mindes I Tider, som neppe forstod
En Tak Jer for Offret at bringe,
Som fatted kun lidet, at Mandskraft og Mod
Ei mægtede Skjæbnen at tvinge,
Som sørged ei mildt, men klaged kun vildt
Og fandt, at det Bedste, I gav, var spildt.

Hin Tid er forsvunden: langt Stærkere saae
Med ringere Hæder man vige;
Det kjendtes, at trak vi det korteste Straa,
Det var ei, hvor Kampen var lige.
I Tidsbølgens Dans blev sent kastet Glans
Henover vor mørknede Mindekrans.

Og tro ei, det Offer, I bragte med Lyst,
Var Draaber i Havet, som ødtes;
Der voxer af det dog en kjernefuld Høst
For Slægter, som endnu ei fødtes.
Den Lære fuldgod I skrev dem med Blod:
Vor Lykke tør svigte, men ei vort Mod.

Se om jer: vor Mark har end Spirer paany
Se frem: end en Vaar kan sig nærme;
Se opad: end boer der en Magt over Sky,
Som Danmark i Faren kan skjærme, —
Som mægter det end, saalænge af Mænd
Som Eder vort Land har en Kreds igjen!
</body>
</poem>

<poem id="reckee2017092522">
<head>
    <title>Til Havet</title>
    <subtitle>Ved Festen for Helgolandskampen 9/5 1889.</subtitle>
    <firstline>Vort Hav, vort Hav! du danske Strand</firstline>
    <source pages="65-66"/>
    <quality>korrektur1,kilde,side</quality>
</head>
<body>
Vort Hav, vort Hav! du danske Strand,
Vor Ven i Fryd og Harm,
Som skummer trindt mod Himlens Rand
Som bader Solens Kjørespand
Og vugger paa din aabne Barm
Vor Orlogssnekkes Karm!

Vort Hav, vort Hav! blot du er vort,
Er ei vor Fremtid død!
Om Skjæbnens Vægt os tynger haardt,
Vi veed, den end kan væltes bort,
Saalænge Dugen hvid og rød
Fri speiles i dit Skjød!

Vort Hav, vort Hav fra Oldtid graa,
Hvor Dragestevnen svam!
Vel Kampens Art du ændret saae
Paa dine Bølger evigblaa,
Men os dog aldrig flye med Skam
For nogen Fjende gram!

Vort Hav, vort Hav, hvor Æren groer
Som Lilliens Blomst af Sø!
Hver Stordaad dig et Frø betroer,
Som spirer frem og staaer i Flor
Den Dag, det gjælder under Ø
At seire eller døe!

End har vi Mænd, som vove vil
For Blomsten Liv og Blod;
Og stunder atter Legen til
Ved Stormens Sang og Bølgens Spil,
Gud sende os den Kjæmpe god,
Som plukker den med Mod!
</body>
</poem>

<poem id="reckee2017092523">
<head>
    <title>Sang for Flaaden</title>
    <subtitle>(Ved samme Leilighed)</subtitle>
    <firstline>Sig, hvor er I, Havets Svaner</firstline>
    <source pages="67-68"/>
    <quality>korrektur1,kilde,side</quality>
</head>
<body>
Sig, hvor er I, Havets Svaner,
Danmarks gamle Værn?
Blev paa Tidens nye Baner
I en Saga fjern?
Er de Dage stedt til Jorde,
Da vi Fjenden kunde borde,
Skal for høit for danske Drenge
Ærens Krans nu hænge?

Nei! lad vore Kaar til Striden
Vorde, som de kan;
Forsk ei dem, men om i Tiden
<i>Noget</i> holder Stand:
Om en Juel kun, fast i Troen,
Byder fra Commandobroen,
Om bag Jern hvadeller Planke
Samme Hjerter banke!

End har Overmagt os ikke
Lært til feigt at flye;
End af Mindets Skaal vi drikke
Kraft til Idræt ny.
End som fordum, aldrig avet,
Frit omkring os bruser Havet,
Frit af Skummet end sees stige
Danmarks gamle Rige!

Lad det spørges, vi vil stride
Haardt for Fædres Øer,
Lad det kjendes, vi vil lide
Fast paa vore Kløer!
Lad det sees ved Prøvetaget,
At vi flokkes under Flaget;
Da, hvor end for Mænd det vaier
Gryer et Haab om Seier!
</body>
</poem>

<poem id="reckee2017092524">
<head>
    <title>Sang</title>
    <toctitle>Sang for Cadetterne</toctitle>
    <subtitle>for Cadetterne, ombord paa ,,Dagmar'' ved Azorerne</subtitle>
    <firstline>Som Maager over Havet</firstline>
    <source pages="69-71"/>
    <quality>korrektur1,kilde,side</quality>
</head>
<body>
Som Maager over Havet
Vi fløi fra Hjemmets Strand;
Fjernt gjemmes som begravet
Bag Bølger nu vort Land.
Men vugges end for Anker
Vi her i evig Vaar,
Dog vandre vore Tanker
I Danmarks Abildgaard.

En Spaan er kun paa Bølge
Den Seiler, som os bær;
Dog veed vi, Hjerter følge
Den langveis paa dens Færd,
At selv i Pust, som tvinge
Mod Sydens Glød den frem,
Et Bud kan høres klinge
Til ,,Dagmar'' fra dens Hjem:

Skrid støt, vor gamle Snekke,
Med Flaadens Haab ombord!
Lær Sønner Kløgt og Tække,
Skab Tugt, som lystrer Ror!
Bliv gjæve Sømænds Amme,
Giv Villier dem af Staal,
Skjænk Hjerter dem, som flamme
For dit og deres Maal!

Thi Maalet vil ei findes
I Palmelandes Ly,
Men der, hvor ,,Dagmar'' mindes
Som Navn paa Dagens Gry;
Og gryer engang i Øster
For Danmark Kampens Dag,
Vort Haab er, ved dets Kyster
At stride for vort Flag.

Et Hurra for Corvetten,
Til hvad Slags Dans den gaaer,
For Førstemand paa Pletten,
Naar Kampens Time slaaer,
For Førstemand i Laget,
Hvis Bud skal lystres her,
Og Hver, der under Flaget,
Som han, har Æren kjær!
</body>
</poem>

<poem id="reckee2017092525">
<head>
    <title>Sang</title>
    <subtitle>ved Børnefesten i Fredericia, d. 5. Juli 1889</subtitle>
    <toctitle>Sang ved Børnefesten i Fredericia</toctitle>
    <firstline>Fra mange skilte Baner</firstline>
    <source pages="72-74"/>
    <quality>korrektur1,kilde,side</quality>
</head>
<body>
Fra mange skilte Baner
Et Maal har hid os bragt
Med Kranse og med Faner,
Med fælles Sind og Agt:
Imens vi Larmen glemme
Af Dagens vante Færd,
Til Fortids Sagastemme
Vil tyst vi lytte her.

Fra disse grønne Banker,
Som før var Danmarks Skjold,
Det vifter end med Tanker
Til Hver, som ei er kold;
Der hvisker, mens vi drage
Langs Heltegravens Rand,
En Røst, hvis Bud tilbage
Vi med os bringe kan:

Det er ei Had til Fjender,
Som os skal læres her,
Men Kjærlighed til Minder,
Som Fædre har havt kjær.
Det er ei Nag og Harme,
Som her skal vinde Rod,
Kun Tro paa Hjertets Varme
For Sagen, som er god.

Det Lov har Danmark givet
De Faldnes ædle Flok,
At til at offre Livet
Var Kjærlighed dem Nok.
Og maa som de vi lære
At elske ret vort Land,
Vil bedre Frugt det bære,
End Had os bringe kan.

Gud skjærme Danmarks Have
Mens Slægter det beboe;
Af vore Heltegrave
Han lade Danskhed groe;
Han værne hos de Unge
Den Bund, hvor den har Klang,
Og Sproget paa vor Tunge
At ære den i Sang!
</body>
</poem>

<poem id="reckee2017092526">
<head>
    <title>Ved Afsløringen af Mindesmærket for J. J. A. Worsaae</title>
    <toctitle>Ved Afsløringen af Worsaaes Billede</toctitle>
    <subtitle>Den 15. August 1889</subtitle>
    <firstline>Denne Plet hans Virken saae</firstline>
    <source pages="75-78"/>
    <quality>korrektur1,kilde,side</quality>
</head>
<body>
I.

Denne Plet hans Virken saae,
Disse Sten hans Fodtrin gjemme;
Her, hvor end hans Aand har hjemme,
Her skal og hans Billed staae.
Ikke Mindet dog betroes
Skal til Kunstens Værk alene:
Anden Bronce, andre Stene
Tale vil til Tider sene,
Nævne Worsaaes Navn med Ros.

Ære Hver, hvis Træk som hans
Vil i Hjerter længe dvæle;
Ikke dog hans Eftermæle
Visne vil med Venskabs Krans:
Selv han til dets Værn har sat
Tanker, der hans Navn vil bære,
Der til hans og Danmarks Ære
Tælles med som Perler skjære
I Culturens Tempelskat.

Kunde her ei Livets Frist
Tømme ud hans Tankers Kilde,
Hvad os gav hans Granskersnille,
Vidnes skal, var Nok forvist:
Fjernt han anet har et Land,
Har i Mørke frem mod Maalet,
Furen brudt med Plovskjærstaalet,
Traadt et Spor, som dagomstraalet
Nu vor Forskning vandre kan.


II.

Frisk omkring Danmark synge Havets Vover
    Selvsamme Sang;
Slægter og Stammer skiftende derover
    Gik deres Gang.
Drotter bar Havet hid med Herrefølge,
Daad har de øvet, Helte blev de kaldt —
    Bølge jaged Bølge,
    Slettet er Alt.

Dysserne stirre langligt over Havet, —
    Mindet blev Skum;
Plovjernet finder Runeguld begravet, —
    Runen er stum.
Flækker og Kiler frem af Mulden bryde,
Samlerens Skab i Varetægt dem faaer -
    Fundene at tyde
    Ingen forstaaer.

---

Da trængte hans Blik gjennem Fortidens Graa,
Det lysned i Mulmslørets Rifter:
Hvad Andre som smuldrende Rester kun saae,
For ham var det levende Skrifter.
Og alt som han tyded dem Blad efter Blad,
Steg henfarne Tider i Række og Rad
For Dagen med Liv og Bedrifter.

Med Undren da stirrede Forskerne hen
Mod Landet, det lille og lave,
Da Høien gav Hedenolds Slægter igjen
Og Mosen sin viede Gave.
Mens Skatte han løste af Tusindaars Baand,
For Alle dog freded hans skjærmende Haand
Om Fædrenes Minder og Grave,

Lad Meget end fattes, før Værket er endt,
Mens fort paa hans Grundvold vi bygger, —
En Glans har han kastet, et Lys har han tændt,
Som skinner blandt Nutidens Skygger;
Og Danmark, som nævner ham endnu med Savn,
Vil ære hans Gjerning og gjemme hans Navn
Blandt dem, som dets Mindehal smykker.
</body>
</poem>

<poem id="reckee2017092527">
<head>
    <title>Til Anna</title>
    <subtitle>(Med en Bordklokke, Motiv af Goethe)</subtitle>
    <firstline>Der var en Dreng, som aldrig kom</firstline>
    <source pages="79-80"/>
    <quality>korrektur1,kilde,side</quality>
</head>
<body>
Der var en Dreng, som aldrig kom
Tilbords, naar Andre pleied;
Snart laved paa et Vers han om,
Snart filed han og dreied.

Hver Dag, naar Maden stod paa Bord,
Saa lod han Fruen vente;
,,Han lød ei'' — var hans stygge Ord
,,Det Skjørteregimente''.

En Dag han stod ved Dreiebænk
Og lod sig ikke rokke;
Da høres bag ham Lyden — tænk! -
Af Skjørt ei, men af Klokke.

Det var en Klokke af Metal,
Ei Fruens uldne røde;
Og skarpt og manende dens Kald
Bebreided ham hans Brøde.

Der er ei Skjul, hvor ei den veed
At finde slemme Drenge;
Den kommer gjennem Luften ned
Og vil hans Øren sprænge.

Afsted han fløi med ængstet Aand
Og tog ved Bordet Sæde;
Der Klokken stod Ved Fruens Haand
Og lo af Seiersglæde.

Hver Dag han kommer nu med Il;
Han mindes Fruens Klokke
Og lader aldrig Bor og Fil
Til Tøven mer ham lokke.
</body>
</poem>

<poem id="reckee2017092528">
<head>
    <title>Brev fra Tyrol</title>
    <firstline>Høit under Klippens Graner</firstline>
    <source pages="81-84"/>
    <quality>korrektur1,kilde,side</quality>
</head>
<body>
Høit under Klippens Graner
Har her jeg taget Stade;
Om mig de blaa Entianer
I Solens Lys sig bade.

Fodtæppet for mig vrimler
Af Potentillers Skare,
Af Nelliker og Primler
I alle Farver klare.

Forbi mig ned ad Siden
Imellem Sten og Bregner,
Skumhvid i hurtig Skriden
Sin Stribe Bækken tegner.

Mit Blik dens Vandring følger
Ned, hvor dens Leie hules,
Mod Flodens Seng, hvis Bølger
Af Klippens Styrtning skjules.

Bag den med dunkel Grønhed
Stige de stolte Fjelde
Som Vagt for Dalens Skjønhed
I deres Jettevælde, —

Med Skyer om Toppens Rifter,
Med Graneskove satte
Som store Bregnevifter
I deres stengraa Hatte.

Men længer ned i Dalen
Det Skumle gradvis viger,
Som saae fra Klippesvalen
Jeg ind i Alferiger:

Der Bjerg ved Bjerg sig løfter
Sollyst med Skov og Sæter,
Med Vandfald og med Kløfter,
Mod den lasurblaa Æther.

Og langs de fjerne Rækker
Med Sne- og Gletscherkroner
Et Guldslør Solen lægger
Ind i de luftblaa Toner.

Ja, her er skjønt tilvisse
Fra Dalens lyse Mildhed
Til Bjergets svimle Spidse
I al dens nøgne Vildhed, —

Med Luften her, som mættes
Af tusind Blomsters Sødme,
Med Skrænter hist, som spættes
Af Alperosers Rødme.

Men i det rige Skue,
Hvis Skjønhed her mig favner,
Dog Et, en lille Frue,
Til hver en Tid jeg savner.

Paa disse Blomsterhynder,
Hvor jeg er Gjæst og Fremmed,
For Alvor jeg begynder
At længes efter Hjemmet, —

Her, hvor et Savn dog lister
Sig ind i hver en Glæde,
Her, hvor et Led dog brister
I mine Ønskers Kjæde, —

Hvor selv den Flod, her flyder,
Den brusende Rosanna,
Af Indfald kun mig byder
Et ubrugt Rim paa Anna!
</body>
</poem>

<poem id="reckee2017092529">
<head>
    <title>Prolog</title>
    <subtitle>ved Hauchs Hundredaarsfest, 12/5 90</subtitle>
    <toctitle>Prolog ved Hauchs Hundredaarsfest</toctitle>
    <firstline>Guldalderen er endt, — forbi den Vaar</firstline>
    <source pages="85-88"/>
    <keywords>hauch</keywords>
    <quality>korrektur1,kilde,side</quality>
</head>
<body>
Guldalderen er endt, — forbi den Vaar,
Hvis Glans i vort Aarhundreds Morgenrøde
Nu som en Drøm for vor Betragtning staaer,
Mens alt vort Øie seer det nye imøde, —
Den Tid, da efter Verdensstormen haard
Den danske Jordbund stod i feirest Grøde,
Hvert Bed med Knopper, der som Rosenblommer
Sprang ud snart i en aldrig anet Sommer.

Guldalderen er endt for Danmarks Kunst,
Hin Sommerfest, da vore Bøgekroner
Som aldrig før ved hulde Musers Gunst
Gjenlød af tusind underfulde Toner, —
Da Danmarks Helikon i blaalig Dunst
Skyhøit sig løftede med Digterthroner
Og meldte lydt: blandt Folk var faa paa
Jorden Saa rige som vort lille Hjem i Norden.

Den Tid er svunden; i vor Rosengaard
Er Løvet faldet; Thronerne staae tomme;
Knap mer end eengang i hvert Tusindaar
Vil slig en Sangerflok vel atter komme.
Os blev kun levnt den Pligt i Armods Kaar
At vogte deres Minders Helligdomme,
At ikke Glemsel sig om Hegnet væver,
Hvor endnu Klang af deres Strenge bæver.

Af denne Flok var <i>han</i>, vi mindes her;
Hans Tanke var en Fugl med Vinger stærke,
Der ensomt sang sit Kvad i høie Træer,
Ei kvidrende paa Mark som Morgenlærke.
Midt i det Chor, som gjenlød fjernt og nær,
Kun lidt der til hans Stemme lagdes Mærke;
Det kjendtes mest, da den engang var svunden,
At der var dybe Toner tabt i Lunden.

Dyb var hans Røst, selv naar den høiest steg,
Som var hans Agt for Mængden ei at kvæde;
Thi aldrig var hans Kunst en sorgløs Leg,
Og Alvor laa i al hans Sangerglæde.
For ham alt Skjønt var kun et Fingerpeg
Mod Verdner, som vi silde tør betræde,
Men hvor et Skjønhedsvæld vil aabenbares,
Hvori det Bedste, vi har tænkt, forklares.

Opad var vendt hans Øie og hans Sind,
Imens han svang sig over Tidens Vande,
Som var det Synlige for ham et Skin
Og det Usynlige for ham det Sande.
Men naar han, uberørt af Døgnets Vind,
Steg i sin Flugt mod Evighedens Lande,
Da var der i hans Vingers Susen Kræfter
Og i hans Toner Magt, som bød: Følg efter!

Derfor blev karsk hans Hu, hans Tanke klar,
Som fandt han for sin Sjæl en Ungdoms kilde;
Han var et Træ, som silde Frugter bar,
Men ogsaa følte Livets Ebbe silde;
Et Træ, hvoraf vor Skov ei flere har, —
Saa stod han for den yngre Slægt, den lille;
Og blandt de Sidste blev han her paa Vangen,
Der for de store Træer sang Svanesangen. —

Guldaldren er forbi, — i Døgnets Strid
Ei høres mer dens Høitidsharper runge;
Men endnu hviler af den store Tid
En Afglans om det Sprog, vi har paa Tunge.
Bevar hin Glans, den skjænked det, med Flid,
Vogt den som Alterflamme for de Unge!
Husk, for vort Folk er Sproget Livsens Kjerte,
Og sygner den, da sygner Danmarks Hjerte!
</body>
</poem>

</content>
</section>

<section>
<head>
    <title>III. Episke Digte og Mindedigte</title>
</head>
<content>

<poem id="reckee2017092530">
<head>
    <title>Françoise de Foix</title>
    <firstline>Det Tiden var, paa Kræfter rig</firstline>
    <source pages="91-100"/>
    <quality>korrektur1,kilde,side</quality>
</head>
<body>
Det Tiden var, paa Kræfter rig,
Ved Idræt stor i Fred og Krig,
Da Ridderaandens sidste Glød
Som i et Brændpunkt sammenflød
Og med sin fulde Aftenglans
Laa samlet endnu om Kong Frants, —
Da, som i nordlys-randet Nat,
Det svundne Døgn, hvis Maal var sat,
End før dets sidste Pragt saaes flye,
Flød sammen med det unge Gry,
Som dæmred over Alpetop
Fra Wittenberg og Wartburg op.

Det Tiden var, som bød Kong Frants
Snart Blomsterfest, snart Sværdedands,
Da Rosso’s og Cellini’s Haand
Gav Malm og Stene Liv og Aand
Og trylled Frankrigs Herredom
Brat til Morganas Verden om, —
Det Tiden var, da Kongen Gaard,
Som lukket var syvhundred Aar
For Skjønheds Smil, for Mø og Viv,
Lod Porten op for Lys og Liv.
Og som den friske Foraarsvind
Med Jubel strømmed Skaren ind;
Berusende som Druens Blod
Sprang Glædens Væld ved Tronens Fod.
I Letsinds Rus, i Skjønheds Favn
Var Trøst og Bod for alle Savn;
Trods Pestens Svøbe, Krigens Staal,
Var tændt et evigt Glædesbaal.
Mens fjernt i Tydsklands Keiserstad
Den fine Hersker, lidet glad,
Med furet Pande Dag og Nat
Forgjæves samled Guld i Skat,
Forødte klogeligt man her,
Hvad der var Kongeriger værd:
Mens hist for Sandheds Perlefin
Man Sværdet drog, — Enhver for sin, -
Saa taaltes ingen Mislyd her,
Hvor alt var Lys og Rosenskjær,
Hvor Løsnet var: de Skjønnes Skaal!
Hvor Nuet kun var Livets Maal,
Hvor for en Drøm, et fagert Digt
Man offred gjerne Dyd og Pligt.
Der var ei Lov med smaaligt Krav;
Frit tog man der, og frit man gav;
,,Mit eller dit'' ei spurgtes om:
Alt Skjønt var Fælleseiendom.

---

Og midt i Hoffets Blomsterflok,
Hvor der var Skjønhed mer end nok,
Blandt hundred Damer, som saae til
Ved Løvekamp og Ridderspil,
I Dans til Horn og Klarinet,
I Masketog og ved Banket, —
I Kransen her af Tusindfryd,
Som samled Alt fra Nord til Syd,
En Rose var for alle da
Den straalende Françoise de Foix,
Misundt af Damer Rækken lang
Og hyldet af hver Digters Sang
Som Morgenrøden selv, der steg,
Og i hvis Lys hver Stjerne veg.
I denne Trylleverdens Vold,
Som overstraaled tusindfold
Hvert Kvad, som er af Skjalde lagt
Om Tafelrundens Ridderpragt, —
Ved Dag i Telt af Silke blaa
Besat med Nattens Stjerner smaa,
Ved Kveld i Guldmorstjeldens Ly,
Hvis Glans fik Mørket til at flye,
Var hun Gudinden, ved hvis Gang
Alene Kongens Øje hang.
Snart i de tusind Kjerters Glød,
Mens alle Instrumenter lød,
Ved Fauners og Dryaders Fest,
I Jagtens Hede, høit tilhest, —
Snart under Parkens Kjæmpetræer
I Foraarsduft og Maaneskjær,
Hvor fra Fontænens Væld i Ro
Ikkun en Bronce-Satyr lo,
Og Nymphen, som af Urnen gød
Sin Strøm, kun Nattens Stilhed brød,
De To hinanden altid fandt
Og vexled Ord og lønligt Pant,
Mens begge af hinandens Blik
Drak samme hede Elskovsdrik.
Og naar af Tumlen træt en Stund
Han flygted til den tause Lund,
Hvor skjult af tættest Krat i Ro
Et Jagtslot stod, et enligt Bo,
For der at glemme Vaabenklang
Ved Lyd af Nattergalens Sang, —
Var <i>hun</i> kun den, hvis Øines Skjær
Ham lysted ei at savne der;
Hvor han drog ud, hvor han drog ind,
Ham fulgte hun som Hjort en Hind.

At Ingen skulde komme nær
I Glans den Viv, som var ham kjær,
Han havde hendes runde Arm
Og Haand og Hals og hvide Barm
Med straalende Klenoders Vægt,
En Regn af roden Guld, bedækt,
Og hendes Pande, stolt og klar,
Et Fyrstedømmes Rigdom bar.
Paa hver en Ring og gyldent Baand,
Formet af Primaticcio’s Haand,
Var ristet ind et Elskovssprog,
En vinget Tanke lagt i Aag,
Et flygtigt Længselssuk i Hast
Lænket blandt Guldets Straaler fast,
Et Kvad, i Lykkens Timer drømt,
Mangt Ord saa brændende, saa ømt,
Som nogentid af Elskovs Glød
Er i et Kongehjerte fød.
Og af de flammehede Ord,
Duftfyldte som Jasminens Flor
Og brusende som Vin i Skum,
Var ,,Glem mig ei!'' den hele Sum.

---

Dog mens hun stolt og uforsagt,
Tryg ved sit Mod som ved sin Magt,
Vis paa sin Elskers Kjærlighed
Igjennem Hoffets Tummel skred,
Foragtende de tusind Net,
Som Avind spændte, aldrig træt, —
Hun saae ei Grunden, hvor hun stod,
Udhules tyst ved hendes Fod.
For hendes Elskers Flagresind,
Der drev ham som et Skib for Vind
Paa Eventyr fra Havn til Havn,
Var aldrig Fred i Nogens Favn;
Langs denne Strøm, han gynged paa,
Hver Blomst mod sig han aabnet saae,
I dette Vaarbed, solforgyldt,
Hver Kalk for ham var nektarfyldt.
Thi maatte hun, der stærkest tvang
Hans Hjerte, kjende selv engang
Hin Nemesis at see til Slut
Sig for en Ringere forskudt.
Om dulgt, i Ensomhedens Skjød
Maaske der bittre Taarer flød,
Det veed man ei, — end lys og klar
Hun, den Forsmaaede, Panden bar,
Endnu som Ingen høit og stolt
Sit Hoved hun for Verden holdt;
End svandt som før nær hendes Stol
De Andres Glans som Dug for Sol,
End følte dybt med Nag iløn
Medbeilersken, at hun var skjøn.
Som var i hendes Smykkers Pragt
Bestandigt skjult en Tryllemagt,
Saae hendes Fjende fuld af Harm
Dem straalende paa Bryst og Arm.
Og som for Kongen hvert et Blink
Af hine Smykker var et Vink,
Minder om hvert et fagert Ord
Og hver en troløs Ed, han svor,
Saa ulmed i hans eget Sind
Et Nag ved deres Gyldenskin,
Og listigt Elskerinden gjød
Dybt i hans Sjæl en Vredesglød,
Til han med Ilsind skikked hen
Et Bud at kræve dem igjen.

Forlegen i Françoises Hjem
Bar Ridderen sit Budskab frem;
Maalløs et Nu Grevinden stod;
Til Hjertet strømmed hendes Blod.
Dog hurtigt kold og tankesnar
Gav uden Skjælven hun til Svar:
,,Tre Dage skjænk mig blot, til Alt
Jeg samlet faaer og eftertalt.''

Tre Dage svandt — med Bud igjen
Hofmanden tren for Kongen hen
Og satte for ham uden Ord
Et lukket Smykkeskrin paa Bord.
Han aabned det og rynked Bryn:
Der blinked Guldet for hans Syn
Støbt til en Barre tung og stor,
Og vedlagt kun de korte Ord: -

,,Tag Guldet her i uskadt Vægt;
De Sprog, hvormed det før var dækt
Dybt i mit Hjerte ristet staae;
<i>Der</i> søg dem, om Jer lyster saa.''

Til Kongens Kinder Blodet steg,
Og han blev rød og atter bleg.
Mens tusind Minder i hans Sind
Med Magt igjen sig trængte ind,
Bød han af Skam og Anger fuld:
,,Bring atter Fruen dette Guld.
Vel burde hendes Sind jeg kjendt;
Det Dobbelte jeg vilde sendt,
Om jeg tilbage kunde faae
De Ord, som engang stod derpaa!''

Ei mer i Fontainebleau og Biois
Ved Hove saaes Françoise de Foix,
Og Sagnets Skumringsslør har lagt
Om hendes Liv sin mørke Pragt.
Spredt glimter i en enkelt Rift
Imod os kun den sære Skrift
Om Riddertidens Aftenrød,
Hvor Skjønhed soned, hvad den brød.
</body>
</poem>

<poem id="reckee2017092531">
<head>
    <title>En Folkevise</title>
    <subtitle>(Til Belæring og Advarsel)</subtitle>
    <firstline>Det var Herre Peder</firstline>
    <source pages="101-104"/>
    <quality>korrektur1,kilde,side</quality>
</head>
<body>
Det var Herre Peder,
Han fæsted saa væn en Maar;
Førte han hjem Skjøn Elsebet
Alt i sin egen Gaard.
    Men Lidet saa vil det baade.

Bad han hende raade frit
For Guld og Hus og Jord
Ikke vilde han Andet have
For sig end sit Skrivebord.

Det mæled Herre Peder
Alt til sin Hjertenstro:
,,Imens jeg drager af Gaarde,
Du lade mit Bord i Ro.

,,Støve du, hvor du vil og kan,
Støve du her og der;
Saa Mænd ved, liden Elsebet,
Kom aldrig mit Bord for nær.

Svoret jeg har ved vor Frue
Og ved hin rige Christ:
Ihvo som rører mit Skrivebord,
Slaaer jeg ihjel forvist!''

Det var ikke efter
Mer end Timer to,
Ikke lod unge Fru<note>Fru] Eru</note> Elsebet
Hr. Peders Bord i Ro.

Gik hun unge Fru Elsebet
For Skrivebordet at staae;
Det vil jeg for Sanden sige:
Hun satte Skik derpaa.

Alle de Pergamenter
Hun ordned med Haand fuldsnar;
Øverst der laae hans Hvæssesten
Og nederst hans Øienglar.

Mæled den Terne, der hun stod
Med Haand under Forklæd’ gjemt:
Hjælpe os nu vor Frue af Nød;
Det er fuld farlig en Skjemt!''

Alt da mæled den Terne,
Hun stod baade bleg og rød:
,,Gud naade jer, unge Fru Elsebet!
Det bliver vist eders Død!''

Hjem kom silde Hr. Peder
Og monne for Borde gaae;
Ikke var der de Voxljus,
Som førre var van at staae.

Ind kom unge Fru Elsebet
Med tændte Ljus i Hænde;
Stor Sorg fik Herre Peder,
Han skuede den Elende.

Slog han Haand mod Egebord,
At Mærker blev der at see:
,,Og hør mig; stolte Fru Elsebet!
Hvi voldte du mig den Vee?''

Mæled unge Fru Elsebet,
Hun var til Svar ei sen:
,,Saa Mænd ved, Herre Peder,
Stuen maa dog gjøres ren!''

Frem gik Herre Peder,
Han vrededes ved de Ord;
Han slog til unge Fru Elsebet,
At hun faldt død til Jord.

Thi raader jeg hver Danneviv,
At vel det maa hende gaae:
Hun røre ei Husbondens Skrivebord,
Fast end der er Støv oppaa.
    Men Lidet saa vil det baade.
</body>
</poem>

<poem id="reckee2017092532">
<head>
    <title>Authari</title>
    <firstline>Fra Regensburg vidt Rygtet gaaer</firstline>
    <source pages="105-110"/>
    <quality>korrektur1,kilde,side</quality>
</head>
<body>
Fra Regensburg vidt Rygtet gaaer
Om Hertug Garibald,
Mest for den skjønne Fyrstemaar,
Som pryder der hans Hal.

Uroligt dog saamangen Stund
Er Theodelindes Sind;
Snart er hun glad som Fugl i Lund,
Snart taus og hvid om Kind.

Did kommer mangen Fyrstesøn
Som hendes Faders Gjæst,
Saamangen Beiler kjæk og skjøn
Fra Nord og Øst og Vest, —

Greve og Thegn med hundred Mænd,
Paa Hingst med Gyldensko;
Dog til en fattig Ungersvend
Hun skjænket har sin Tro.

Det er hin ungen Authari
Af ukjendt Byrd og Slægt;
Dog er hans Pande stolt og fri,
Hans Blik som Ørnens kjækt.

Der tumler ingen rask som han
Sin Hest i grønnen Eng,
Og bedre rører ingen Mand
Sværd eller Harpens Streng

Der jager ingen Svend saa gild
De vilde Skovens Dyr,
Og Ingen er som han saa snild
Til Sagn og Eventyr.

Og hver en Viv i Hoffets Gaard,
Hver Jomfru lys og skjær
Har prist hans Væxt og gyldne Haar
Hans Ord og raske Færd,

Uænset kom han did i Vaar,
Han agted blive kort;
Iløn han vandt den væne Maar,
Før atter han drog bort.

Det mæled Authari da brat
En Høstkveld til sin Brud:
,,Du følge maa i denne Nat
Mig vidt af Landet ud.''

Ham svarede den skjønne Mø
Med Taarer paa sin Kind:
,,Og skal jeg leve eller døe,
Det skee dig efter Sind.''

Saa trak han tyst af Stald ved Nat
Sin Ganger stærk og tro;
Mens fast han holdt sin dyre Skat,
Den bar dem begge to.

Med Tøilen slap, i Maaneskjær,
Han lod mod Sønder staae,
Hvor bag de hvide Klippebræer
Det fjerne Velskland laa.

Som Fugl i Luft hans ædle Dyr
Fløi over Flod og Fjeld;
Og Solen steg bag Østens Skyer
Og sank igjen i Kveld.

Men atter frem, ved Midnatstid,
I Dal af Klipper lukt,
Paa Afgrundsrand, langs Bjergelv strid,
Gik end den vilde Flugt.

Og Høstens Slud langs Stien høi
Voxed til Vinter haard;
Men som hans Hest fra Tiden fløi,
Blev Vintren atter Vaar.

Tilsidst han holdt sin Ganger an
Og lod i Skridt den gaae;
Vidt udbredt steg et gyldent Land
Af Morgentaagen graa.

Dybt drog Hr. Authari sit Veir,
Ham tyktes Synet kjendt:
,,Nu aand kun frit, min Hjertenskjær!
Ret snart vor Flugt er endt.

,,Hin Eg, du seer, er Grændsevagt,
Og os den varsler Godt:
Hid naaer ei dine Frænders Magt,
Her raader anden Drot.''

Tilbage saae den Jomfru god
Imod de Bjerge blaa;
En Taare der i Øiet stod
Under de lyse Braa:

,,Og fik jeg paa min Brudefærd
Kun Egen her til Slot,
Enddog er du mig mere værd
End nogen Verdens Drot.''

Da lo Hr. Authari af Fryd;
Rask spored han sin Hest
Mod Egen frem, hvis grønne Pryd
Holdt tusind Somres Fest.

Fast krysted han Stridsøxens Skaft
Mens de forbi den foer,
Og hug en Gren med Kjæmpekraft
Fra Kronen ned til Jord.

Han peged over Skuldren hen
Paa Jorden, hvor den laa:
,,Hvert Barn kan her dig nævne den,
Hvis Øxe ramte saa.

,,Min fagre Brud, glem Sorg og Suk,
Og har jeg voldt dig Harm,
Trøst dig, og kjend paa dette Hug
Langbarderkongens Arm!''
</body>
</poem>

<poem id="reckee2017092533">
<head>
    <title>Persephoneia</title>
    <firstline>I Tidens første Morgen</firstline>
    <source pages="111-120"/>
    <quality>korrektur1,kilde,side</quality>
</head>
<body>
1.

I Tidens første Morgen,
Da Jorden frisk og sund,
Ukjendt endnu med Sorgen
Vaagned af Nattens Blund, —

Leged med Dans og Sange
Ved Klang af Lyrens Guld
Paa Nysas Blomstervange
Et gudebaaret Kuld.

Ved deres glade Latter
Sprang Løv og Blomst af Træer;
Demeters skjønne Datter
Var ypperst blandt dem der.

Da skjælved Land og Bølge:
Op fra den dunkle Jord
Med Rædsel i sit Følge
Den mørke Hades foer.

Af Skræk hver Jomfru bæved,
Mens han med Kjæmpearm
Persephoneia hæved
Op paa sin gyldne Karm.

Der hjalp ei Bøn og Klage;
Vildt fnøs det sorte Spand,
Saa jog han fort, tilbage
Til Underverdnens Land.

Et Skrig af hendes Kvide
Gav Bjerg og Dal igjen,
Og Vinden bar det vide
Til hendes Moder hen.

I Vester og i Øster
Søgte hun hendes Spor;
Men ingen Legesøster
Vidste, hvorhen de foer.


2.

Med Kummer vidt om Jorden
Demeter gik sin Gang,
Hun spurgte Blomsterfloren
Og Bjerg og Skov og Vang.

Men Ingen, Ingen kjendte
Voldsmandens Vei iløn,
Før hun i Nød sig vendte
Til Solen med sin Bøn:

Helios, for hvis Øie
Ei noget Værk er dulgt,
Han havde fra det Høie
I Dybet Sporet fulgt.

Hans Mildhed nægted ikke
Den Kummerfulde Svar;
Dog for hans Guddomsblikke
Var Daadens Løndom klar:

,,Kronidens strenge Villie,
Som ingen grunder ud,
Havde den fagre Lilie
Bestemt til Hades’ Brud.''

Da strakte hun i Harme
Sin Haand mod Himlens Borg
,,Vil Zeus sig ei forbarme
Over en Moders Sorg,

Da skal ei Blomsters Klynge,
Ei Græs paa Marken groe,
Ei Druer Ranken tynge,
Ei tærskes Ax i Lo, —

Da skal den Jord, han skabte
Til Hæder nys for sig,
Sørge for den, jeg tabte,
Og hade ham som jeg!''


3.

Høit fra Olympens Sale
Kroniden Jorden saae,
Hvis fordum grønne Dale
I Solen visnet laae.

Og op mod Guders Rige
Hørtes et Skrig i Nød
Fra tusind Slægter stige:
,,Vi hungre! Giv os Brød!''

Grant skued da den Høie,
Fuldbragt var Tidens Løb,
Hvis Maal han kjendte nøie,
Mens end den laae i Svøb, —

Han, Lykkens milde Giver,
Der saae med Guddomsblik,
At uden Vexlen bliver
Til Kval hver Fryd, vi fik.

Og flux til Hades sendte
Han Hermes ned med Bud
For Jomfruen at hente
Fra Underverdnen ud.

Dybt bøied Skyggers Konning
For Møen sig med Tugt:
,,Del blot til Afsked, Dronning,
Med mig Granatens Frugt!''

Han bad saa blidt, — en Kjerne
Af Frugten kun hun tog;
Saa mod det lyse Fjerne
Med Hermes bort hun drog.

Snart henrykt atter hviled
Hun i sin Moders Favn,
Og hele Jorden smiled
Og jubled hendes Navn.


4.

Da mælte streng og rolig
Olympens høie Drot:
,,Nød du i Hades’ Bolig
En enkelt Kjerne blot, —

Da vandt han dig med Liste;
Din Frihed blev ei hel:
Af Aaret maa du friste
Hos ham en Trediedel.

De tvende skal du dvæle
I Guddomslysets Skjær;
Den ene maa du fjæle
Dig mellem Skyggers Hær.

Men hvergang du tør ile
Igjen mod Lysets Hjem,
Skal hele Jorden smile
Som nys, da du steg frem.''


5.

Kronidens Dom var fældet:
I evigt Vexelspil,
Dagskjøn og aldrig ældet
Hun hører Hades til.

Men hvor i Barndomsglæder
Hun leged før sin Leg,
Trindtom til hendes Hæder
Altre og Templer steg.

Og til den sære Mythe
Som dybe Tankers Tolk
Saaes i Eleusis lytte
Athens det ædle Folk.

Hvert Aar en Folketrængsel
Fra Hellas viden om
Fyldte i Andagtslængsel
Demeters Helligdom.

Hver Høst, naar hendes Datter
Igjen var Hades’ Gjæst,
Feired med Sorg de atter
Persephoneias Fest, —

Med Suk for den Forsvundne,
Med Offer og med Bøn,
Med Gravens Grønt omvundne,
Men dog med Haab iløn.

Og som en Røst man hører
Svagt i det dunkle Chor,
At gjennem Døden fører
Til Liv en Vei fra Jord.


6.

Længst Hellas’ Guder svunde
Og deres Templer sank;
End staaer vor Jord den runde,
End stiger Solen blank.

Hvert Foraar Skoven løves
Endnu i gjenfødt Pragt,
Hver Høst dens Skjønhed røves
Atter af Stormens Magt.

Men hvergang Aaret drager
Ind i sin Vinterborg,
Dele vi end med Klager
Demeters Modersorg.

Og hvergang Solen seirer
Over en Vinters Is,
Man Dattrens Gjenkomst feirer
Endnu paa gammel Vis:

Saavidt som Sangen klinger,
I Syden og i Nord
Sin Hyldest hende bringer
Det hele Sangerchor, —

Saa vidt som Blomster trænge
Af Jord i Øst og Vest,
Feires i Mark og Enge
Persephoneias Fest.
</body>
</poem>

<poem id="reckee2017092534">
<head>
    <title>Sophia Amalia</title>
    <subtitle>(En Protest)</subtitle>
    <firstline>To Kvinder, begge af høibaaren Æt</firstline>
    <source pages="121-123"/>
    <quality>korrektur1,kilde,side</quality>
</head>
<body>
To Kvinder, begge af høibaaren Æt,
Man nævner i samme Aandedræt
Og glemmer dem ingensinde;
Men Eftermælet har ulige delt:
Den kronede Dronning forglemmes helt
Over Taarnfangens ,,Jammers-Minde ''.

Vist var hun Barn af en haardere Tid,
Vist kunde hun været skaansom og blid
Og ringere Gjengjæld øvet,
Maaske ved Høisind beskjæmmet den,
Som sikkert, saalænge hun evned end,
Gad traadt hende selv i Støvet.

Hvo mægter vel nu at dømme derom?
En Større maa fælde den sidste Dom
Mellem hine to stærke Kvinder,
Som, begge rundne af Fyrsteblod,
Med lige Stolthed og Kløgt og Mod
Stredes paa Samfundets Tinder.

Men Eet skal mindes: Mens Ulfeldts Viv
Med dem, som forraadte Danmarks Liv,
Tog Ly af Svenskernes Hære,
Mens Kongen selv, som en jaget Fugl,
Knap vidste for sig og sin Mage Skjul,
Var hun, hvor hun burde være.

Det skal ikke glemmes, at hun holdt Stand
Med den, som tro imod Krone og Land
Valgte at døe i sin Rede, —
At en tydskfødt Dronning var Danmark god,
Mens Børn af dets eget, ædleste Blod
Som Fjender imod det strede.

Det skal ikke glemmes, hin Vintertid,
Da kun Kjøbenhavn var Danskens Lid
Og Danmark inden dets Volde,
Hin Tid med Blod- og med Flammedaab,
Saa fuld af Nød og saa tom for Haab,
At Manges Hjerter blev kolde, —

Hin Stund, til det sidste Terningkast,
Da Riget Carl Gustav af Haanden brast
I Stormen og Nærkampsgløden, —
At da red hun, mens Kuglerne sang,
Mellem Mænd paa Volden sin modige Gang
Og lærte dem trodse Døden.

Og grønnes efter tohundred Aar
For Danmark endnu en nyfødt Vaar,
Mens end vi som Danske kjendes,
Og vaier end Flaget for Mænd idag
Med Villier og Tro paa Danmarks Sag,
En Part af Æren er hendes!
</body>
</poem>

<poem id="reckee2017092535">
<head>
    <title>Østerlandske Sagn</title>
    <subtitle>(Efter Mas’ûdî.)</subtitle>
    <firstline>Da de stolte Sasanider</firstline>
    <notes>
        <note>Abul Hasan Ali Ibn Husain Ibn Ali Al-Masu'di (أبو الحسن ، علي بن الحسين المسعودي, ca. 896-956) var geograf, forfatter og historiker og kendt som den arabiske Herodot.</note>
    </notes>
    <source pages="124-132"/>
    <quality>korrektur1,kilde,side</quality>
</head>
<body>
I.

Da de stolte Sasanider,
Vidt berømt for Glans og Pragt,
I forsvundne, gyldne Tider
Raaded over Persiens Magt, —

Medens Himlen rigt velsigned
Hver en Daad i Krig og Fred,
Da, som aldrig før, man ligned
Riget ved et Blomsterbed.

Smykt med Haver, underfulde,
Templer og Paladsers Rad,
Stod, hvor Tigris’ Strømme rulle,
El Madâïn, Fyrstens Stad.

Om hvad Kunst og Rigdome evnede,
Vidt og bredt gik Ry derfra;
Skjønnest dog af Alt man nævned
Kongens Slot, Iwân Kesrâ.

Samlet fra Alverdens Kanter
Smykked Herskersædet der
Pannas ædleste Demanter,
Bahreins rige Perlehær.

Guld fra Skytherlandets Miner,
Mosaiker fra Byzants,
Ceylons glødende Rubiner
Til ,,den hvide Sal'' gav Glans.

Lig et Snebjerg over Staden,
Som af Aandehænder gjort,
Kneiste Marmelstens-Façaden
Med sin hvalte Kæmpeport.

Og fra Slottets rige Haver
Tusind Moschusrosers Duft
Steg tilveirs som Offergaver
Til den evigklare Luft, —

Did engang paa fjerne Reiser
Kom et Bud fra Justinian,
Som med Hverv fra Græklands Keiser
Gjæsted Kong Anuschirwân.

Mens med Undren skarpt og nøie
Han besaae og forsked Alt,
Pludseligt hans Kjenderøie
Paa et selsomt Billed faldt:

Der, i Haven foran Slottet
Med dets marmorskjønne Mur
Laa, som det dens Skjønhed spotted,
Et forfaldent, usselt Skur.

,,Hvad er dette for en Rønne,''
Spurgte han, — ,,der synes bygt
For at skjæmme kun den skjønne
Udsigt her med noget Stygt?''

,,Visselig,'' hans Fører svared,
,,Denne Plet gjør Kongen Tort;
Ikke Guld han vilde sparet,
Hvis han kunde faae den bort.

,,Dog hin jammerlige Hytte
Er dens Eiers Paradis;
Hverken sælge eller bytte
Vil hun den for nogen Pris.

,,Og da for en fattig Enke
Gud har Kongen sat som Skjold,
Vil han ikke Retten krænke
Ved at tage den med Vold.''

Maalløs og forbauset Gjæsten
Lytted til sin Førers Ord.
Medens til det christne Vesten
Fuld af Skam hans Tanke foer.

,,Da'' — han udbrød — ,,maa jeg sige,
Efter det, du har fortalt,
Denne Plet i Kongens Rige
Tykkes skjønnest mig af Alt!''


II.

Persiens Magt var svundne Drømme,
Dets Palads kun Uglers Hjem;
Seierrigt ved Tigris’ Strømme
Skjød Chalifens Bagdad frem.

Med Prophetens Sværd ved Side
Hersked i den stolte Stad
Harun ar-Raschîd, som vide
Skrev sit Navn i Sagn og Kvad.

Dog for alle Folk og Tider
Skrev til Østens Pryd og Gavn
End de ædle Barmekider
Ind nær hans et Persernavn, —

Jahjâ, som hans Raad forskjønned,
Fadhl, hvis Sværd var Fjenders Nød,
Dschafar, — dem han siden lønned
Slet med Lænker og med Død. —

Falden var for Bøddelsværdet
Dschafar, mens hans Broder end
Og hans Fader, syg, graahærdet,
Fangne slæbte Livet hen.

Engang Harun da sin Ganger
Standsed ved Iwân Kesrâ,
Og med Svig mod sine Fanger
Sendte han et Bud derfra:

,,Beder Jahjâ nu at raade
Mig, som bedst han kan og veed:
Slottet er til ingen Baade;
Bør det ikke rives ned?'' '

Men fra Borgens mørke Fængsel
Svared Gubben, aldersgraa,
Fast endnu trods Nød og Trængsel
,,Sig, jeg raader, lad det staae.''

Og Chalifen knytted Haanden:
,,Ha, jeg fatter det og veed,
Endnu skuer han i Aanden
Perserdømmets Herlighed, —

,,Endnu beder den Forræder
Skjult for det til Solens Gud;
— Nu, det Tegn paa deres Hæder
Skal forgaae, saa er mit Bud!''

Flux med Brækjern, Hammer, Stage
Blev til Værket sat en Flok;
Dog i Uger og i Dage
Trodsed dem hver Kjæmpeblok.

Til Chalifens Fyrstehaller
Der omsider Budskab kom:
,,Herre, før end Muren falder,
Bli’er din Pengekiste tom!''

Raadvild ar-Raschîd da sendte
Fangen Bud; og med Besked
Spørgeren tilbagevendte:
,,<i>Hvad</i> det koster, riv det ned.''

Da til Haruns Pande stige
Skued man det vrede Blod:
,,Gak tilbage, byd ham sige
Grunden til hans Vankelmod!''

Atter til den skumle Bolig
Spørgsmaal kom; — ,,I Allahs Navn!''
Svared Jahjâ fast og rolig,
,,Jeg har raadet til hans Gavn, —

,,Først at skaane dette Minde
Til at melde om en Drot,
Som har kunnet overvinde Dem,
der bygged sligt et Slot.

,,Har ei Fyrsten handlet efter
Raadet, men sig selv til Men
Alt med Værket prøvet Kræfter,
Bør ei levnes Sten paa Sten.

,,Ilde for hans Ry det tyktes,
Om det rundt i Verden hed:
Hvad af Perserkongen bygtes,
Kan ei Harun rive ned.'' —

Tredie Gang kom Bud med Ordet
Til de Troendes Emir,
Hvor han sad ved Tavlebordet,
Smykt med Perler og Sapphir.

Mørk han skjød sin Stol tilbage,
Kasted om det gyldne Bræt:
,,Straffe Gud ham alle Dage!
Denne Mand har altid Ret!''
</body>
</poem>

<poem id="reckee2017092536">
<head>
    <title>Kong Knud</title>
    <subtitle>10/7 1086 - 10/7 1886</subtitle>
    <firstline>Henrundne er ottehundrede Aar</firstline>
    <source pages="133-136"/>
    <quality>korrektur1,kilde,side</quality>
</head>
<body>
Henrundne er ottehundrede Aar
Fra det, hvor hans Billed tegnet staaer
Med Blod mellem Danmarks Minder;
Halv Viking, halv Munk, men Intet helt;
Sært mellem For- og Eftertid delt
Som en Bro han begge forbinder.

Hvad gjorde, at dog hans Færd blev halv,
Han, for hvis Kraft Erobreren skjalv
Paa Englands, røvede Throne?
Svigtede Modet tilsidst i hans Bryst,
Hvadeller drev ham en sælsom Lyst
At vinde Martyriets Krone?

Hvad voldte vel, at han fast med Skam
Udgjød sit Blod som et Offerlam
Paa Altret i Albans Kirke,
Mens end han eied en Helteflok
Og selv havde Kraft og Tanker nok
Til end at leve og virke?

Hvi foer han ei hjem til sit Roskildbo,
Hvor Landets Bedste ham end var tro,
Mens Veien did stod ham aaben?
Hvi valgte han frit sin Martyrdaab,
Dengang han mødte hin Oprørshob
Ene med Fromheds Vaaben?

Hvi svigted han selv sin Hird fuldgod,
Som, faa i Tal, men desfler i Mod,
End vilde for Kronen stride?
Hvad tænkte han paa, mens han Psalmer sang,
Istedenfor kjækt at hugge en Gang
Eller falde ved Benedicts Side?

Mon han, som ellers ubøielig streng
Straffede Høi og Lav iflæng,
Som Retten monne forlange, —
Mon han, som aldrig gav Kjøb, tilslut
Selv troede Krone og Liv forbrudt
Mod dem, som blot var de Mange?

Tvivled han vel om sit Kald paa Jord,
Eller forstod han ei ret de Ord,
At Magten er given fraoven?
Vidste han aldrig selv, at en Drot
Er Andet end blandt sine Lige blot
Det høieste Træ i Skoven?

Og vidste han ei, at en Konges Ret
Er til hans sidste Aandedræt
At staae som Lovens Forkynder,
Staae som en Tavle med Høiheds Bud,
Hvis Ord til Dommer har ene Gud,
Ikke en Skare af Bønder?

Ingen veed det; — hans Saga staaer
End efter otte hundrede Aar
Med Runer, Ingen kan raade;
Klart straaler der for det forskende Sind
Ikkun et purpurrødt Helgenskin
Om Skikkelsens mørke Gaade.

Og over den lyser i Flammeskrift
Fra hans urolige Livs Bedrift
For Konger en varslende Lære:
Staa fast, om Alle er med eller mod,
For Sagen, du selv finder ren og god;
Men falder du, fald med Ære!

Og strides atter i Danmarks Land
Om Magten og Retten Mand mod Mand,
Og Tvivl og Splid er tilhuse,
Gud skjænke det Konger at lide paa!
Pris være den Ene, som fast vil staae,
Mens Bølgerne om ham bruse!
</body>
</poem>

<poem id="reckee2017092537">
<head>
    <title>Et Syn</title>
    <subtitle>D. 9. Mai 1864 — 16. Mai 1887</subtitle>
    <firstline>Mulm hviled over Landet</firstline>
    <source pages="137-141"/>
    <quality>korrektur1,kilde,side</quality>
</head>
<body>
Mulm hviled over Landet,
Mens jeg ved Havnen stod;
Forneden skvulped Vandet
Kun sagte ved min Fod,
Og op mod Nattehimlen
Jeg skimted fjernt og nær
I svage Omrids Vrimlen
Af Master og af Ræer.

Men ude midt i Løbet
Det var, som Mørket veg,
Og frem af Skumringssvøbet
Et selsomt Syn der steg:
En Snekke, rank, tremastet,
Fuldrigget, for mig laa;
Vidt om den Havet kasted
Som Morild Glans derpaa.

Sært gammeldags mig tyktes
Dens Reisning og Skablon;
Af Guld og Snitværk smyktes
Dens Hæk og Gallion;
Malmstykker langs dens Side
Skinned fra Stevn til Speil,
Og maaneagtigt hvide
Lyste de brede Seil.

Da, saae jeg, tyst mod Stranden
En Gig fra Skibet gled;
Nær Broen Styresmanden
Sig reiste, høi og bred;
Som Klang fra gamle Dage
Trængte til mig hans Ord:
,,Meld, vi har Bud at tage
<i>Den Sidste</i> med ombord!''

Sært for mit Blik i Natten
Saae Baadens Mandskab ud;
Jeg skimted Fjer i Hatten,
Brystharnisk, Gyldenskrud.
Da ned ad Broens Trappe
Tyst som en Aand og bleg,
Svøbt i en prunkløs Kappe
En Olding ensom steg.

Dog stolt hans Hoved kneiste,
Lyn fra hans Øie skjød,
Da Hver og En sig reiste
Og taus Velkommen bød.
Og mens han tren i Baaden,
En Glans omkring ham laa,
Som klared for mig Gaaden
Ved Synerne, jeg saae:

Henfarne Kjæmper bolde
Jeg kjendte, halvt med Skræk,
Vessel og Skram og Trolle,
Niels Juels de store Træk, —
Og aned, hvo i Choret
<i>Den Sidste</i> var, der kom,
Som støt tog Plads ved Roret
Og vendte sig ei om —;

Den Sidste, som har skjænket
Vort Land en Mindedag,
Den Sidste, som har lænket
Lykken til Danmarks Flag,
Den Sidste, som lod skrive
I Luer over Sø:
,,Her vil de Danske blive
Og seire eller døe!''

Den Sidste, som sin Fjendes
Jernhandske haardt har klemt,
Den Sidste, som skal mindes,
Naar denne Slægt er glemt,
Den Sidste, som vor Hæder
Lod tordne fra sin Stavn,
Saa Vesterhavet kvæder
Ved Helgoland hans Navn. —

Ei Ord, ei Lyd man hørte;
Han sad med Haand paa Ror;
Bort Baaden gled, som førte
Den Sidste nu ombord.
Det glimted fra Fregatten,
Hvid Røgen stod i Sky,
Mens Synet svandt i Natten
Ud mod det fjerne Gry.
</body>
</poem>

<poem id="reckee2017092538">
<head>
    <title>Viceadmiral Eduard Suenson</title>
    <firstline>Der gik et Suk gjennem Danmarks Land</firstline>
    <source pages="142-144"/>
    <quality>korrektur1,kilde,side</quality>
</head>
<body>
Der gik et Suk gjennem Danmarks Land
Og over dets Belter og Sunde.
Hvem var det, vi misted nys? En Mand,
Som Danskens Ry paa det stride Vand
Har meldt med flammende Munde,
Hvis Navn er skrevet paa Verdens Sø,
Hvis Minde hos os kan aldrig døe.

Han kunde ei bøie vor Skjæbne haard;
Det laa ei i Menneskers Evne;
Men dog var han den, som bar høit i Gaard
Den feireste Krans af hin mørke Vaar
Hjem fra det blodige Stævne,
Som i vort Bæger i bittrest Nød
Den eneste lindrende Draabe gjød.

Og <i>ham</i>, som siden, hvor Laurerne groe,
Ved Lissa dem vandt om sin Pande,
Ham lærte han fra sin Commandobro,
At Dansken kjender af Kaar kun to
I Dyst paa de brusende Vande:
At her end Veien til Seir han veed;
Hvis ei, — saa kun Vei tilveirs eller ned.

Dog nu, mens Dannebrog sidste Gang,
Den Dug, han værged med Hæder,
Sorgfuldt sænket og halvt paa Stang
Hilser ham paa hans Vandring lang
Mod fjerne, lysere Steder,
Hvor ingen Strid man om Grændser veed,
Hvor Fjender kan mødes i Enighed, —

Her, mens vi flokkes om Heltens Grav
Og Sindet til Vemod stemmes,
En Blomst af den Seierskrans, han os gav,
Tør vies den Slagne, kjæk og brav,
Af hvem hans Hæder ei skjæmmes;
Og det skal siges, at Tegetthoff
Og han var Kjæmper af samme Stof.

Det var paa Corfu, Aaret dernæst,
De To skulde sammen findes;
Der feired ,,Schwarzenberg''s Chef en Fest,
Da han havde vor fra ,,Niels Juel'' til Gjæst,
Og taled Ord, som skal mindes:
,,Fra sidst, vi mødtes, var det min Trang
At trykke <i>Seirherrens</i> Haand engang!''

De mødes igjen, — paa den fjerne Strand,
Hvor intet Nag dem vil følge,
Mens vi vemodigt ved Gravens Rand
Spørge: Naar rider hans Eftermand
Igjen med Seir over Bølge?
Saa følge Æren hans Minde her
Og Fred ham hisset i Morgenskjær!
</body>
</poem>

<poem id="reckee2017092539">
<head>
    <title>Chr. K. F. Molbech</title>
    <firstline>Saa lukkes Graven, — Døren glider til</firstline>
    <source pages="145-148"/>
    <quality>korrektur1,kilde,side</quality>
</head>
<body>
Saa lukkes Graven, — Døren glider til
Imellem os; det hjælper ei, vi banker;
Stængt er det nu for os, det Væld af Tanker
Med Phantasiens Glød og Viddets Spil.
Det ranke Digterskib er lagt for Anker,
Og aldrig mer det vidt ham bære vil;
Dets Flag er sænkt, dets Orlogstid er omme;
Nu veg han, — han, som aldrig veg en Tomme.

Det var ei Svaghed; ungt hans Hjerte slog
For Alt, hvad nogentid til Hjerter talte;
Ei Jordens Støv, ei Frost dets Lue kvalte,
Skjøndt Livets Vinter Spor paa Panden drog.
Og dog kom Aar tilsidst, da Sorg sig malte
I Øiet, hvergang han i Strengen tog,
Naar Musen kaldte ham med Syner rige,
Og, naar han fulgte, syntes bort at vige.

Da var der Kval og Uro i hans Sind,
Da kunde tidt et Suk fra Hjertet stige
For Tabet af hans vide Ungdomsrige,
Som mer og mer Natmulmet hylled ind.
Dog mellem Skyernes forrevne Flige
Fremglimted fjernt et Gry med Purpurskin,
Jo mer hans Længsel efter Skjønhedslandet
Med Evighedens lyse Haab sig blanded.

Saa kom en Vaar. End stod med nøgne Kroner
Den tause Skov, som om dens Liv var slukt;
Men, vakt før den, hans Flammesjæl til Flugt
Slog Vingen ud igjen mod Lysets Zoner:
Den Kilde, som han troede selv, var lukt,
Sprang frem med Et i fulde Sølvertoner,
Og Sang paa Sang fremvælded fra hans Indre
Med Perlers Glans, som efter ham vil tindre.

Det rev ham med; men kun en Stund, en føie,
Da sank fra Strengelegen mat hans Haand,
Mens Musen i sit hvide Klædebon
Veg langsomt, vinkende, imod det Høie.
End fulgte hende længselsfuldt hans Øie,
End vred i Lænken sig hans stærke Aand,
Mens, stadigt stigende imod det Fjerne,
Tilsidst hun sammen flød med Morgnens Stjerne.

Det mørknedes omkring ham; tung og graa
Drog Taagens Vold sig om hans Fængsel sammen;
End brød ei ude Blomst og Løv af Stammen,
End blev i Maaneder ei Himlen blaa;
Vildt, i hans Indre brændte Sygdomsflammen,
Mens hvileløs paa Leiet strakt han laa;
Dog som en Seers fast og klart hans Øie
Var rettet end mod Stjernen i det Høie.

Tilsidst det kom, det Pintse-Morgengry,
Der gjød sin Flammedaab udover Vangen,
Da Solen steg i Pragt foruden Sky,
Og Lænken brast, som holdt Naturen fangen;
Da løfted Vingen ham med Et paany,
Han sang ei mer, han lytted kun til Sangen;
Det drog som aldrig før, — og solomstraalet
Gled selv han vaagen, stille bort mod Maalet.

Min Ven og Lærer fra min Ungdoms Aar,
Du, hvem jeg her vil savne mest af Alle,
Jeg har ei Ret saalidt som Magt at kalde
Din Sjæl tilbage fra den Vei, du gaaer.
Men hvis dig end en jordisk Tanke naaer,
Som Himlens fjerne Lys til Jord kan falde,
Gid denne Blomst, som paa din Kiste lægges,
Hos dig i evig Vaar maa gjenopvækkes!
</body>
</poem>

<poem id="reckee2017092540">
<head>
    <title>Ridder von der Recke</title>
    <firstline>Hvor Volmefloden tømmer</firstline>
    <notes>
        <note>* Se Gesch. d. Herren v. d. R. (Breslau 1878) S. 107, hvor andre Kilder finder anførte.</note>
    </notes>
    <source pages="149-156"/>
    <quality>korrektur1,kilde,side</quality>
</head>
<body>
Hvor Volmefloden tømmer
Sig i den blanke Ruhr,
Øverst paa Klippen drømmer
Endnu en gammel Mur;
Vidtud i Øst og Vester
Over den fagre Egn
See end de stolte Rester
Af Borgen Volmestein.

Urokket Taarnet speider
End over Bjerg og By,
Som det i Fred og Feider
Gav Slægten Væxt og Ly.
Over dets Kæmpetinde
Skred hen sexhundred Aar;
Nu groer kun Græs derinde
Og Sagn i Borgens Gaard.

Det hvisker om de bolde
Grever af Volmestein,
Hvis Bannere og Skjolde
Bar Kløverbladets Tegn,
Det nævner Pryd for Stammen
En Helt, som bar sin Brud,
Alene, gjennem Flammen
Af Røverreden ud.

Det klinger endnu dæmpet
Om Bægre, som er tømt,
Om Arme, som har kjæmpet,
Om Hjerter, som har drømt,
Om Dans, som gik paa Tillie,
Om Jagt og Feidebud,
Men mest om Slægtens Lilie,
Agnes, dens sidste Skud:

I Keiser Ludvigs Tide
Holdt Hus paa Volmestein
Grev Diedrich, æret vide
Over den Mark’ske Egn.
For Slægtens Magt at stække
Hans Grande, stærk og bold,
Goddert, Ridder af Recke,
Drog frem med Avindskjold.

Stridt blev fra Dal til Tinde
Og veget Fod for Fod;
Dog Lykken dennesinde
Gik Borgens Mænd imod.
Tilsidst sig fandt dens Herre
Bag Muren indelukt,
Saae Fjenden Veien spærre
Og Haab om Bistand slukt.

Med Gru hans unge Datter
Fra Gluggen Striden saae;
Der mødte Blikket atter
Den Helt, hun tænkte paa.
Før saae hun ikkun skinne
Ved festlig Leg hans Skjold;
Nu gjæsted gram som Fjende
Han hendes Hjem med Vold.

Let blev dog ei at tage
Det stærke Volmestein;
Skudfast det gav tilbage
Hver Sten- og Pileregn;
Og først da Hungers Plage
De Gjæve knuged haardt,
De bad om Lov at drage
Med ærligt Leide bort.

,,Det jer forundt skal være,''
Gav Goddert Svar paastand;
,,Hvad Gods Enhver kan bære,
Han med sig tage kan.
Dog mærk, paa det I føre
Formeget med jer ei,
At mig skal det tilhøre,
Som falder paa jer Vei.'' —

Det var ved aarie Morgen,
Da Porten op man slog,
Og ud fra Klippeborgen
En Skare sorgfuld drog.
Tungt skred den over Græsset
Ad Bjergets krumme Sti
Med sære Byrder læsset
De Seirende forbi.

Vist under Brynjens Ringe
Dybt brændte Harmens Glød,
Naar Fjenden ei saaes tvinge
Et Smil ved deres Nød.
Med Et dog tvang et Skue
Hvert Smil fra Læben ned,
Da gjennem Portens Bue
Borgherren langsomt skred.

To Skatte han alene
Tog med i Sorgen svar:
Sit Skjold, det pletfrie rene,
Paa venstre Arm han bar;
Som ved sin Vagt beskyttet
End lyste Mærket stolt;
Ved høire Haand han støttet
Den væne Datter holdt.

Med Panden bleg og sænket,
Men end i Nøden fast,
Ei nogen Fjende skjænked
Hun blot et Øiekast.
Tyst vandred fremad begge
Forbi den barske Hær,
Hvor Ridderen af Recke
Stod lænet til sit Sværd.

Fastgroet, som en Bøie
Var smedet ham om Fod,
Han fulgte med sit Øie
Det unge, fagre Blod;
Dog, som om Blikket brændte
Og useet drog med Magt,
Mod ham med Et hun vendte
Sit eget, sky, forsagt.

Og, som et Lyn saa fage
Slaaer ned et Abildtræ,
Hun veg et Skridt tilbage,
Hun snubled, sank i Knæ.
Men før et Nu fik Ende,
Var Goddert hende nær,
Hans Arme løfted hende:
,,Mit er, hvad falder her!''

Maalløs, med mørke Blikke
Hr. Diedrich for dem stod;
Dog Spot ei tyktes ligge
I Fjendens aabne Mod.
Han saae ham Haanden strække,
Et Smil drog om hans Mund, —
Og Striden mellem begge
Var endt i samme Stund.

Kort Savnet blev for Borgen
Af hver en husvant Gjæst;
I Glæde drukned Sorgen
Ved Agnes’ Bryllupsfest.
Endnu om Pagten minder
En Stamme rig og bold,
Og Kløverbladet skinner
End hegnet i dens Skjold.
</body>
</poem>

<poem id="reckee2017092541">
<head>
    <title>Numburgs Mur</title>
    <firstline>Paa Numburg Landgrev Ludvig</firstline>
    <notes>
        <note>* Bechstein, Deutsches Sagenbuch, 1853 (Nr. 454).</note>
    </notes>
    <source pages="157-161"/>
    <quality>korrektur1,kilde,side</quality>
</head>
<body>
Paa Numburg Landgrev Ludvig
Sad herrestolt og trygt;
Med Taarn og Spir og Svaler
Stod Borgen nylig bygt.
Vidt over Thüringlandet
Den skued fra sin Tind,
Saa fast som ,,Jern-Ludvigs'',
Dens Herres, eget Sind.

Nu i den fagre Sommer
Den straaled, smykt til Fest
For Tydsklands Keiser Fredrik,
Hans Maag, som der var Gjæst.
Trindt om den gulned Agren
I Fred med den som Vagt,
Mens Hoffet korted Tiden
Ved Gjæstebud og Jagt.

Paa Svalen Barbarossa
Hos Borgens Herre stod;
Med kyndigt Blik han maalte
Dens Væxt fra Tind til Fod:
,,Vel har du bygt, min Frænde,
Din Borg med Sal og Bur;
Kun tykkes det mig Skade,
At den har ingen Mur!''

Gjenmæled Landgrev Ludvig:
,,Jeg har ei Trang dertil;
Men i en Hast kan Muren
Staae bygt, saasnart jeg vil.''
Hans Gjæst sit Hoved rysted:
,,I Hast kan knap det skee.''
Dog Svaret lød: ,,Jeg bruger
Mindre end Dage tre.''

,,Umuligt!'' udbrød Fyrsten,
,,For kort blev Fristen, Mand,
Om saa du hid fik stævnet
Hver Murer i mit Land!''
Men Jern-Ludvig smiled:
,,Som sagt, hav ingen Sorg;
Paa trende Døgn skal Muren
Staae færdig om min Borg.''

Skalmeier klang og Vinen
Gik perlende om Bord,
Mens ilsomt vidt om Lande
Borgherrens Lønbud foer.
Man saae ei Stene slæbes,
Ei Travlhed eller Hast,
Imens ved Leg og Bægre
Ordskiftet glemtes fast.

Det var paa tredie Dagen
I aarie Morgenstund,
Da vaktes Barbarossa
Paa Leiet af sit Blund
Ved Hovedgjærdet bøiet
Landgreven for ham stod:
,,Nu vaagn og se, Hr. Keiser,
Om ei min Mur er god!''

Op sprang da Keiser Fredrik
Og korsed sig dertil:
,,Hvis ikke nu du lyver,
Har Djævlen her sit Spil!''
Barsk steg han ned ad Trappen
Med sammentrukne Bryn;
Med Et hans Pande klared
Sig ved et uvant Syn.

Thi rundt om Borgen drog sig
En Mur som hamret Staal
Af stærke Mænd i Plader
Fra Isse ned til Saal.
Som Sten i Muren tause
Ridder ved Ridder stod;
Han saae ei En at fattes
Af Landets bedste Blod.

Og hvor hans Blik ham viste,
Der trængtes til et Taarn,
Skudt frem blandt dem sig høined
En Greve ædelbaarn:
Schwarzburg og Gleichen, Stolberg,
Mansfeld og mange Fler
Var her, hvad ellers bygget
Af Sten og Kalk man seer.

Trindt straaled Adelsmærker,
Som Roser groe af Torn,
Hist Orlamündes Løve
Her Salzas Vædderhorn;
I tusind Hjelme speiled
Sig Gryets Purpurbrand,
Og hvert et Banner flagred,
Som vinked det: Kom an!

Da udbrød Barbarossa:
,,Nu, ved mit Kongesværd!
Ei saae jeg nogensteder
Saa stolt en Mur som her.
Sligt Bolværk om en Fyrste
Opveier Vold og Grav;
Hav Tak, min bolde Frænde,
For Lære, du mig gav!''
</body>
</poem>

<poem id="reckee2017092542">
<head>
    <title>Guds Krig</title>
    <firstline>I Bremens Stad er der Nød og Sorg</firstline>
    <notes>
        <note>* Duntze, Gesch. d. Stadt Bremen (II, S. 163). Begivenheden fandt Sted 1350.</note>
    </notes>
    <source pages="162-165"/>
    <quality>korrektur1,kilde,side</quality>
</head>
<body>
I Bremens Stad er der Nød og Sorg,
Haardt trænges den ude og inde:
Hr. Moritz, Greve af Oldenborg,
For Porten staaer som dens Fjende.
Mensvorne Raadet og Borgerne der
Er traadt hans Ære og Ret for nær
Og har ei ænset hans Klage;
Nu kommer han rustet med Ild og Sværd
For Retten med Magt at tage.

Ned rulied fra Nord en Bølge af Jern
Mod Bremens trodsende Mure;
Der holdt imod den ei Diger og Værn,
Der hjalp ei Vagt eller Kure.
Og stred end Borgernes Flok med Mod,
Og maatte end Fjenden kjøbe med Blod
Sin Vei over Byens Agre,
Dog stadigt nærmere Fod for Fod.
Saaes Oldenborgs Banner flagre.

For Osterthor efter vunden Seir
Lod Greven sin Ganger springe;
Paa Byttet sikker slog der han Leir;
Ham lysted kun lidt at tinge.
Fra Byens Mur Forsvarerne saae
Forstaden i Luer mod Himlen staae
Og hørte Bjelkerne brage;
Da svandt alt Mod hos de sidste Faa,
Som havde en Rest tilbage.

Thi inde hused end større Nød
End Fjendernes Sværd og Flammer:
Usynlig vandred ,,den sorte Død''
Sin Gang fra Kammer til Kammer.
Som Ax for Høstmandens Slag at see
Sank Tusinder, meiet af Pestens Le,
Og Rædsel sig gjød over Alle,
Til fast det tyktes den mindste Ve
For blanke Vaaben at falde.

Da blev et Speiderbud Moritz bragt;
,,Hr. Greve! blæs strax til Vaaben!
Paa Byens Mur er ei længer Vagt,
Og Porten selv fandt vi aaben.
Vi voved os ind — alt Liv er som slukt,
Døden har knækket al Kraft og Tugt;
Vil flux til vort Raad I lytte,
Da ligger en Skat nu som moden Frugt
Uden Sværdslag for os som Bytte.''

Med bøiet Hoved Grev Moritz stod,
Mens Hæren sig om ham flokked
Og Byttelystens voxende Flod
Alt Skarernes Krigstugt rokked.
Da mæled med Ære han der et Ord:
,,Er Stadens Jammer alt nu saa stor,
Helt svart er Uretten hævnet;
Men er den alt bøiet saa dybt til Jord,
Forvist har ei vi det evnet.

,,Gud Herren fører mod Bremen Krig,
Han rammer bag Mur og Skjolde;
Vist kunde han gjort os selv til Lig
Den Stund, han vilde det volde.
Og fandt I Byen for Mænd fast tom,
Det kjendes, at han som Betvinger kom
Før os, vor Agt at formene:
Vi tør ei røre hans Eiendom,
Thi hans er Byttet alene.''

Saa talte Greven; helt strengt han bød,
Og tause hans Mænd sig bøied;
Der blev ei Mere til Stadens Nød
Af Brand og af Hærgning føiet.
Flux skikked han Bud i Raadets Gaard;
Forlig han bød dem og gode Kaar;
Vel maatte hans Sind de kjende.
Saa lægtes atter de slagne Saar,
Og Ufred og Nag fik Ende.
</body>
</poem>

<poem id="reckee2017092543">
<head>
    <title>Guds Moder paa Marienburg</title>
    <firstline>Mens hundred Slotte sunke</firstline>
    <notes>
        <note>* Bechstein, Deut. Sagenb. (Nr. 261). Videre om Billedet hos Voigt, Gesch. Marienburgs (S. 129—31).</note>
    </notes>
    <source pages="166-174"/>
    <quality>korrektur1,kilde,side</quality>
</head>
<body>
Mens hundred Slotte sunke
I Grus for Tidens Tand,
End til idag det stolte
<i>Marienburg</i> holdt Stand.
Det er, som om det Billed,
Der foran Kirken staaer,
Gav Borgen evig Ungdom
I Hundreder af Aar.

Der staaer som før Vor Frue,
Underfuld lys og stor;
Høit over Vrimlen løfter
Sit Hoved hun fra Jord.
Langt over Mur og Tage,
Der som en fredlyst Kreds
Af hendes Magt blev skjærmet,
Guds Moder seer og sees.

Og vidtom blomstrer Landet
I Fred og Rigdomspragt,
Hvor midt i Nattens Mørke
Hun selv har Lyset bragt,
Hvor fra sin Naadeskilde,
Igjennem Ild og Blod,
Hun selv har ladet strømme
Velsignelsernes Flod.

Vidt skuer imod Østen
Det høie Billed end,
Af Morgensolen hilset,
Selv morgenskjønt som den.
Kun om dets Ophav, — Mestren,
Som Værket har fuldbragt, —
Fem Sekler har en Skumring
Med Aftenvemod lagt.

En unævnt Kunstner formed
I længst forsvunden Tid
Hint Værk til Stedets Smykke
Med al sin Kraft og Flid.
Ei taalte han, det rørtes
Af nogen Hjelpers Haand,
Mens langsomt ud det vikled
Sig af hans Tankers Baand.

Ei ved sin Id han mærked,
At Dagene blev Aar,
Som dryssed fler og flere
Sneflokker i hans Haar.
Dog stadig mer forklaret
Steg Himlens Dronning huld
For Jorden frem, omstraalet
Af Purpurpragt og Guld.

Tilsidst dog oprandt Dagen,
Da det blev spurgt og kjendt,
At Kunstnerhaanden havde
Et Levnets Storværk endt.
Af Mestrens Pris og Hæder
Var Verden om ham fuld,
Og nu som Løn ham vented
En Rigmands Skat i Guld. -

Forlængst var Nichen muret,
Under hvis Bue graa
Snart Værket skulde synligt
For tusind Øine staae. -
Der om Vor Frue skulde
Med gyldne Stjerner sat
Den mørkblaa Hvælving tindre
Som Sydens Julenat.

Nu var der kun tilbage
Et Døgn, — en Nattevagt,
Før Skjulet skulde falde
For al den høie Pragt.
Til Glædesfesten smykked
Sig travl den vide Borg;
Blot Kunstneren var ene,
Fortabt i trøstløs Sorg.

Hensunken stum i Stirren
Han i sit Værksted sad;
Han og hans Gjerning skulde
For stedse skilles ad.
Det syntes ham, hans Væsen
Med den var blevet Et;
Hvad Mer ham Livet levned,
Det ændsed han kun lidt.

Tyst Sandet sank i Glasset,
Kun Timer var igjen;
Med hver, der svandt, det var ham,
Som om en Drøm foer hen.
Udrunden med den sidste
Ham tyktes Livets Traad;
Og fra hans Øine strømmed
Et Væld af bitter Graad. —

Alt led det ud paa Kvelden,
Trindt Jorden gik til Ro;
Da tog han af sit Gjemme
Viede Kjerter to.
Foran vor Frue tændte
Han dem med sorgfuldt Mod;
Saa knæled han paa Flisen
Og bad ved hendes Fod:

,,Du veed det, Himmeldronning!
Mig lokked Gunst og Guld,
Da Værket jeg begyndte,
Af jordisk Attraa fuld.
Du veed og, at som Blade
Fra Kvist hvert Ønske faldt;
Alverden svandt omkring mig,
Din Naade blev mig Alt.

,,Du veed, at hvad jeg eied
Af Tankens Glød og Pragt,
Af Hjertets Tro og Varme,
Blev i dit Billed lagt.
Du veed, hvad Stort jeg evner
Paa Jord, med det er endt;
Du veed og, at min Ringhed
Har jeg i Værket kjendt.

,,Jeg følte ved min Syssel
Ei blot, du gav mig Fred:
I al min Id jeg sanded,
At du var selv derved,
At i min Haand du lagde,
Hvad Hjernen fatted knapt,
At ene dig jeg skylder
Det Høiste, jeg har skabt.

,,Du veed, min Kunst drak Styrken
Kun af dit Livsensvand,
At aldrig noget Større
End du mig fylde kan,
At aldrig anden Skjønhed
Kan løfte mig til Flugt,
At med den Traad, jeg slipper,
Er Lykkens Dør mig lukt.

,,Du veed, min Sjæl er runden
I dette Arbeid hen,
Du veed, naar det jeg mister,
Har Intet jeg igjen,
At jeg i Kunstens Riger
Som Betler vandre maa —
Guds Moder! lad mig ikke
I Armod nu forgaae!''

Men som sit Blik han hæved,
Halv blændet, taarefuldt,
Da syntes hende Billed
Som aldrig lyst og huldt.
Og lydløst — ganske langsomt
Dets Haand han løftes saae
Og pege gjennem Gluggen
Mod Nattehimlens Blaa. —

Saa laa han endnu længe
I Bøn, mens Natten skred;
Dens Stjernekrans var blegnet
Og Kjerterne brændt ned.
Blank Dagen steg i Øster;
Han knæled der som før,
Da festligglad en Skare
Aabned hans Værksteddør,

De løftede ham varsomt
Fra Gulvets Stene graa;
Han mærked dem ei komme,
Han hørte dem ei gaae.
Kun Sagnet har berettet,
Hvad da for dem var dulgt:
Guds Moder havde vinket
Og Mestren Vinket fulgt.
</body>
</poem>

<poem id="reckee2017092544">
<head>
    <title>Lykkeblomsten</title>
    <firstline>Paa Krainsberg, i Ruinens gamle Gaard</firstline>
    <notes>
        <note>* Bechstein, Deut. Sagenb. (Nr. 261). Videre om Billedet hos Voigt, Gesch. Marienburgs (S. 129—31).</note>
    </notes>
    <source pages="175-179"/>
    <quality>korrektur1,kilde,side</quality>
</head>
<body>
Paa Krainsberg, i Ruinens gamle Gaard,
Hvor Græsset grønnes frodigt mellem Stene,
Fandt tidt en Hyrde Ly i Høst og Vaar
Bag Murens Rest og Egepurlets Grene.
Did drev en Dag han atter sine Faar
Og tog sit Stade, som sædvanligt ene,
Mens Giet gjennemfoer den gamle Bolig,
Hvor hver en Sten og Urt var ham fortrolig.

Med Et dog fængsled noget Sært hans Blikke:
En Blomst af fremmedartet Væxt og Lød;
Det tyktes ham, dens Lige fandtes ikke
Blandt dem, som mylre frem af Jordens Skjød.
Et Sølvspind syntes om dens Blade ligge,
Og selsom Luftglans fra dens Bæger flød,
Hvor, lig en Stjernes Taarer, dybest inde
Syv Perler i et Purpurdyb saaes skinne.

Dog mens han uden Tanke paa den saae,
Blot fyldt af Undren, blev han sært tilmode:
Det var ham, som i Synet samlet laa
Al Fryd og Lykke, som paa Jorden boede.
Glemt var hans Kaar med Alt, hvad af dem groede
Af Nag og Avind, glemt hans Kjortel graa;
Fro sad han der, han fatted selv ei Grunden,
Med Syn og Sans af Blomstens Ynde bunden.

Det var et Nu, — knap tænkte han ved Sagen, —
Rask var den brudt og fæstet i hans Hat;
Men som han atter løfted Øiet brat,
Da stod for ham en Jomfru, skjon som Dagen.
Hun vinked, og af Angst og Fryd betagen,
Han fulgte hende mellem Sten og Krat
Ind mod Ruinens Væg, hvor Muren bued
Sig til en Dør, som aldrig før han skued.

Igjennem dunkle Gange frem hun skred,
Og endnu længer, gjennem vide Sale,
Hvor Trolddomslys fraoven syntes dale
Og Synet blændedes af Herlighed.
Han fulgte med, som gik han i en Dvale;
Tilsidst hun stille stod og peged ned,
Hvor Guldet saaes i store Kister ligge,
Og bød ved Vink ham: Tag, betænk dig ikke!

Gridsk styrted han sig paa det røde Guld;
Dog lidet vilde ham hans Iver fromme:
Ud dryssed Guldet af hver hullet Lomme;
Da faldt ham ind: Jeg har min Hattepuld!
Snart var den fyldt; han stod med Favnen fuld,
Alt bar han, hvad han kunde overkomme;
Da først lod hun sin Røst med Alvor høre:
,,Glem ei det Bedste!'' klang det for hans Øre.

Han saae sig om — hvad kunde han begjære?
Han fik jo Guld; om end med Sorg en Skat,
Langt Mere værd, han havde efterladt, —
Mer end han tog, han orked ei at bære.
Ei Noget saaes, som bedre tyktes være;
Kun Blomsten laa der, falden fra hans Hat;
Bort iled han for Dagens Lys at gjæste,
Mens end det bag ham klang: ,,Glem ei det Bedste!''

Men frem han fløi og lod sin Gang ei hemme;
Nu stod han alt paa Tærsklen, i det Frie;
Et Skridt kun over den, der var han hjemme;
Dybt drog han Veiret, Angsten var forbi.
Da med et Drøn faldt bag ham Døren i,
Men endnu fra det Fjerne lød en Stemme:
,,Du <i>havde</i> kunnet altid her mig gjæste;
Men Blomsten glemte du, — med den det Bedste!''

Bedøvet stod han — Døren var forsvunden,
Med den det røde Guld; hans Hat var tom.
Dag efter Dag han atter sorgfuld kom
At søge Blomsten; den blev aldrig funden.
Men Sagnet voxer endnu der af Grunden,
Og Vinden bær dets Hvisken videnom
Til hvert et Tag, hvor Lykken Bo gad fæste,
Med samme Varselsbud: Glem ei det Bedste!

Thi mangen Gang har Lykken selv i Naade
Sit største Pant i Daarers Hænder lagt;
Men fængsle den til varigt Gavn og Baade,
Det mægter ei den blotte Gridskheds Magt.
Den kræver Aand, som vil dens Tanke raade,
Et Sind, som daares ei af Guldets Pragt
Og ei i Prøvens Stund ved Himlens Gave
Sig taber i det Ydre og det Lave.
</body>
</poem>

<poem id="reckee2017092545">
<head>
    <title>Børnene paa Helmsand</title>
    <firstline>For Marsklandsfolket kom engang</firstline>
    <notes>
        <note>* Müllenhoff, Märchen etc. der Herzogthümer (Nr. 330).</note>
    </notes>
    <source pages="180-185"/>
    <quality>korrektur1,kilde,side</quality>
</head>
<body>
For Marsklandsfolket kom engang
En Tid med grufuld Nød;
Uaar med Dyrtid Svøben svang;
Der var ei Græs for Kvæg i Vang,
Ei Korn for Folk til Brød.
Og i den trøstesløse Dyst
Sank selv de Stærkes Mod,
Imens de følte Døden tyst
Sig nærme Fod for Fod.

Da kom i Büsum Sognets Mænd
Til Things at pleie Raad;
,,Skal Slægten,'' lød det, ,,frelses end,
Til Skjæbnen bli’er os blid igjen,
Saa kræves hurtig Daad.
For knap er Føden alt til dem,
Som pløie skal og saae,
Og mættes kan ei i vort Hjem
De hundred Munde smaa.

,,Vi kan ei døie her at see,
Hvordan de visne vil,
Ei hindre, hvad der dog maa skee;
Før lad os korte nu den Ve
Og lukke Oiet til.
Vi sætte Børneflokken ud
Paa Helmsands øde Ø;
Lad dem saa bjerges der, vil Gud,
Hvadeller hastigt døe.''

Vel mangen Sjæl var sorrigfuld;
Dog lød man Raadets Ord;
Tabt var al Tro paa Lykkens Huld;
Man bragte rask det hele Kuld
Af Puslinger ombord.
Saa foer til Øen man ihast,
Der satte man paa Land
For Vind og Veir den dyre Last
Og drog saa hjem paastand. —

Tungt sled sig for den seige Slægt
En Høst og Vinter hen;
Med Græs stod atter Engen dækt,
Og under Himlens Varetægt
Gav Agren Guld igjen.
Dog trægt og mørkt som aldrig før
Gik Livet der sin Gang,
Hvor aldrig fra en Hyttedør
En Barnestemme klang.

Og Alle grued for et Ord
At nævne, — Øens Navn,
Hvor, spredte paa den nøgne Jord,
Nu deres Smaafolk dækked Bord
For Krage og for Ravn.
Da løb en Dag paa Kysten ind
Et Skib med selsomt Bud,
Der fløi som Poppeldun for Vind
Vidt over Landet ud.

,,Vi kom herned,'' saa blev der sagt,
,,For Storm og oprørt Sø;
Nær Helmsand brødes Veirets Magt,
Det var, som havde Farten bragt
Os nær til Alfers 0.
Der leged Børn med Rosenkind
Paa Næs i Aftnens Skjær,
Som intet Pust af Slud og Vind
Kom nogentid dem nær.

,,Der saaes ei Kvinde eller Mand
Som deres Værn og Vagt;
Der saaes ei noget Skib ved Strand,
Ei løvrigt Træ, ei Hus paa Land
Til Ly mod Stormens Magt.
Smaafugle lig i sorgløs Fryd
De boltred sig paa Vang,
Og deres Stemmers Jubellyd
Vidt over Søen klang.''

Da fatted først hin Slægt fuldhaard,
Hvad hine Ord betød,
Som glemtes under tunge Kaar, —
At Mennesket, som skrevet staaer,
Ei lever blot af Brød.
Da stimed Alle ned til Strand
At heise Seil i Raa
Og foer til Øen ud paastand
At søge deres Smaa.

De fandt dem der, som det var sagt,
Omsust af Vaarluft blid,
Forsvarede ved Himlens Magt
I Glæde og i Sundhedspragt
Som fordum ingentid.
Med Fryd de førtes hjem igjen;
Dog der blev Lykken kort;
Som Sne i Haanden smelter hen,
Saa svandt den atter bort.

Lig Roser, naar en Sommerdag
Man bryder dem af Gren,
Saa, under Hjemmets lune Tag,
I Frænders Vold og Venners Lag,
De visned hver og en.
Knap blev en Frist de Ældre skjænkt
Til Glæden, ny og stor,
Før de med Taarer havde sænkt
De fundne Smaa i Jord.

De havde paa den øde Strand
Havt dækt for sig et Bord
Med Brød, at mætte Hungrens Tand,
Med Vin, at slukke Tørstens Brand,
Som voxer ei paa Jord.
De havde øst med frygtløs Hu
Af Væld, den aldrig seer;
De kunde ikke næres nu
Ved jordisk Føde mer.
</body>
</poem>

<poem id="reckee2017092546">
<head>
    <title>Kong Salomon og Døden</title>
    <firstline>Dengang en aldrig skuet Glans oprandt</firstline>
    <notes>
        <note>* Fortællingens Grundmotiv findes, ifølge en mig af Hr. Rabbiner D. Simonsen velvilligt meddelt Oplysning, i den babylonske Talmud, Tractat Sukkah, Cap. VI f. 53 a. En arabisk Variant er gjengiven i Hammers Rosenöl (I, S. 253); en tredie findes hos E. Mau, Alvor og Gammen (Kbh. 1855, Nr. 184); dens Kilde angives ikke.</note>
    </notes>
    <source pages="186-189"/>
    <quality>korrektur1,kilde,side</quality>
</head>
<body>
Dengang en aldrig skuet Glans oprandt
Med Salomon som Drot for Israels Rige,
Da han ved Ringens Magt Dæmoner bandt,
Og aldrig Lykken saaes fra ham at vige,
Da stevned did fra hver en Himmelkant
Ei blot de Ypperste blandt Dødelige,
Men Aander selv steg ned fra deres Sphære
For Visdom ham paa Herrens Bud at lære.

Og midt i Skaren, broget nok af Rang,
Af Ry og Herkomst som af Kjøn og Alder,
Der gik en Dag en selsom Gjæst sin Gang
Mod Thronen op i Kongens gyldne Haller,
En Alvorsskikkelse, hvis Aasyn tvang
Til Taushed baade Fyrster og Vasaller;
Det føltes grant, skjønt ei hans Navn blev nævnet,
At selve Døden her var mødt ved Stevnet.

Fra Thronen reiste sig Kong Salomon,
Ei saae ham Nogen undres eller frygte;
Af Hallen gik han, førende ved Haand
Sin Gjæst, og Ensomhed med ham han søgte.
Hvad da han taled med den stærke Aand,
Veed ingen Sjæl og gjætted intet Rygte;
Fra deres Møde blev til Tider sene
Et selsomt Frasagn levnet os alene.

Da Begge kom igjen ved Aftnens Skjær,
Bad Gjæsten: ,,Lad mig dine Sinder kjende!''
Og paa sin Herskers Vink sig ordned der
I Række Hofmandsskaren for de Tvende.
Mens Kongen nævned Navnet paa Enhver,
Et flygtigt Nik dertil saaes Døden sende;
Kun midtveis studsed han ved et,
mens nøie Han paa dets Bærer fæstede sit Øie.

Alt var det Nat; i Slummer Borgen laa,
Da Salomon gik til sit Sovekammer;
Med Et han saae en Yngling for sig staae;
,,Min Konge!'' bad han ham med Angst og Jammer,
,,Du veed, hvor grufuldt Døden paa mig saae,
Der stod et Rædselsbud i Øiets Flammer;
Forbarm dig! lad mig drage med dit Minde
Langt bort, saa langt, at ei han kan mig finde!''

,,Reis, naar du vil det saa,'' var Kongens Svar,
,,Dog sig, hvorhen du Orlov vil begjære.''
,,Min Hest,'' gjenmæled Ynglingen, ,,er snar;
Den skal inat til Askalon mig bære.
En Seiler til Ægypten ligger klar;
Om trende Døgn kan der jeg sikker være.''
,,Nu,'' svared Salomon, ,,drag bort i Naade
Og skjul dig der, om ellers Skjul kan baade. ''

Et Døgn var rundet; Døden havde Hast;
Mangt har paa Jorden han at tage vare;
Alt aanded frit, da efter stakket Rast
Han, fulgt af Kongen, gik for bort at fare.
Da spurgte hin ham end: ,,Sig, hvi saa hvast
Dit Blik har seet paa En i denne Skare;
Du slog en Vunde, som han sent vil glemme;
Hvi har hin unge Mand du villet skræmme?''

,,Saa var ei,'' svared Døden ham, ,,min Agt;
Ei vil jeg Gru til Gru med Forsæt føie;
Og havde han ei mødt mit Blik forsagt,
Han havde kun seet Studsen i mit Øie.
Mig undred Mødet her, hvor du har Magt;
Thi længst alt bød mig Herren i det Høie,
At jeg, naar tvende Døgn fra nu er endte,
Skal i Ægypten fjernt hin Yngling hente.''

Stum Kongen stod, mens som et Pust han saae
Guds Vældige, som Alt paa Jord betvinger,
I Taage hyllet mod det Fjerne gaae
Og svinde bort som ført af Taagevinger.
Han havde løftet Skjæbneslørets Graa -
Et Nu og bag det skimtet Herrens Finger;
Den Løndom, Døden der gav ham at bære,
Har Sagnet meldt, de Levende til Lære.
</body>
</poem>

<poem id="reckee2017092547">
<head>
    <title>Elke</title>
    <firstline>Paa en af Frislands Holme</firstline>
    <notes>
        <note>* Miillenhoff, anf. Skr. Nr. 222.</note>
    </notes>
    <source pages="190-194"/>
    <quality>korrektur1,kilde,side</quality>
</head>
<body>
Paa en af Frislands Holme
I Vesterhavets Brus
Havde engang en Jomfru
Et enligt Fædrehus.
Ung havde hun seet Fader
Og Moder lagt i Jord;
En Broder kun hun eied
Paa Havet fjernt ombord.

Han havde bedet hende,
Dengang han bød Farvel:
,,Lad ved dit Vindve Lampen
Staae tændt for mig hver Kveld
Og melde mig, naar engang
Jeg seer vor Kyst igjen,
At Søster Elke lever
Og venter her mig end.''

Derfor, mens tro hun røgted
Sin Dont i Livets Strid,
Det Løfte, som hun gav ham,
Hun glemte ingentid.
Ved Vindvet skinned Lampen
Hver Aften, fyldt paany,
At ei den skulde slukkes
Før Stjernerne ved Gry.

Men Dage randt og Uger,
Og Aaret gik paa Held,
Mens Lampen gjød sin Straale
Paa Havet ud hver Kveld.
Vidt blev omkring paa Kysten
Den lyse Rude kjendt,
Og mangen venlig Tanke
Til Elkes Hytte sendt.

Og mangen Sømand priste
Det kjendte Lys, hvis Skjær
I Mulm og Storm ham leded
Mod Hjemmet paa hans Færd.
Kun den, for hvem dets Lue
Hver Nat holdt trofast Stand,
Den vidtforreiste Broder,
Bar ingen Sø mod Land.

Dog aldrig bittre Tanker
I Elkes Sjæl drog ind,
Imens sin Dont hun røgted
Hver Dag med trøstigt Sind.
Og naar hun sent i Kvelden
Sov ind ved Havets Sang,
Var altid det med Tanken:
Han kommer nok engang!

Men Havet sang sin Vise
I mange, lange Aar,
Som bleged Elkes Kinder
Og graaned hendes Haar.
End gik hun, som hun pleied,
Og vented mild og from;
For Olie blev ei Lampen,
For Haab ei Sjælen tom.

Thi mens hun stille lytted
Til Søens dybe Brum,
Kun til en enkelt Stemme
Gav hendes Hjerte Rum;
I Vinterhavets Brusen,
I Sommerbølgens Sang
Een Tone kun hun hørte:
,,Han kommer nok engang'' -

Aar ud, Aar ind drog Lampen
Paa Hav sit Straalespor
Og meldte tyst for Verden
Om Kjærlighed, som troer.
Da fløi engang uventet
Et Bud med hurtig Flugt
Fra Mund til Mund i Kvelden,
At nu var Lyset slukt.

Og vidt sig bredte Rygtet
I Elkes Nabolav:
,,Den Ventede er kommen
Nu langveis over Hav!''
Flux samled sig ved Hytten
En Flok med venligt Sind
Og banked paa og traadte
Ad Stuedøren ind.

Men ingen Stemmer løde
Som ved en Glædesfest;
Den, som fornys var kommen Det
var en ordknap Gjæst.
De saae ham ei, — de følte
Kun lønligt, han var nær;
Og ensom, bleg ved Ruden
Saaes Elke sidde der.

Det brustne Blik end svæved
Flodbølgen fjernt imod;
Udbrændt ved hendes Side
Den slukte Lampe stod.
Det Haab, som aldrig sluktes,
Den Kjærlighed, som troer,
De havde baaret hende
Som Vinger bort fra Jord.
</body>
</poem>

</content>
</section>

<!-- Udeladt, da alle bemærkningerne bedst egner sig som digtnoter, hvilket de er tilgjort.

<prose id="reckee2017092548">
<head>
    <title>Efterskrift</title>
    <notes>
        <note>Efterskriftet findes i Kalliope tillige opdelt og indført ved de pågældende digte.</note>
    </notes>
    <source pages="195"/>
    <quality>korrektur1,kilde,side</quality>
</head>
<body>
Angaaende Motiverne til de episke Digte i Afsnittet III bemærkes Følgende:

Ridder v. d. Recke, se Gesch. d. Herren v. d. R. (Breslau 1878) S. 107, hvor andre Kilder finder anførte.

Numburgs Mur. Bechstein, Deutsches Sagenbuch, 1853 (Nr. 454).

Guds Krig. Duntze, Gesch. d. Stadt Bremen (II, S. 163). Begivenheden fandt Sted 1350.

Guds Moder paa Marienburg. Bechstein, Deut. Sagenb. (Nr. 261). Videre om Billedet hos Voigt, Gesch. Marienburgs (S. 129—31).

Lykkeblomsten. Bechstein, anf. V. (Nr. 752).

Børnene paa Helmsand. Miillenhoff, Marchen etc. der Herzogthümer (Nr. 330).

Kong Salomon og Døden. Fortællingens Grundmotiv findes, ifølge en mig af Hr. Rabbiner D. Simonsen velvilligt meddelt Oplysning, i den babylonske Talmud, Tractat Sukkah, Cap. VI f. 53 a. En arabisk Variant er gjengiven i Hammers Rosenöl (I, S. 253); en tredie findes hos E. Mau, Alvor og Gammen (Kbh. 1855, Nr. 184); dens Kilde angives ikke.

Elke. Miillenhoff, anf. Skr. Nr. 222.

Hvad angaaer den Maade, hvorpaa jeg i Universitetscantaten har nævnt Rasks Navn, tilføier jeg, at jeg ved en Leilighed, hvor det var mig overdraget at tale i Universitetets Navn, ikke troede mig berettiget til at lade en personlig Mening om ham komme tilorde. Her, hvor jeg befinder mig paa min egen Grund, holder jeg det for min Ret og Pligt engang at udtale, at jeg — for at sige det mindst Mulige om hans Person — langtfra anseer hans stærkt overvurderede Fortjenester af Videnskaben for at være istand til at opveie den ubodelige Skade, han paa anden Maade har tilføiet vor Literatur.
</body>
</prose>

-->

</workbody>
</kalliopework>

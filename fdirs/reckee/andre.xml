<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="reckee" status="incomplete" type="poetry">
<workhead>
   <title>Andre digte</title>
   <year>?</year>
   <cvs-timestamp>$Id$</cvs-timestamp>
</workhead>
<workbody>

<poem id="reckee2001102301">
<head>
   <title>Af Bertran de Born</title>
   <toctitle>Af Bertran de Born</toctitle>
   <indextitle>Af Bertran de Born</indextitle>
   <firstline>Vaagn af din Slummer, min deilige Brud</firstline>
   <notes>
      <note>Passus fra det romantiske Troubadourdrama <i>Bertran de Born</i>.</note>
   </notes>
   <!-- Fra Billen -->
</head>
<body>
Vaagn af din Slummer, min deilige Brud,
       Hør Strengene tone!
Stjernerne blinke paa Himmelens Skrud,
       Vaagn op og kom ud,
Kom som et tindrende Stjerneskud,
       Herlig og prud,
Fagreste Smykke paa Nathimlens Krone!

Kom, for at Himlen sin Skjønhed kan faae
       I Lys af dit Øie!
Alle de Stjerner, som over den gaae,
       Skal undrende staae;
Rosen den røde, Violen den blaa
       Med Dugdraaber paa,
Alle de skal for din Skjønhed sig bøie!

Hører du, Elskede! Vaagn under Liin,
       Min Fred du mig bringe!
Ikke mig lyster den skummende Viin
       Fra Mosel og Rhin, -
Bring mig din Rosenkind, fager og fiin,
       Læg den til min!
Hid er jeg fløiet med Ild under Vinge!
</body>
</poem>

<poem id="reckee2003030201">
<head>
   <title>Mor, Mor! Den sorte Kat</title>
   <toctitle>Mor, Mor! Den sorte Kat</toctitle>
   <indextitle>Mor, Mor! Den sorte Kat</indextitle>
   <firstline>Mor, Mor! Den sorte Kat</firstline>
   <notes>
      <note type="credits">Bidrag fra Kirsten Gundel.</note>
      <note>Indtastet efter <i>Ellens Versebog</i>.</note>
   </notes>
</head>
<body>
,,Mor, Mor! Den sorte Kat
Har faaet Killinger, nu i Nat!
Der er 6, og de er saa bitte smaa;
den ligger paa Stænget, - de 3 er graa,
og den ene er hvid, og de 2 er røde;
de er ganske blinde, men de er saa søde!
Mor! Det var mig som opfandt dem først!
Den gamle ligger og  mjauer af Tørst;
maa den ikke faa noget Mælk derop;
jeg kan tage det med i en Underkop.
De kan allerede rive -, o, Mor, hør,
de har saadan yndige, smaa bitte Kløer!
De ligger og piber og slaas om at patte;
de maa aldrig blive til rigtige Katte;
O, Mor! Du maa komme op at se;
de er alle smukke, især de tre;
men de røde, de er saa bløde og fine;
- maa de være mine?''
<nonum><right>E. v. d. R</right></nonum>
</body>
</poem>

<poem id="reckee2015070601">
<head>
   <title>Fürchtenmachen</title>
   <toctitle>Fürchtenmachen</toctitle>
   <indextitle>Fürchtenmachen</indextitle>
   <firstline>O, hold op at gjøre mig saa bange!</firstline>
   <notes>
      <note>Kilde er <i>Børnedigte – Texter til Schumanns ”Kinderscenen” i Smaadigte</i>, Kjøbenhavn. Gyldendalske Boghandels Forlag (F. Hegel &amp; Søn), Thieles Bogtrykkeri, 1883, pp. 73-74.</note>
      <note type="credits">Bidrag fra Susanne Gregersen.</note>
   </notes>
   <quality>korrektur1,kilde,side</quality>
</head>
<body>
O, hold op at gjøre mig saa bange!
Bagved Speilet boer der ingen Slange!
- ”Jo, og i det store Skab en Tiger,
Som kan høre Alting, hvad du siger;
Den har spist iforgaars fem smaa Piger! –”

O, lad være! Jeg vil ikke høre!
Nei, nu holder jeg mig for Øre!
- ”Og i Haven bag de store Tjørne,
Tætved Himbærkrattet i et Hjørne,
I en Hule boer tre laadne Bjørne! –”

O, det er kun Snak, hvad I fortæller!
- ”Jo, og der er Ulve i vor Kjælder,
Og der er en Trold, som alletider
Ligger under Sengen, og han rider
Paa en Sengehest, som slaaer og bider!”

”Og i Haven paa den grønne Plæne
Ligger der hver Nat en stor Hyæne –”
O, I gjør mig angst, I store Drenge,
Og saa ser jeg dem hver Aften længe
Staae og lure rundt om vore Senge!
</body>
</poem>

</workbody>
</kalliopework>

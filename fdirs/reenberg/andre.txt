CVS-TIMESTAMP: $Date$
VQ:korrektur1

I:reenberg2002103106
T:Verdens Daarekiste
U:<i>Til Gregers Friis</i>
U:
U:(in Martio 1699.)
F:Hvis ey mit Haab og Christendom
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, pp. 75-82.
Q:kilde,side

Hvis ey mit Haab og Christendom
   Forsikred' mig at leve
Engang, naar Verden smeltes om,
   Og Jordens Grundvold bæve:
Jeg skulde, var det mig tilladt
   Mig selv en Krop at skabe,
Langt heller blive til en Kat,
   En Slange, ja en Abe,
End det forfængelige Dyr, jeg er,
   Der gekker sig og driller,
Saavelsom andre Mennesker,
   Med uomskaarne Griller.
De Viise Syv af Grækenland,
   De gamle kloger Romer,
I Tallet gaae; Jeg tager an
   Naturen selv til Dommer.
Thi faer, med <i>Drake,</i> Verden om!
   Du skal dog ikke finde
Et Kreatur saa gal og dum,
   Som Dyret, fød af Qvinde:
Der pukker, prunker af Forstand,
   Sig daarlig lader tykke,
At han af den almægtig Haand
   Er giort et Mesterstykke.
Men den fornuft, vi rose meest,
   Vort Øye tit forblinder,
Os, naar vi skulde leve best,
   I Tvivl og Frygt opbinder.
Affekterne og her og der, <!-- side 76-->
   Nu frem, og nu tilbage,
I Medgangs Bør, i Modgangs Vær,
   Med liden Møye drage:
Den Ting, hvorfore jeg i Gaar
   Til Himlen vilde storme,
I Morgen skal forskydes, naar
   Mig plager andre Orme.
Bestandig Ubestandighed,
   Omskiftelige Tanker,
Vi Mennesker regieres ved,
   Til Livet os afdanker.
Men derimod det dumme Bæst,
   Vi uden Hierne dømme,
Kun søger det, som hannem meest
   Beqvemme kand og sømme.
Han følger sin sædvanlige Stie:
   Det han i Gaar forskyder,
Han ey, af anden Fantasie,
   I Morgen-Dag fortryder.
Den liden Myre-Republik
   Bestaaer, at sammenbære
Sin Spiisning efter Aarsens Skik,
   Og den igien udtære:
Det er den eeneste Recess,
   Hvorefter de sig rette;
Man saae dem aldrig i Process
   Om Liv og Ære trette:
Ey røres Trommen der til Krig;
   Hver sanker ind med Møye,
Og lever saa eendrægtelig,
   Sig siden lader nøye.
Ey Herreds- Birke- Lands-Tings Dom,
   Ey Procurator-Renker,
Ey Rang, ey Gang, ey noget, som
   Ærgerrighed optænker.
Naar hørtest blandt de vilde Dyr,
   Som ufornuftig kaldes,
En <i>Abner</i> udi Vens Postyr <!-- side 77 -->
   Af <i>Joab</i> overfaldes<note><XREF BIBEL="bibel2samuel03,27"></note>
Hvad hine giøre, skeer af Trang,
   At de sig kunde mætte:
Men vi foruden Nød og Tvang
   Mod vores Næste trette;
Ja tit, foruden billig Sag,
   Vor beste Ven forraader,
Med Hyklen, Smilen, Favnetag,
   Med Kys og søde Lader.
Hvo vil nu rose den Forstand,
   Der bruges til det Onde,
Hvorledes vi en anden mand
   Med List besnære kunde?
Hvad det angaaer, at os er sagt,
   Det vi, som Herrer, kunde
Befale Dyrene med Magt,
   Som Adelen sin Bonde:
Da, hvo sig det indbilder, svar:
   Om dig paa Veyen mødte
En glubend Ulv, der hungrig var,
   Du selv skulde skøtte:
Og vilde du en Slagter-Hund,
   Som Dyre-Konge, byde,
At lægge sig og holde Mund;
   Jeg tvivl, han vilde lyde.
Ney! Kunde vi med god Forstand
   De Passioner drive,
Der os, som <i>Circe</i>, skabe kand,
   At vi til Bæster blive:
Forgiver os med Ulve-Blod;
   Som Sviin vi Bugen føye;
Har Ræve-Hierte, Paafugl-Mod.
   Og Krokodilens Øye.
<i>Pythagoras</i>, den viise Nar,
   Derover os beskriver:
Hvorledes Siælen, naar hun var
   Udfaren, sig begiver
I Luften, søger sig et Sted, <!-- side 78 -->
   Der farer ind og giester,
Nu Bæsternes i Mennesket,
   Nu Menneskets i Bæster.
Saaledes er en Muldvarpes Siæl
   Indgivet en Forpagter,
Et Asens i en Bonde-Træl,
   Og Ulvens i en Slagter:
Saa bliver Bukken <i>Courtisan,</i>
   Og bær en lang Parykke
I Sted for Rag, en Hane kand<note>Rag: Bukkeskæg.</note>
   I Klokke-Strengen rykke.
Saa kommer mange Fogeder
   Af store Luus og Lopper.
Af Skarenbasser Doctorer,
   Af Qvinder Edderkopper.
Soldaters Siæle flytte sig
   I Harer, nu i Løver:
En Tyv skal blive Mynde liig,
   En Snyltegiest til Støver.
Der er vel den, som med sin Brud
   Far Helgen sig udgive,
Pythagora forsvare, de bar<note>bar] bår</note>
   Til Krokodiller blive.<note>Til] til</note>
Et Menneske, der svarer mig,
   (Desværre!) kend velsmagte
   Om Troe og Love snakker,
Skal som en Hiort stafferes ud,
   Og drage lange Takker.
Og mangen Præster, som vel tør
   Og blive disse Bæster liig:
Dog er det ey at negte,
Han jo med Viisdom og Forstand
   I Verden Love giver,
Befaler over Vand og Strand,
   Og der sin Handel driver:
Planeternes og Maanens Lob <!-- side 79 -->   
   For hannem sig ey dølger:
Han trodser, naar han hidser op
   Sit Seil, de stolte Bølger:
Han veed at giøre Klippen blød,
   Han Jorden giennembryder,
Den eene Gud, den anden Brød,
   Til Skat og Landgild yder.
Mon Biørnen eller Løven veed
   Recepter at forskrive
For Vattersoot, og kand med Sveed
   En hidsig Feber drive?
Hvad Dyr kand sige: <i>Ti</i> og <i>Ti</i>
   Til <i>Tyve</i> skulle blive,
Den Sum, naar Aaret er forbi,
   Skal <i>Een</i> til Rente give?
Hvo kand, som vi, med Fynd og Klem,
   Med <i>Syllogyismer</i> prutte,
En <i>Major, Minor,</i> sætte frem,
   Og med en <i>Ergo</i> slutte?
Hvo kand med Cirkel og Kompas
   Planeters Høyde tage,
Og med Magnet og Time-Glas
   Den vilde Søe randsage?
At sige kort: Er det tilladt
   Et andet Dyr at blive
Til <i>Doctor</i> og <i>Licentiat</i>,
   Og store Bøger skrive?
Vist ikke! Ney! Men agte ret,
   Hvad Aarsag og Motiver
Der driver os at giøre det,
   Som Verden høyt opskriver.
Hoffærdighed er ærekiær,
   Ærgierrighed er dristig,
En Øyenskalk andægtig er,
   Og Venlighed er listig.
Vold, Uret, Svig, Bedragerie,
   Had, Avind, Kiv og Trette,
Har voldet os den <i>Politie</i>,
   Hvorefter vi os rette.
En ond Diæt, en graadig Tand, <!-- side 80 -->
   Og alt for tørstig Gane,
Har sat <i>Hippocrates</i> i Stand,
   Ført <i>Medicin</i> paa Bane.
Af Penge-Tørst og Gierrighed
   Vi efter Guldet lede
I Jordens Indvold, siden det,
   Som anden Gud, tilbede.
Vi have lært af samme Præst,
   Vor Held til Søes at prøve,
At skindre ud <i>Antipodes,</i>
   Og <i>Indien</i> berøve.
Os viser <i>Rentenerer-Kunst</i>
   <i>Summarum</i> at udregne,
At os en Pending ey omsonst
   Fragaaer, vi den jo tegne.
Sophisters dobbelt <i>Ney</i> og <i>Ja,</i>
   En falsk tve-egged Tunge
Har smiddet ud <i>Rhetorica,</i>
   En Løgn dermed at siunge.
Prælaters Strid og Munke-Tvist,
   De trettesyge Græker,
Med <i>Syllogyismer</i> klamre meest,
   Og skænde <i>Christi</i> Kirker.
Vor første Moders Liverie,
   Nysgierrig Sind og Hierne,
Os viser til <i>Astrologie,</i>
   At søge ved en Stierne
Vor Dages Tal og Døde-Stund.
   Men see! naar vi udstrækker
Vor Haand for vidt, et lidet <i>Nun</i>
   Os giør til blinde Gikke.
Ærgierrighed, en stor Tyran,
   Saa hart os til sig binder,
At verdslig Stand og geistlig Mand
   Deri en Guddom finder.
Det følger os indtil vor Død:
   En Præst vil være Pave;
Og mangen, som er Bonde fød,
   Vil Rang og Titel have.
For det vi vove Liv og Blod; <!-- side 81 -->   
   For det man Bøger skriver;
Det i Soldaten sætter Mod;
   Det Doctor-Graden giver.
Jeg og af samme <i>Vanitet,</i>   
   Blant andre Narrer fleere,
Vil her mig giøre til Poet,
   Og Daarer reformere;
Og med det samme Vidne bær,
   Jeg kand det ikke dølge,
At jeg, som andre Mennesker,
   Min Daarlighed maa følge.
Men holdt, <i>Satire</i>! Seer man ey
   Vel mangen een til Hove,
Hvis <i>Ja</i> er Ja, hvis <i>Ney</i> er Ney,
   Der holder Ord og Love?
Der tænker Landets Tarv og Gavn,
   Der hader Skienk og Gave,
Der seer ey efter Slægt og Navn,
   Men lærde Folk og brave?
See sees der mangen Præstemand,
   Der ey for Verden tiener,
Om hvem i Sandhed siges kand,
   Han Gud trohiertig meener;
Sit Embede sagtmodig giør,
   Ey stræger eller skiærer,
Men straffer Synden, som han bør,
   Og lever som han lærer.
<i>Utopiane</i>! Viis mig den!
   Jeg lover at forsvære
Mit Paradox til dig igien,
   Og intet sige meere.
End, hvis <i>Æsopus</i> kunde mig
   Et Æsel forestille,
Der kunde tale tydelig,
   Og sige frem sin Ville:
Naar han os saae paa Gaden gaae,
   Vor Kiortel hængt i Lykker,
Een rød, een sort, en anden blaa,
   Med krusede Parykker,
En vinget Kiortel, høy Bonnet, <!-- side 82 -->
   En pibed Svitzer-Krave,
Baldyred' Skoe, et Kniplings Sæt,
   Og Lokker sat i Lave:
Saa taabelig og dum han er,
   Det Bæst, han vilde dømme,
De Ører, som hans Moder bær,
   Os skulde bedre sømme.


I:reenbergandrea0
T:I et Viinhus jeg skal sige
F:I et Viinhus jeg skal sige

I et Viinhus jeg skal sige
  Mit Farvel, og sættes ned,
Under Tønden jeg skal ligge,
  Under Tappen Hovedet:
Thi den spilte Draabe kunde
  Vederqvæge da min Tørst;
Men, om Fadet mister Bunde,
  Kand jeg drikke til min Lyst.

Med en Kande, Kruus og Flaske,
  Der skal ringes for mit Liig;
Tre Dosiner Halvpot-Glasse
  Føres i Proces for mig:
Fire fulde drukne Seller
  Allernæst ved Baaren gaaer,
Og skal Resten, med Boteller,
  Siunge frydelig: God Taar!

Hvad jeg mig kand efterlade,
  Skiener jeg Viintapperen;
Thi han skienkte mig til Maade,
  Som min allerbedste Ven.
Lagenet, mig skal omgiorde,
  Er en gammel paltet Klud:
I et Fad skal jeg om Borde,
  Naar mig Charon fører ud.

Før jeg Styx skal over seile,
  Skal jeg mig forsyne vel,
At jeg selv skal ikke feile,
  Eller nogen tørstig Siæl:
Ixion sin Tørst skal slukke,
  Tantalus husvale sig,
Pluto's Giester ikke sukke,
  Musicere frydelig.

Alle mine Drikke-Brødre,
  Som mig giorde Compagnie,
Ved mit Hvilested vil møde,
  Førend Snapsting er forbi:
Ned paa Knæ de skulle siunge:
  Han er død! Men at han der
Vederqvæge maa sin Tunge,
  Som han giorde fordum her!

N:Dateret til November 1702 i Tøger Reenbergs <I>Poetiske Skrifter i tvende Deele</I> (1769). Oversættelse af en fransk drikkevise.
N:Cf. Reenbergs <xref digt="reenberg2001062301"> for en alternativ udgave af denne vise.

I:reenberg2001062301
T:I et Viinhus vil jeg sige
F:I et Viinhus vil jeg sige
N:Bidrag fra Margit Ammentorp, som skriver, at visen enten en oversættelse eller en gendigtning af en fransk drikkevise med titlen »Chevalliers de la táble ronde«, hvori en af linierne lyder »quand je meurs, je veux q'ons m'entérre dans une cäve«. Det vides ikke, hvem der har skrevet den franske drikkevise, og hvornår.
N:En udgave af det franske forlæg kan findes på hjemmesiden <A CLASS="blue" HREF="http://homepages.ulb.ac.be/~xhubaut/chorale/a_boire2.htm">Chorale de l'ULB - Chansons à boire</A>.
N:Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".
K:drikkevise
N:Cf. Reenbergs <xref digt="reenbergandrea0"> for en alternativ udgave af denne vise.
Q:kilde,side

I et Viinhus vil jeg sige
mit Farvel og lægges ned,
under Tønden vil jeg ligge,
under Tappen Hovedet;
Munden maa staae spærret aaben,
det maa observeres, thi
ellers torde Tappedråben
gaae min tørre Hals forbi.

Der skal ringes med Boutellier,
naar Man bær mig til min Grav;
fiir og tyve drukne Seller
skal gaae for med Krands paa Stav;
de skal drikke, Viser Sjunge,
og ophænge rundtenom
alle mine Pengepunge,
som de hjalp at gjøre tom.

Alt mit Gods ved Testamente
skjænker jeg en Kjeldersvend,
for den Viin, han lod mig hente
paa Kredit i Kjelderen.
Al min Rigdom er en Skjorte,
som er gammel og forslidt;
hvis den ikke alt er borte,
maa han have den for sit.

Alle mine Kammerater,
som mig hjalp at distilleer'
mine arvede Dukater,
til jeg havde ingen fleer;
ned paa Knæ de skulle sjunge: 
han er død, men gid han der
vederqvæge maa sin Tunge,
som han fordum gjorde her!

Saa tilkommer mig med rette
et fortrefligt Monument,
som Man over mig skal sætte,
thi jeg har det vel fortjent;
med den Gravskrift oven over,
som bør skrives paa Latin:
"under denne Tønde sover
et forfyldt, fordrukket Sviin."



I:reenberg1999031401
T:Foraarsjagt
F:Aprilis du smukke! du deilige Vaar!

Aprilis du smukke! du deilige Vaar!
Som volder, Naturen sin Skikkelse faaer!
Da Markene grønnes, da Træerne knoppes:
  En Spurre sin Mage, en Andrik sin Brud,
  En Vibe Vibinde, vil søge sig ud.
Uhrhanen alleene med høner vil hore,
Og aldrig sig eeneste Kone vil kaare;
  En Tyrk i sit hierte; saa tidt som han kand,
  Til ti, ja til tyve, vil binde sig an.
Naar Lerken hun siunger, han høres at hvæse,
Som stolte Philander, der savnte sin Næse:
  Kort efter han buldrer og brumler paa Tysk,
  Og springer, ret som han var galen og rydsk;
Og viser, hvad heller han hopper og triner,
Letfærdige Fagter, horagtige Miner.
  Naar Hønen hun kagler, og raaber: Kom! kom!
  Paa Spansk han da triner, og snurrer sig om.
Men Enden paa Leegen: Vulcanus dig møder,
Med Blye og Salpeter til Døde dig støder.

I:reenberg2002103105
T:Til Justitz-Raad Rostgaard
U:(Februar. 1703.)
F:Det gaaer mig, som den Græker, der
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, pp. 99-100.
Q:kilde,side

Det gaaer mig, som den Græker, der
   I Bogen altid hængte,
Paa Huset og Forretninger
   Ey nogensinde tænkte:
(Han og, som jeg, en Landmand var)
   Hvad skeede? Han blev øde:
Hans Ager hannem Tidsel bar,
   Da Jorden fik ey Giøde:
Hans Lade tom, hans Oxe døer,
   Hans Hest ey kunde trække
For Sult: Ja mister Faar og Køer,
   Da Foeret kand ey klekke.
Men Fogden giorden sig Profit,
   Og meeled flux sin Kage:
Hver Svend og Pige finge sit,
   Imens der var at tage.
De han studerer i sin Bog
   Paa <i>Noscere seipsum,</i>
Hans Tiunde, hver udi sin Krog,
   Studerer <i>rapsum-ripsum.</i>
Saaledes han til agters kom:
   Sit Brød han maatte tigge,
Og siden, for sin Fattigdom,
   Med Spot i Graven ligge.
Mand finder, <i>Aristoteles</i>
   Om hannem sagde siden:
At, skiønt han meget var belæst,
   Var dog Fornuften liden.

I:reenberg2002103101
T:Løven og Æselet paa Jagt
F:Løven lysted' Dyr at beede
N:Skrevet efter 1710.
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, pp. 86-87.
Q:kilde,side

Løven lysted' Dyr at beede,
   Æselet han sendte Bud,
Med at gaae. Han strax er rede,
   Følger og med Løven ud.
   Jagten stillet, Æselet
   Sættes paa sit rette Sted.
Der befales: At han ikke
Ladet Ørerne udstikke
   Over Busken; Thi da blev
   Jagten spildt, og intet drev:
Men han skulde sig tildekke,
Skryde himmelhøyt, og skrække
   Hvert et Dyr, i Skoven laa;
   Løven vilde passe paa,
Dennem fange, naar de flyede.
Æselet tog til at skryde:
   Echo gav saa stort et Skrald;
Alle Dyr, derinde vare,
Skrækkedes for denne Fare,
   Meente, Skoven stod paa Fald.
De til Springs sig ud begive:
   Tilig nod de kommer an;
Løvens Deel de maatte blive,
   Holde for hans Kloe og Tand.
Jagten endet, Løven taler
   Til sin Jæger; flux han kom,
Sprekker store Ting, og praler
   Om hans Skraal og store Brum:
Spørger, om han ei fortiente
   Tak, for Jagten gik saa vel?
Lykke var det, jeg dig kiendte,
   Svarer Løven: Thi med Skiel
Havde jeg mig tænkt i Fare,
   Om dit Æsel-Mod og Bryst
Nogenledes kunde svare
   Med din uforskammed Røst.
   Tapper Mod og god Forstand
   Eene giør, at Mand er Mand;
Sprekke Tydsk, og Eeder flette,
Knebelbarter op at sætte,
   Vinder ikke Skaane Land.

I:reenberg2002103102
T:Til Friherrinde Güldencrone
U:(in Julio 1714.)
F:Homerus og hans heele Chor
N:<i>Amalia Margrete Moth</i>, Geheime-Raad og Stiftbefalingsmand i <i>Wiborg</i>, Baron <i>Christian Gyldencrones,</i> Frue.
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, pp. 105-106.
Q:kilde,side

<i>Homerus</i> og hans heele Chor,
   Poeter, Digter, Skialder,
Før de begynder deres Ord,
   Til Hielp de <i>Phoebus</i> kalder.
Jeg mig, paa det min Tunges Baand
   Kand løsnes, vil befale
Frue Friherrinde <i>Güldencron,</i>
   Som veed saa vel at tale:
Hun af sin Geist, kuns som et Laan,
   (Thi Sagen Hende rører)
Vil unde mig et lidet Gran,
   Imens jeg Pennen fører.
For svag er dog min egen Kraft,
   Tilbørlig Tak at yde
For Suppe, Steeg, og Drue-Saft,
   Baronen bad mig nyde.
Men Friherrindens Artighed,
   Forstand og høye Gaver,
Er noget, som jeg ikke veed,
   Om Jorden lige haver.
Enhver, som saaes i fordum Tiid
   For andre stor at være,
Af alle dyrkedes med Fliid,
   Strax nøed en Guddoms Ære.
Ja! havde Friherrindens Geist
   Før <i>Cecrops</i> Alder været,
Før <i>Pallas</i> fandt sit Alter reist,
   Før <i>Venus</i> saae sig æret;
De havde frist <i>Saturni</i> Sted,
   Forliset Spær og Throne,
Og Verden havde soret ved
   Gudinden <i>Güldencrone.</i>
Blant <i>Charites</i>, i ringeste,
   Om Hun da havde levet.
Den skiønneste blant disse tre,
   En <i>Euphrosyne,</i> blevet.
Endnu saa vidt, som jeg formaaer
   Med fattig Pen og Tunge,
Skal Krøniker og Efter-Aar
   Min Friherrinde siunge.
Men frygter, det vil hændes mig,
   (Der bruges ikke Høne-Vinge)
Som <i>Icarus</i>, der vilde sig
   For høyt i Luften svinge.
Den lettelig kand blive blind,
   Som stift mod Solen stirrer;
Bort Syn forgaaer, det klare Skin
   Bort Øye slet forvirrer.
Men vilde Friherrinden mig
   En liden Gnist tilsige
Af hendes Klygter; sandelig
   Jeg ingen skulde vige.
Ja skulde strax, mig Geisten kom'
   Udbryde denne Tone:
At intet er paa Jorden, som
   Gudinden <i>Güldencrone.</i>

I:reenberg2002103104
T:Til Oberste Lange
U:(d. 31 Decembr. 1720.)
F:Som jeg i Dag det gamle Aar
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, pp. 101-102.
Q:kilde,side

Som jeg i Dag det gamle Aar
   Begraver, maa jeg tænke,
Hvad got og nydeligt jeg faaer
   Min Hiertens Ven at skienke.
Mit Øll er slet, min Viin er suur,
   Min Jordeborg er liden,
Min Hiernes tomme Fadebuur
   Fortæres og med Tiden.
En gammel rar Portugaløs
   Var fal i gemle Dage,
Da <i>Jupiter</i>, en liden Knøs,
   Sin Fader slog tilbage.
Men Guldet nu af Moden er,
   Og Sølvet dandser efter,
Nu <i>Missisippi's</i> Actier
   Har svækket Banqvens Kræfter.
Nu Handlen staaer i Blæk og Pen:
   Og det er det, jeg haver,
Og det er det, jeg veed, min Ven
   Helst tager an for Gaver.
Et Ønske kuns De fra mig faaer,
   Men af et trofast Hierte,
Saa geistlig, som jeg det i Fior
   Af min Herr <i>Peder</i> lærte.

<i>Himlens Gud og Jordens Herre,</i>   
   Som bestyrer Land og Vand,
Han min <i>Oberste</i> beskiære
   Alt det, Han sig ønske kand!
Han i Aaret, vi begynder,
   Kand sig stedse trøste ved
Meere Godt, og færre Synder,
   Legems Styrke, Siælens Fred!
Som Han tager til i Dage,
   Og forøger Aar med Aar,
Ligeledes til maa tage
   Udi Velstand, Lykke, Flor!

Spør nogen, hvem jeg meener her
   Af Oberster saa mange:
Jeg svarer: Den, mig kiærest er,
   Herr <i>Nicolaus Lange</i>.


I:reenberg2002103103
T:Over Udvælgelsen
U:(October 1725.)
F:Hvi tvistes med <i>Geneve</i> om
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, p. 107.
Q:kilde,side

Hvi tvistes med <i>Geneve</i> om 
   Guds Kald og hans Udvalde?
Vor Troe er Prøve-Steenen, som
   Os reiser, naar vi falde.
Er den saa levendes, som bør,
   Man Ordet gierne hører,
Og Haanden giør, det Øret hør;
   Vist nok Guds Aand os fører.
Saa den, der i en stadig Troe
   Til <i>Christums</i>, Livet ender,
Hans Siæl i evig Fryd og Roe
   Guds Ansigt seer og kiender.
Men den, som mod sin Pagtes Daab,
   Som Sviin i skiden Pøle,
Foruden Troe, foruden Haab,
   Sig vil i Synden søle,
Han værre Døer, end noget Sviin;
   Thi Svinets her har Ende,
Naar Siælen af en Libertin
   I Evighed skal brænde.
En Hykler og langt mindre kand
   Til Arve-Ret sig skrive
I det saa dyre kiøbte Land;
   Hvorfra skal udeblive
Alt det, som ey ved <i>Christi</i> Blod
   Er reenset: Han alleene,
Med giennemspegret Haand og Fod,
   Os Arven kand fortiene.
Lev derfor, som din Christendom
   Befaler dig og byder,
Og frygt ey for, Guds strenge Dom
   Dig Fra sit Ansigt skyder.

I:reenberg2002103107
T:Til Oberste Werner Parsberg
F:Min Hilsen her, med Haand og Fod
N:Skrevet før 1703.
N:Herre til <i>Skivehuus, Bistrup</i> og <i>Eskiær</i>, hvor han døde den <i>7. Nov. 1719.</i>
N:Indtastet efter Tøger Reenberg: <i>Ars Poetica</i>, Per Stig Møller (red.), Munksgaards Baroktekster, 1972, pp. 95-98.
Q:kilde,side

Min Hilsen her, med Haand og Fod,
   Jeg kommer frem at føre,
Og veed jeg vist, I er saa god,
   Taalmodig mig at høre.
I selv kand tænke noget nær
   Den Ting, jeg har at bede:
I vilde komme til mig her,
   En Aftens-Mad at æde!
Da skal I see, min Kone har
   Ret artigt lært at regne:
Det første Tal, hun kiendte, var
   Et Sex-Tal ret at tegne.
Et Stykke blev forleden Nat <note>blev] blav</note>
   Udregnet: Skal jeg sige!
Hvad <i>Facit</i> blev, da vider, at
   Det var en liden Pige.
Den samme, staaer udi min Agt,
   Til Kirken hen at føre
Paa første Mandag, der en Pagt
   Med Gud i Daaben giøre.
I derfor ey fortryde vil,
   Min Bøn til Eder falder:
I vilde være Vidne til,
   Hvad Præsten Barnet kalder!
Og staaer udi vor Ritual,
   Hvad I er Barnet pligtig,
Som Præsten Eder sige skal:
   (Den Sag er vel saa vigtig!)
Om det behager Gud, at han <!-- side 96 -->
   Forældrene bortkalder,
Før Faderen fik sin Forstand,
   Og Barnet kom til Alder,
Om det da kom til <i>Salling</i> hen,
   I der og skulde være,
I vilde da (det Gud afvend!)
   I Troen hende lære.
Naar Præsten har forrettet sit
   Og Tienesten sig ender,
I vilde følges hiem til Mit,
   Og nyde, hvad Gud sender.
Jeg Eder dog, af Venskabs Pligt,
   Advare vil og vise,
At alle Ting er tarveligt,
   En slet og ringe Spise:
(Som Verten, saa hans Trektement,
   Paa Bonde-Viis og Noder,
Eenfoldig, slet, dog det velmeent,
   Som hos en Landsbye-Broder.)
En Søbe-Kaal, en grønsalt Gaas,
   En røget Oxe-Tunge,
Kiød, Pølse, Flesk, en hakket Moes,
   Tilreed af Lev'r og Lunge;
En Steg udaf min Faarestie,
   Det beste Lam af alle;
Og stander Fiorden mig vel bi
   Med Giedder eller Skalle.
I Sted for Tærter og Confect,
   Jeg frem skal lade bære
En Spege-Bøste, Lispunds Vægt,
   Min unge Møe til Ære.
Om vi os ey med denne Kost
   Tilfulde kunne mætte,
Vi med en Kavring, Smør og Ost,
   Vel skulle Pinden sætte.
Saa slags Hull, og tappes op <!-- side 97 -->   
   Af min Tormaaneds Tønde,
Jeg med en Valbirks Pæle-Stob
   De Skaaler vil begynde.
Det holdes ud paa Aftenen.
   Derhos vi qvæde Viser
Om <i>Axel, Vidrik Verlandsen,</i>   
   <i>Svend Felding, Langbeen Riiser</i>
Een Ting, om mueligt er, jeg bad:
   (I ville mig bønhøre!)
Et lystigt Sind, et Hierte glad,
   Til mig I vilde føre!
Og tænker paa, her er det Sted,
   Hvor I er fød og baaren,
Hvor Eders Vugge blev tilreed,
   Og Svøbe-Klæde skaaren.
Thi kaster bort alt det, som kand
   Bekymring Eder give:
Om Havre-Sæden, Fælle-Land
   At pløye, saae og drive;
Om Øxen-Kiøb og Heste-Sall;
   Om Rug vil gaae i Penge;
Om Fæste, Stedsmaal, Sagefald,
   Om Bonden hart vil trænge;
Om Eders Piger ere troe,
   Ey Meel og Malt bortgive;
Om I er ey i Fred og Roe
   For Borgerne af <i>Skive</i>.
Ney! slager disse Tanker hen,
   Og Eder lystig giører!
Den Time kommer brat igien, <!-- side 98 -->
   Der Sorgen med sig fører.
Naar disse Dage gaae forbi,
   Jeg, eene da tilbage,
Med Længsel og Melancholie
   Mig selv ihiel maa plage.
Vel siger Præsten, at vi faae
   Velsignelser og Lykker
Med Børnene: Men selv jeg maa
   Fornemme, Skoen trykker.
Til Amme, Skole, Strømper, Skoe,
   Min Udgift sig forøger.
Hvad er jeg? Paa min sande Troe!
   En ret elendig <i>T - -</i>.

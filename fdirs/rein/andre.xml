<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="rein" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="reinandrea0">
<head>
   <title>Til Modgang</title>
   <toctitle>Til Modgang</toctitle>
   <indextitle>Til Modgang</indextitle>
   <firstline>Jeg tør - stolt hæver sig min Aand -</firstline>
   <quality>korrektur1</quality>
</head>
<body>
Jeg tør - stolt hæver sig min Aand -
Dit stolte Blik frimodig møde,
Og, end mens Hiertets Vunder bløde,
Tør dristig række dig min Haand;
Tør rolig dine Blik randsage,
Tør Viisdom i din Vei opdage,
Og Godhed i din haarde Dom -

Min stærke Sang den Svage flye!
Som dorsk sig om i Støvet sniger,
Og skiælver, naar fra Polen stiger
En mørk og tordensvanger Sky,
Som ængstlig hver en Plet opleder,
Hvor Glædens Soel sin Glands udbreder,
Og græder, naar den skiuler sig -

Igiennem Plagers smumle Vei,
Igiennem dine Lyn og Torden,
O Modgang, høit hen over Jorden,
Op til dit Udspring stiger Jeg;
Jeg seer, og mig i Undren taber,
Fra Lysets Gud, fra Glædens Fader,
Til Jordens Hæld udspringer du -

Med faste Blik du nærmer dig
Den Spædes trygge Blomsterleie,
Afsirkler ham hans Fremtids Veie,
Seer alt, hvad han vil ønske sig;
Ei Uskylds Smiil, ei første Taare,
Ei ømme Klager dig bedaare,
Din Dom er uforanderlig -

»Hvil sødt, o Spæde!« taler du,
»Fred være med din Barndoms Dage!
Jeg vil dit Held og ei din Plage,
Ei trænger du til mig endnu;
Engang med Vennehaand Jeg knuser
Det Glædens Bæger, som beruser,
Som lønlig Gift paa Bunder har -

Lad Lykkens kiælne Fostersøn
Omsværme, Glæder evig nyde,
Og kun sit eget Jeg adlyde,
Sin Lod han finde himmelsk skiøn!
Dig Jeg for Verden vil opdrage,
Min sunde Næring du modtage!
Og vorde stærk og klippefast« -

I tidlig Vaar opdrog du mig -
At jeg ved Andres Nød har Taarer,
At Giækkes Haan mig ikke saarer,
At jeg ved Nøisomhed er riig,
At Venners Kreds, ei Daarers Vrimmel,
At stille Hiem det er min Himmel;
O! dette Alt jeg skylder dig -

Skiøndt Mindet endnu bittert er,
Ærbødig, taus Jeg dog tilbeder,
Saa tidt Jeg nærmer mig de Steder,
Som Vidne om min Kummer bær;
Hver Gravhøi, hvor Jeg ofred' Klage
For elsket Barn, for ømme Mage,
Og trofast Ven, mig hellig er -

Jeg stadig vandre Banen hen!
Ei vil Jeg varig Fred begiære,
Kun at Jeg den maa værdig være,
Kun moden til at nyde den;
Men, er Jeg endnu nok ei prøvet,
Da, naar Jeg krymper mig i Støvet,
Skal Haabet dog opløfte mig -
</body>
</poem>

<poem id="rein2001072201">
<head>
   <title>Glæden er Himlens velgjørende Gave</title>
   <subtitle>Mel.: Skaberen skued' den nyskabte Klode</subtitle>
   <toctitle>Glæden er Himlens velgjørende Gave</toctitle>
   <indextitle>Glæden er Himlens velgjørende Gave</indextitle>
   <firstline>Glæden er Himlens velgjørende Gave</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Glæden er Himlens velgjørende Gave,
søges af Aææe, men findes af faa;
Vellystens feige og nedrige Slave
søger forgjæves; han kan den ei naae.
:|: Thi er det vel Glæde, som lønner med Nag,
som vækker til Smerte den følgende Dag? :|:

Ene den Mand, som sit Hjerte tør byde
frit at randsages af Grandskerens Blik,
ene den Ædle, som Venskab kan fryde
Adgang til Glædernes Helligdom fik;
:|: Ved Vinen og Sangen sig hæver hans Aand,
til Venner han rækker den trofaste Haand. :|:

Broderlig Haanden hinanden vi give,
Venskab! dit Tempel indvied' vi her;
Glæden her ofte din dyrker oplive!
Ingen Uværdig gid komme dig nær!
:|: Ei Falskhed og Smiger misbruge dit Navn!
Hver Broder, som søger, her finde en Havn! :|:

Evan os vinker, og Bifald tilsmiler,
Evan er Venskabs og Munterheds Gud.
Tiden med rænkefuld Taushed bortiler:
"følg den, og brug den!" saa lyder hans Bud.
:|: Vi Evan da hylde ved Glassenes Klang,
han lønne med Venskab vor Fryd og vor Sang. :|:
</body>
</poem>
</workbody>
</kalliopework>

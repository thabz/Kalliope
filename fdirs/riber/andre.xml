<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="riber" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="riber2001071501">
<head>
   <title>Enhver, hvis Sjel er stemt til jævne Glæder</title>
   <toctitle>Enhver, hvis Sjel er stemt til jævne Glæder</toctitle>
   <indextitle>Enhver, hvis Sjel er stemt til jævne Glæder</indextitle>
   <firstline>Enhver, hvis Sjel er stemt til jævne Glæder</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Enhver, hvis Sjel er stemt til jævne Glæder,
urørt af Ærens Flitter, Guldets Klang,
Enhver, hvis Fryd er Klubbens Hæder,
han høre, mærke, føle denne Sang!

Er det ei nyttig Kundskab, som opliver,
forædler, styrker, nærer vores Sjel?
Her fremmed Viisdom jo vor egen bliver,
her aabnes for enhver dens rige Væld.

Euterpes kunst fortryller her vort Øre,
dens blide Vælde føle, elske vi.
Med trefold Vellyst vi dens Toner høre;
de skildre vore Hjerters Harmonie.

Vi glade hvile her af Dagens Møie;
Hver i sin Kreds har virket Folkegavn.
Med skyldfrit Spil vi stundom os fornøie,
og Vindelyst er her et uhørt Navn!

I lidet Vennelag vi snart os fryde,
ved mandig Tale og ved muntert Vid,
mens broderlig vi Evans Gaver nyde,
og undres over hastigsvundne Tid.

Snart følge vi de jævne fædres Skikke,
vi synge raskt ved fulde Glasses Klang,
og ædle, store Landsmænds Held vi drikke
og prise deres Daad ved Hæderssang.

Dog, om end Glædens rene, høie Stemme
i dette Venskabs Tempel stedse lød;
vor Broders stille Sukke vi fornemme,
og villig, kraftig lindre vi hans Nød!

O længe, længe disse Glæder nydes!
Vort Samfund blive os, som hidtil, kjær!
Og selv med sølvgraa Isse skal vi frydes
ved Mindet af den Lyst, vi nøde her!
</body>
</poem>

<poem id="riber2001071502">
<head>
   <title>I dag vor Røst er Jubellyd</title>
   <toctitle>I dag vor Røst er Jubellyd</toctitle>
   <indextitle>I dag vor Røst er Jubellyd</indextitle>
   <firstline>I dag vor Røst er Jubellyd</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
I dag vor Røst er Jubellyd,
o Mai! din Almagt vi fornemme.
vi dele fro Naturens Fryd,
med den vi dele vil vor Stemme;
du signer alt det Skabtes Hær,
o skjønne Mai! velkommen vær!

Dit Tempel tye vi Alle til,
thi der er Dyds og Viisdoms Sæde;
vi Alle stræbe vil,
som du at skabe Held og Glæde.
Vor Id, vor Daad skal stemme i
Naturens rene Harmonie.
</body>
</poem>

<poem id="riber2001071503">
<head>
   <title>Som Mænd og Brødre vi samles her</title>
   <toctitle>Som Mænd og Brødre vi samles her</toctitle>
   <indextitle>Som Mænd og Brødre vi samles her</indextitle>
   <firstline>Som Mænd og Brødre vi samles her</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Som Mænd og Brødre vi samles her,
og ædel, værdig og nordisk Glæde
bør føles tredobbelt af Enhver,
hvis Held det blev i vor Kreds at træde!
Vi følge trolig Naturens Stemme,
og hvor blandt os tør vel forglemme
dens store Bud?

Af Modens Lænker vi fængsles ei;
vi elske Kundskab og jævne Sæder
og rene Dyder, som bane Vei
til Sjæl-Adel og Borgerhæder;
ei Lykkens Blændværk vort Syn forblinder;
vor Agt, vort Venskab han ene vinder,
som handler vel!

Og glade hylde vi Venskabs Navn.
Hvo af os føler ei stadig Iver
at fremme indbyrdes Lyst og Gavn?
thi Broder-Aanden vor Barm opliver.
Hver Broders Fryd er vor fælleds Glæde,
og langt fra dette vort Venskabs Sæde
skal Kummer flye!

Vort Selskabs Hæder skal varig staae,
paa faste Støtter vi den jo bygge;
og Avinds Piil ei vort Bryst skal naae,
bag Venskabs Skjold er' vi stedse trygge;
og Hver, hvis Lyst er vort selskabs Ære:
Han er vor Ven!
</body>
</poem>

<poem id="riber2001071504">
<head>
   <title>Til Viindruens Priis</title>
   <toctitle>Til Viindruens Priis</toctitle>
   <indextitle>Til Viindruens Priis</indextitle>
   <firstline>Til Viindruens Priis</firstline>
   <notes>
      <note type="credits">Bidrag fra Margit Ammentorp.</note>
      <note>Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
      <note>Oversættelser af en flink anonym.</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Til Viindruens Priis
sang hver paa sin Viis,
Druider, og Barder, og Magi.
At hvert Ord var Sandt,
jeg ofte fandt,
recúbans sub tegmine fagi<note>Hvilende under bøgens krone</note>.

Ven! drik du mig til!
Og derpaa vi vil
circumdare brachia collo<note>Omgive arme med halsen (sic!)</note>.
Forskriv mig fra Rhin
den herlige Viin!
Et eris mihi magnus Apollo<note>Og du vil for mig være den store Apollon.</note>.

Den fylder med Lyst
sin Lovsangers Bryst,
Corpusqve animisqve juvantur<note>Og både krop og sind vil glædes.</note>,
og, troe du mig! den
er Kjerligheds Ven,
et in una sese morantur<note>Og hvile os sammen.</note>.

En Sandhed det er,
det tilstaaer Enhver:
tot sunt in amore dolores<note>Så mange pinsler er der i kærlighed.</note>;
dog strækkes vi ei;
vi følge vor Vei
nostros agitamus amores.<note>Lad os vække vore lidenskaber</note>

Nu, Skaal for din Glut!
hun er nok lidt but,
durus pater, ipsa servera<note>Streng fader, slavinden selv</note>;
hun piner dig lidt!
Du sukker saa tidt:
niminum mihi casta Neæra!<note>Du alt for fromme Næeer!</note>

Ved Spøg og ved Viin
du muntre dit Sind,
corpus, animumqve labantem<note>Vaklende både hvad angår krop og sind</note>;
sluk Sorgen kun ned,
naar Phyllis er vred,
miserum si spernit amantem<note>Stakkels den elskede, hvis hun forsmår ham</note>.
</body>
</poem>

<poem id="riber20020509">
<head>
   <title>Den frie Mand</title>
   <toctitle>Den frie Mand</toctitle>
   <indextitle>Den frie Mand</indextitle>
   <firstline>Hvo er den frie Mand?</firstline>
   <notes>
      <note>Efter C. E. F. Weyse, <i>Romancer og Sange,</i> u.å.</note>
      <note>Bidrag fra Sven Sørensen, som skriver: "Daad" i 1. strofe er min konjektur; forlægget har "Daab", som ikke passer i det ukirkelige digt. Rimeligvis er det fejllæsning af fraktur, hvor "b" og "d" ligner hinanden til forveksling.</note>
   </notes>
   <quality>korrektur1,kilde</quality>
</head>
<body>
Hvo er den frie Mand?
Den Mand, hvis eget Tykke
Og ei Tyrannens Nykke,
Hans Daad bestemme kan;
Han er den frie Mand.

Hvo er den frie Mand?
Hvo Loven gjerne lyder,
ei gjør hvad den forbyder,
og vil kun, hvad han kan;
Han er den frie Mand.

Hvo er den frie Mand?
Den Mand, hvis Tro kan prøves,
Af Spotter ham ei røves,
Af Præst ei dadles kan;
Han er den frie Mand.

Hvo er den frie Mand?
Den, som trods Byrd og Titel
I Fløiels Dragt og Kittel
Sin Broder finde kan;
Han er den frie Mand.

Hvo er den frie Mand?
Hvo i sin Dyd sig svøber,
Ei haanlig Yndest kjøber
Af stor og rige Mand;
Han er den frie Mand.

Hvo er den frie Mand?
Hvo Gods og Liv kan yde,
For Friheds Bud at lyde,
Dog Intet tabe kan;
Han er den frie Mand.

Hvo er den frie Mand?
Hvo selv ved Hednings Dyder
Som Menneske sig fryder,
Og høit dem skatte kan;
Han er den frie Mand.

Hvo er den frie Mand?
Hvo Borger-Dyd udøver,
Saa ingen kronet Røver
Ham Hæder skjænke kan;
Han er den frie Mand.

Hvo er den frie Mand?
Den Mand, hvis Mod ei svækkes,
Om end hans Flid ei tækkes
Hans eget Fødeland;
Han er den frie Mand.

Hvo er den frie Mand?
Hvo til sit Levneds Dage,
Paa Gravens Bred tilbage,
Med Kjækhed skue kan;
Han er den frie Mand.
</body>
</poem>
</workbody>
</kalliopework>

<?xml version="1.0" encoding="UTF-8"?>
<bio>
  <body>
Riber, Hans Vilhelm, dansk Litterat og Pædagog, født i Kjøbenhavn 7. Jan. 1760, død smst. 26. Novbr. 1796. Endnu ikke fyldt 15 Aar blev R. Student; det teologiske Studium trængtes snart tilbage for mere almene litterære Interesser. R. blev en frugtbar Oversætter - bl. a. af »Kong Lear« - han redigerede i fem Aar det fineste kritiske Tidsskrift «Lærde Efterretninger« (1785-90), og han forsynede <a poet="rahbek">Rahbek's</a> og andres Tidsskrifter og Nytaarsgaver med adskillige Poesier, som Rahbek efter hans Død samlede i to Bind og udgav med en biografisk Indledning (1803). Som Digter betyder R. ikke stort; mere Indflydelse har han vistnok haft som Andenlærer paa det nysoprettede Blaagaards Seminarium. R. havde været Medstifter af Efterslægtsselskabets Skole og studeret Pædagogik ved forskellige udenlandske Mønsterinstitutter.

<right><small>J. Cl. in <i>Salmonsens Konversationsleksikon</i>, 1893-1911, bd. 14, p. 1127.</small></right>
  </body>
</bio>


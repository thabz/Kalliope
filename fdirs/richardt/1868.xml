<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1868" author="richardt" status="incomplete" type="poetry">
<workhead>
   <title>Texter og Toner</title>
   <year>1868</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="richardt1999100502">
<head>
   <title>Naturen og Kunsten</title>
   <subtitle>Af en Cantate</subtitle>
   <toctitle>Naturen og Kunsten</toctitle>
   <indextitle>Naturen og Kunsten</indextitle>
   <firstline>Derfor kan vort Øie glædes</firstline>
   <quality>korrektur1</quality>
</head>
<body>
<poetry>
Derfor kan vort Øie glædes
   ved et Billeds Farvepragt,
Thi det Lys hvori det klædes,
   er Naturens egen Dragt;
Og den Steen, hvis Skjønhed straalte,
   formet af en Mesters Haand,
Den blev skjøn, fordi han maalte
   med vor Skabers Maalebaand.

Derfor rørtes vi og vaktes
   ved en Digters favre Ord,
Thi de Druer, som os raktes,
   var fra Livets rige Bord;
Derfor vugged os i Drømme
   Tonedybets Havfrusang,
Thi af Hjertets Kildestrømme
   svulmed jo dets Bølgegang.

Alt som eier Livets Lue:
   Rosens Blus og Havets Blaa,
Skovens Hvalv og Brynets Bue,
   Læbens fine Folder smaa,
Tankens hemmeligste Susen,
   Elskovsblikkets tause Sprog,
Lærkens Sang og Bækkens Brusen, -
   Alt er Kunstens Lærebog.
</poetry>
</body>
</text>

<text id="richardt2000062501a">
<head>
   <title>Væbnersang</title>
   <toctitle>Væbnersang</toctitle>
   <indextitle>Væbnersang</indextitle>
   <firstline>Altid frejdig, naar Du gaar</firstline>
   <notes>
      <note>Af eventyrdramaet "Tornerose", 1867.</note>
      <note type="credits">Bidrag fra Jytte Hammerich Fauerby.</note>
   </notes>
   <quality>korrektur1</quality>
</head>
<body>
<poetry>
Altid frejdig, naar Du gaar
Veje, Gud tør kjende,
selv om Du til Maalet naaer
først ved Verdens Ende.

Aldrig ræd for Mørkets Magt!
Stjernerne vil lyse;
med et Fadervor i Pagt
skal Du aldrig gyse.

Kæmp for Alt, hvad Du har kjært,
dø, om <i>saa</i> det gjælder,
da er Livet ej saa svært,
Døden ikke heller.
</poetry>
</body>
</text>
</workbody>
</kalliopework>

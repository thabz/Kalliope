<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1878" author="richardt" status="incomplete" type="poetry">
<workhead>
   <title>Halvhundrede Digte</title>
   <year>1878</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="richardt1999100501">
<head>
   <title>Glæden ved Guds grønne Jord</title>
   <toctitle>Glæden ved Guds grønne Jord</toctitle>
   <indextitle>Glæden ved Guds grønne Jord</indextitle>
   <firstline>Glæden ved Guds grønne Jord</firstline>
   <quality>korrektur1</quality>
</head>
<body>
Glæden ved Guds grønne Jord,
Glæden ved Guds Naade-Ord,
de vil ikke kriges;
Lærkesang og Klokkeklang,
de kan godt forliges.
</body>
</poem>

<poem id="richardt2000062501">
<head>
   <title>I Høst</title>
   <toctitle>I Høst</toctitle>
   <indextitle>I Høst</indextitle>
   <firstline>En stille, høstlig Brusen</firstline>
   <quality>korrektur1</quality>
</head>
<body>
En stille, høstlig Brusen
igjennem Bøgeskoven gaar,
og som en Vinges Susen
gjør Leen Skaar i Skaar;
og Luftens Bølger kløves,
thi Storkens Unger prøves
højt over Bondens Gaard.

Det høje Havedige,
hvor Hyld og Rose blomstred nys,
har ødt sit Blomster-Rige,
og slukt sit Kongelys;
men Bærret har sin Sødme,
og Æblets Kind faaer Rødme
fra Solens sidste Kys.

Og Tidseltoppen dunes,
som om det var til Bomuldshøst;
og Hasselnødden brunes,
til alle Smaafolks Lyst.
Med Blomster faaer det være,
thi nu vil Alting bære,
og række frem til Høst!

Jeg elsker, hvad der trives
og sætter Frugter i sin Art,
selv om det ikke drives
til Modenhed i Fart!
Jeg hader, hvad der gjærer,
naar kun det sætter Blærer,
og aldrig bliver klart!

Men, nu er Frugtens Time:
den kjerner sig fra Dag til Dag;
med hver en Solestrime
faaer Farve den og Smag;
og om end Regn kun skyller,
med Safter den sig fylder
i dybe Aandedrag.

Du skjønne Livets Orden,
at der paa Foraar følger Høst,
at der er meer end Vorden,
og meer end Ungdomslyst:
Bring Korn i Lo og Lade!
bring Frugt bag dunkle Blade!
bring Hjertet Fred og Trøst!
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1905" author="rimestad" status="complete" type="poetry">
<workhead>
    <title>Aftnerne</title>
    <year>1905</year>
    <notes>
        <note>Teksten følger Chr. Rimestad: <i>Aftnerne</i>, Gyldendalske Boghandel, Kbh., 1905.</note>
    </notes>
    <pictures>
        <picture src="1905-p1.jpg">Titelbladet til <i>Aftnerne</i> (1905) lyder ,,Chr. Rimestad // Aftnerne // København og Kristiania / Gyldendalske Boghandel / Nordisk Forlag // Forlagets Bogtrykkeri / 1905''.</picture>
    </pictures>
    <source facsimile="130021930831_color" facsimile-pages-num="98" facsimile-pages-offset="10">Chr. Rimestad: <i>Aftnerne</i>, Gyldendalske Boghandel, Kbh., 1905.</source>
</workhead>
<workbody>

<poem id="rimestad2019030501">
<head>
    <title>Sigbjørn Obstfelder</title>
    <firstline>Alle vi der kendte ham</firstline>
    <source pages="1-6"/>
    <keywords>obstfelder</keywords>
    <quality>korrektur1,kilde,side</quality>
</head>
<body>
Alle vi der kendte ham
holder sammen!
Han var i os alle,
og han er i os alle
(og derfor holder vi sammen)
det Usynlige,
det Eneste:
Flammen!

---

Stille kom han.
Stille gik han.
Tavs var al hans Færden.
Ydmyg, ydmyg,
altid ene
gik han gennem Verden.
Naar de tunge Laag sig løfted,
langsomt fra det store Blik
noget ængstende og dejligt
over Sjælen gik:
Ensomhedens Gru og Sødme,
Mærket af det dybe Stik,
Rummets Grænseløshed volder,
vore Hjerter fik . . .

---

Som en stor ulykkelig Elskov
kan knuge vore Hjerter,
forgifte vort Blod,
gøre vore Øjne matte
eller brænde dem i en Febers stædige Glød,
- saadan sled i hans Sjæl,
saadan tærede paa hans Legeme
eet eneste:
Tørsten efter det Ubekendte,
Angsten for det Mysterium,
der sejler over de sorte Himle . . .

Hvor husker vi ikke
hans høje Pande,
bag hvis gennemsigtige Hvidhed
Aarerne blaanede saa tungt;
og hvor husker vi ikke hans Øjne,
hvor Blikket kunde komme saa langvejsfra,
som havde det rejst gennem Verdener,
vi aldrig skal kende:
Drømmens Paradislande
og Grubleriets foruroligende Mørke.

---

Som en Elsker kan mærke sit Væsen
splittes,
opløses,
fortabe sig i den Elskede,
saadan kunde vi glemme os selv,
naar han var hos os.
Det var som forsvandt vort Væsen,
som om det opsugedes af hans,
og blev borte . . .
Hans Nærværelse var en Balsam for vor Sorg.
For det der sled i os,
vore Sanser der vilde mættes
og kun begærede Glemslen af <i>Een</i>,
det kunde synes os saa ringe,
naar vi saa ind i hans Blik,
hvor der brændte en anden Længsel,
hvor Begæret var et dybere og et mere heftigt:
Tørsten efter det Ubekendte . . .

---

Hvor husker jeg den Dag i Juli,
da jeg saa i et Blad:
<i>Sigbjørn Obstfelder er død</i>.
Det var en af de Somrens tyngende Dage,
hvor det er som om Blodet i Naturens Aarer
svulmer mere tykt og mere hedt.
En af de lange, dumpt glødende Dage,
hvor det er som om Alting stønner
under den ubarmhjertige Sol.
En af de langsomme, knugende og altfor tavse Dage,
hvor Menneskene og Naturen synes eet,
og kun at eje eet:
Sanser,
til at fortære og fortæres . . .
Og nu var <i>han</i> borte:
den fineste af alle Sjæle . . .

Jeg havde hørt om hans sidste Dage,
hvor blid han laa hen,
hvor uendelig sagtmodig;
hvor ømt og bedrøvet
han kærtegnede,
med sine magre Hænder,
Somrens blegrøde Roser;
hvor hans Ord var tyste og svage
og nærmede sig, sagte,
til den endelige Stilhed . . .

og nu var han borte!

Jeg husker, at der greb mig noget,
der var mere end Sorg,
en Lede ved mig selv
og de Aar der ventede paa mig.
Aldrig følte jeg mere voldsomt
Tilværelsens Grumhed
og al dens bitre Urimelighed.
<i>Vi</i> skulde blive - vi andre,
vi der intet havde at give,
intet, der kunde hjælpe Hjerter i Nød,
og Han skulde gaa,
Han der øste ud, barmhjertigt,
af sin Sjæls Rigdomme
og trøstede ved sin blotte Nærværelse!

---

Men skønt han nu hviler i Fraværelsen,
hviler han ikke i Glemslen.
Et underligt Drag faar de Læber,
der taler om ham.
Stille nævner vi hans Navn.
Hvert Ord, han har sagt os,
husker vi,
og gemmer det i vore Hjerter,
til, engang, ogsaa vi skal bort.
Og vi der hører hans Stemme,
finder den i hvert af hans skrevne Ord,
de varsomste af alle,
og de tager som en Haand om vort Hjerte . . .

---

    Alle vi der kendte ham
    holder sammen!
    Han var i os alle
    og han er i os alle
    (og derfor holder vi sammen)
    det Usynlige,
    det Eneste:
    Flammen!
</body>
</poem>

<poem id="rimestad2019030502">
<head>
    <title>Glimt</title>
    <firstline>O alt det som vandrer forbi os, og som aldrig mere vi ser</firstline>
    <source pages="7-8"/>
    <quality>korrektur1,kilde,side</quality>
</head>
<body>
O alt det som vandrer forbi os, og som aldrig mere vi ser.
Øjne der var som en Julidag i et hedt og skælvende Slør.
Øjne der stirred saa natlig ud som grønne og dybe Sør.
Ak, Under og Lykke! det var blot en Fryd, som sluktes og - <i>aldrig mer</i>
skal møde et Pust af et saligt Liv, der hastigt aander og ser.

Stundom gynged en barnlig Hofte i Duft af den milde Maj.
Og Vindene vugged og Lyset risled og Lindene svajede med.
Og ind i vort Indre slynged og gynged noget sig sagte Vej . . .
Vi vendte os om . . . og det var, som om hele Gaden bølged af Sted,
som hele Gaden - og alle Kvinderne - bølged i Rytmen med.

Mangfoldige Dufte som altid ned i vort Hjerte usynligt gled.
Store og søde Skumringsblomster ud fra et Skumringsgraat
rakte sig frem og vandt os ind i et Blik, som var mørkt og vaadt.
Skumringshede . . . Menneskehede . . . Læber som lyste og led.
Læber som gemte saa dybe Løfter . . . Læber som sygned og led.

Men noget blev der. Det sivede ned dybt i vort Hjertes Jord.
Det lever dernede sit tyste Liv; det ulmer og kan ikke dø.
Som store Perler stiger i Mørket op fra den blanke Sø,
stiger ved Nat fra Sjælens Grund en Blomst, der har vokset sig stor
af en Drøm, af en Duft, der sived og gemtes dybt i vort Hjertes Jord.
</body>
</poem>

<poem id="rimestad2019030503">
<head>
    <title>Dialog</title>
    <firstline>Nu falder Natten paa ...</firstline>
    <source pages="9-10"/>
    <quality>korrektur1,kilde,side</quality>
</head>
<body>
,,Nu falder Natten paa . . .
Og jeg er træt.
Men aldrig, aldrig blir mit Hjerte mæt
Giv mig et Kys, min Ven,
det sidste!
Aa, jeg vil segne hen -
og mærke mine Sanser saligt briste . . .''

Og deres Læber blanded sig,
og stum
han fyldtes af det stjernefyldte Rum.

,,Det er, som alle mine Sanser bløder
O vé, dit lange Kys blev ej det sidste.
Min Ven, min Ven,
ak, om du vidste
<i>det</i> Kys,
som ikke smertelig forsøder
og hidser mine Læber mer og mer . . .

Min Ven, min Ven,
ak, om du vidste
det Kys, hvorefter <i>ingen</i> følger mer . . .
som Sjæl og Sanser døder
og Øjet, saa det ikke ser,
til al min arme Uro blidt forbløder . . .

Giv mig det Kys,
hvorefter tungt jeg længes,
giv mig det Kys,
hvori mit Væsen sprænges!''

,,Det Kys det findes ej . . .
Til Lystens Segnen finder Ingen Vej.
For Lysten er saa grum,
saa ond.
Og Den, der eengang smagte Kyssets Sødme,
Han bliver aldrig sund.
Bestandigt, som en Tørst, det svide skal hans Mund.
    Vi lidet aner
    om Dødens og om Fødslens dybe Baner.
    Kun eet jeg ved:
    Den Sjæl, det Legem hvori Elskov bed,
    skal tæres af en skjult og heftig Glød,
    som først skal slukkes, naar Han selv er død.''
</body>
</poem>

<section level="3" id="rimestad2019030540">
<head>
    <title>Skoven</title>
</head>
<content>

<poem id="rimestad2019030504">
<head>
    <title><num>I.</num>I Morgen sker det! Regnens lunkne Lyd</title>
    <toctitle><num>I.</num>I Morgen sker det! Regnens lunkne Lyd</toctitle>
    <indextitle>I Morgen sker det! Regnens lunkne Lyd</indextitle>
    <linktitle>I Morgen sker det! Regnens lunkne Lyd</linktitle>
    <firstline>I Morgen sker det! Regnens lunkne Lyd</firstline>
    <source pages="11"/>
    <keywords>sonnet</keywords>
    <quality>korrektur1,kilde,side</quality>
</head>
<body>
,,I Morgen sker det!'' Regnens lunkne Lyd
i Foraarsnatten, som en ømt fortrolig,
har hvisket det til En, der gik urolig.
,,I Morgen Løvspringsunderets grønne Fryd!''

Du dybe Skov! Du der en Dag begynder
den underlige, hjertebankende Tid.
Saa salig er du, og saa hed og blid
som en Forelsket, der bestandig nynner.

Umærkeligt og mildt, hvert Døgn, et Mørke
bortsuger lidt af det ømme Silkeskær.
Men Kilder væder Skovens Mos og Trær.

En Verden af Sødme midt i Somrens Tørke.
Og stolt og glødende og stum den dør.
Det skøre Guld den sorte Jord bestrør.
</body>
</poem>

<poem id="rimestad2019030505">
<head>
    <title><num>II.</num>Du duftende Skov, som dugberuset skinner!</title>
    <toctitle><num>II.</num>Du duftende Skov, som dugberuset skinner!</toctitle>
    <indextitle>Du duftende Skov, som dugberuset skinner!</indextitle>
    <linktitle>Du duftende Skov, som dugberuset skinner!</linktitle>
    <firstline>Du duftende Skov, som dugberuset skinner!</firstline>
    <source pages="12"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Du duftende Skov, som dugberuset skinner!
Lysende øm er dine Blades Hud.
Den Tid, som Alt i Verden sletter ud,
tre Gange Skønhed gav dig, tung paa Minder.

Jeg ved om gamle Dages ranke Kvinder.
Skælvende skære som du i de unge Aar.
Din kølige Vellugt var i det fine Haar.
Den Tid, som Alt usynligt gennemrinder,

forvandlede dem som dig til rolig Pragt.
Stolt var deres Sommers mørke og modne Magt.
Nu dør saa mange Kvinder, naar Høsten kommer.

Men uden Savn forlod de Livets Sommer.
Rynkede fint som Høstens blege Blad,
udspredende svage Lys de i Stilhed sad.
</body>
</poem>

</content>
</section> <!-- Skoven -->

<poem id="rimestad2019030506">
<head>
    <title>Sol</title>
    <firstline>Sol var hendes Væsen. Og alle- allevegne</firstline>
    <source pages="13-14"/>
    <quality>korrektur1,kilde,side</quality>
</head>
<body>
Sol var hendes Væsen. Og alle- allevegne
sprudled det i Straaler eller ulmed som i Brand.
Hjemsøgt jeg blev af de lykkelige Egne,
jeg saa, for længe siden, nær en solbedøvet Strand.

Som Sydens fine Ferskner, de førstefødte, spæde,
der er hvide som en nordisk Nat og rødmer dybt i Dun,
som sitre under Haanden, saa man næsten kunde græde
en Graad som Sommerregnen, vellystig, lang og lun . . .

Som Sydens fine Ferskner har Solen gemt i Huden,
brændte der, bestandig, en Sol bag hendes Kind.
Men et uroligt Foraarsvand var hendes grønne Øjne:
et Foraarsvand, som kruses af den viltre Foraarsvind.

Den Vind som bringer Uro og Haves vilde Vellugt
ind i de store Stæder, hvor altfor mange bo,
den Vind som har suget sig stærk af alle Skove
og alle unge Sletter, hvor de grønne Urter gro.

Og langs det lyse Legems blide Rytmeløndom
drømte man om et Guldskær fra en Ild man ikke saa,
men aned dybest inde, bag om den røde Verden,
hvor Blodets hede Vande i sagte Vellyst gaa.

Sol var hendes Væsen. Jeg mærked, denne Ungdom
lammed som den lange og tunge Duft af Vaar,
der stryger over Jorden og fylder alle Øjne
og drypper Magt og Mørke i Kvinders blonde Haar.
</body>
</poem>

<poem id="rimestad2019030507">
<head>
    <title>Majnat</title>
    <firstline>Jeg hører Klokker i Natten</firstline>
    <source pages="15-17"/>
    <quality>korrektur1,kilde,side</quality>
</head>
<body>
Jeg hører Klokker i Natten.
Og Maanen staar stor og nær
bag grønne og mumlende Trær
- stor og forunderlig nær.

Jeg hører Klokker i Natten.
Besynderligt, netop de klage
nu, der er noget der dør,
som fyldte i Timer og Dage
min Sjæl som en hemmelig Luft,
mens Lykken bredte sig sagte
med en ømt indsnigende Duft.

Vaarnatten sukker derude.
Henrykt igennem min Rude
den stirrer saa ør og saa hed,
som svulmede den af en Vellyst,
saa vældig, at Hjertet forvildes
ved denne Lyksalighed.

Det lyser derude gyldent og grønt.
Det siver med Duft fra Blade.
Der stiger et langsomt og taaget Skær
op fra den ensomme Gade.

Og Luften er svanger med dulgte Lyd,
med alleslags spinkle og sprøde Lyd
af Fødselssmerte og Fødselsfryd.

Alting - Alting bæver
- Luft og Maane og Trær -
i denne store fødende Nat.

Mit Hjerte! I Nætter der svandt,
hvor en Gysen hen over Jorden randt
- naar det er som alt levende stønner -
husker du nu Forventningens Ve
og alle din Ensomheds Bønner . . .
Hvor sært du blev gennemstrømmet af Blink,
saa mange og mildt fortrolige Vink
fra Stjerner, du drømte lysende, alle,
med nære Øjne, store af Fryd,
over dine kommende Timer,
tunge og tavse af Fryd.
Men i Nat er der Klokker der kimer . . .

I Nat er der Klokker der klage,
jeg lukker Øjnene i.
Jeg skimter i Mørket en Stime
af Timer der drage forbi . . .
Dage som var og som blomstred
og nu drage tavse forbi . . .
Aldrig de vender tilbage!
Drage blot fjerne forbi . . .
</body>
</poem>

<poem id="rimestad2019030508">
<head>
    <title>Foraarsvinden</title>
    <firstline>Den kommer en Dag - hvorfra . . . hvorfra?</firstline>
    <source pages="18-19"/>
    <quality>korrektur1,kilde,side</quality>
</head>
<body>
Den kommer en Dag - hvorfra . . . hvorfra?
og gør alle Kvindernes Bryster saa bange,
i de Tider da Dagene lyser saa lange,
og Hjerterne bliver saa tunge og trange.
Den kommer en Dag - hvorfra . . . hvorfra?

Den kommer en Dag - hvorfra . . . hvorfra?
Der er Øjne der bliver saa blanke og blide.
Der er Øjne som sygner og hemmeligt lide.
Der er Læber som kruses, og Læber blir hvide.
Den kommer en Dag - hvorfra . . . hvorfra?

Den <i>er</i> der en Dag - hvorfra . . . hvorfra?
Den er der, som Elskoven er i en Kvinde,
en Morgen hun vaagner - og Dage skal rinde;
men fra det Gry har hun Solen i Sinde.
Den <i>er</i> der en Dag - hvorfra . . . hvorfra?

Den er borte en Dag - hvorhen . . . hvorhen?
Kom den fra Øer der voksed af Havet,
som ligger i Verdner af Vande begravet,
og som Ingen skal kende: de tages af Havet.
Den er borte en Dag - hvorhen . . . hvorhen?
som Øer der fødtes og toges af Havet . . .
</body>
</poem>

<poem id="rimestad2019030509">
<head>
    <title>Rosette</title>
    <firstline>En Have jeg ved, et Steds langt inde i Lunhed og Morgedug</firstline>
    <source pages="20-21"/>
    <quality>korrektur1,kilde,side</quality>
</head>
<body>
En Have jeg ved, et Steds langt inde i Lunhed og Morgedug.
Og alle de klare Perler, som falder og brister og brister . . .
Saa skøre og skønne og aander ud deres Liv i saa dybe Suk.
Og er som en Graad, der, uden man ved det, ud af Øjnene lister.

En underlig Ømhed gemmer og spreder den ud over alle Ting.
Saa varligt, varligt vilde man gerne kysse de Blomsters Blade.
Og bære paa sine Læber Duften hjem til den triste Gade.
Og vogte paa den . . . og mærke dog, hvor den stiger rundt omkring!

Lidt frygtsomme stirre de alle op mod det kølige Blaa.
Og lukker sig sagte sammen, som gemte de gode Drømme.
Det er deres <i>dybe Dufte:</i> de ved de er varme og ømme.

Det var denne Haves Dug og Drøm, som over de Øjne laa.
Som vilde de værne og vogte paa Skatten, indtil der lyste
mod dem et Skær af det Hvide, som selv de i Dybet saa.
</body>
</poem>

<poem id="rimestad2019030510">
<head>
    <title>Den spanske Danserinde</title>
    <firstline>Jeg husker en Mund ... to tunge og røde Roser i Aftenbrand</firstline>
    <source pages="22-23"/>
    <quality>korrektur1,kilde,side</quality>
</head>
<body>
Jeg husker en Mund . . . to tunge og røde Roser i Aftenbrand.
Sært forvirrende Barn fra Syden! Hvor var det, at jeg dig mødte?
Var det en hed og duftende Aften, hvor Himmel og Roser blødte?
Sært fordærvede Elskovsbarn fra de kvælende Rosers Land . . .

Din Mund, der krused sig haansk og kyndig, krused sig ind og frem.
Og vided sig langsomt ud til et Smil. Og Sødmen i Smilets Fuger!
Jeg aned Sekundernes Trolddom: Mindet blev Dage og Uger . . .
Den hvide By . . . i de mørke Aftner . . . ved Havet . . . dèr var dit Hjem.

Jeg saa dem - engang - langt borte - disse Læber, haanske og hede.
De ejer de døende Rosers lade og smægtende Lød.
Ogsaa de blødende Blades fugtige Sensommerglød.

Forgiftende Brønd, hvor Tusinder drak for Livet en dødelig Lede.
Var hun blandt dem, der i Sydens Stræder lade og langsomme gik,
magtbevidste - i Maanemørket - med lange og lysende Blik . . .
</body>
</poem>

<poem id="rimestad2019030511">
<head>
    <title>Opalernes Skær</title>
    <firstline>Diamanten er kold</firstline>
    <source pages="24-26"/>
    <quality>korrektur1,kilde,side</quality>
</head>
<body>
    Diamanten er kold.
    Dens Regnbueleg
    er Gnister fra Øjne der altid ler,
    hvor Ingen i Angst og i Stumhed ser
    Fortidens Slæb
    og Skyggen af alt hvad der sker.
    Diamanten er gold.
    
    Men den hemmelige Sten
    med det skiftende Skær
    og det tyste og dragende Navn -
    jeg tror, den blev født af de sildige Timer,
    de sildige Timers vellystige Savn.
    
    Jeg tror, den blev hentet
    - en Aften, i Høst -
    af smalle og-bævende Hænder,
    alle de hungrende Øjne til Trøst,
    alle de Menneskeøjne til Trøst,
    hvem Skønhedens Sygdom brænder.
    
    En Aften, et Steds paa Tavshedens Kyst,
    hvor Livet var grønt,
    med mossede Væxter
    saa stive som om de var størknet,
    og Alger der svajer,
    som i uendelig Søvn,
    bestandigt og uden en Lyd.

---

Der var noget som mørkned og glimted derinde.
Den lammede Tavshed blev sønderbrudt.
Der var noget som mørkned og glimted derinde.

Det var som en hemmelig Susen af Vinde,
der mumler om en By, som langt borte de saa:

Oversvømmet af Vellugt fra Væsner og Trær
og Vande der blaa og krusede rinde.
Brungyldne Kvinder i Gaderne gaa,
og hvisker med Ynglinge, blege af Lyst,
paa et kvidrende Sprog som vi ikke forstaa.

I Parkernes Nat de omsider forsvinde.
Men Mørket blir oplyst: af Øjne der skinne
i den mægtige Attraa som tændes derinde.
Og Brisen fra Havet stryger, som her,
over ensomme Læber der kysser et Minde,
over Hjerter som langsomt i Længsel forgaa.
- - -
Pludselig er den som dykket i Vande af Skygge . . .
- - -
Men op fra dens Skumring steg der et Lyn,
som ud fra en Kvindes tungsindige Bryn.
Og i et Skær har den straalet rød,
saa ængstende rød og saa aftenhed
som en Mund, jeg ved . . .
som en Mund, jeg ved . . .
</body>
</poem>

<poem id="rimestad2019030512">
<head>
    <title>Løvets Aften</title>
    <firstline>Underlige Du!</firstline>
    <source pages="27-29"/>
    <quality>korrektur1,kilde,side</quality>
</head>
<body>
Underlige Du!
Med dit trætte hvide Ansigt,
som en sagte Skumring bader,
fra den Stund da Lysets Dødsgisp
Jordens lune Luft forlader.
Du blev sikkert født i Timen,
hvor de søde Opiumsdampe
oversvømmer hele Himlen
fra en høstlig Maanes Lampe.

Nede i det hvide Ansigt
blomstrer dine Læbers Røde.
Og det er, som for en dunkel
Tørst de tavst og stadig bløde.
Sygt en Ve fra Kødets Mørke
Mundens lange Linjer kruser.
Tungest dog dens Aftentavshed
og dens Fjernhed mig beruser.

Stirre ned i Taagen maa jeg,
til jeg drukner i dit Blik . . .
mindes om den Maanehimmel,
hvor de store Floder gik.
Det er fyldt af Nat og Fosfor,
og bag Febrens grønne Slør
glimter frem en Angst for Tiden
og for al den Fryd der dør.

Dine Ord, saa smaa og stille,
drypper i mit Blod og naar
noget inderst i mit Væsen
dunkelt som dit dybe Haar . . .
I din Stemme er der Lyde,
som naar det mod Aften dirrer:
Vingers Strygen som usynligt
i den store Tysthed svirrer . . .

Stundom brændte der bag Stemmen
som en mørk og hektisk Glød.
Noget i din Løvfaldsskønhed
aander svagt en Duft af Død.
Rødt uroligt Blodet mumler.
Skal en Nat det standse brat . . .
Skal den Brand, som var dit Væsen,
slukkes ud, en stille Nat. . .

Underlige Du!
Det er Høstens skøre Skønhed
som har svøbt sig over dig.
Og jeg længes mod dens Løndom
midt i denne blanke Maj.
Huden bleg som Løvets Aften.
Munden lyser høstlig rød.
Haaret mættet med en sød og
bitter Duft af Blades Død.
</body>
</poem>

<poem id="rimestad2019030513">
<head>
    <title>Kaprifolien</title>
    <firstline>De er ikke mere, de Aftner</firstline>
    <source pages="30-32"/>
    <quality>korrektur1,kilde,side</quality>
</head>
<body>
De er ikke mere, de Aftner,
hvor Luften stilnet staar,
som Lykken der fylder en Kvinde,
saa Hjertet har glemt at det slaar.

Hun er ikke mere, den Dronning,
som stumt over Himlen slaar,
som et smægtende Slør over Natten,
sit overdaadige Haar.

---

De er ikke mere, de Blomster,
hvis Aande var syrlig og sød,
og som i usynlige Strømme
fra Skovenes Aften flød.

De slynged sig svaje og skøre
rundt om de tavse Grene.
De lignede aabnede Læber,
der længes i Mørket alene.

I Kaprifoliernes Maaned
kom du mig ganske nær.
Allevegne aandede jeg
din Duft der var sød og sær.

Jeg husker den første Aften,
jeg Kaprifolien mødte:
da var det som noget i Hjertet
sprængtes og henrykt blødte.

Jeg saa den ikke, men Duften
gled i mit Væsen ned
og blandede sig med en Vellugt
der aander i Ensomhed,

nede i Hjertets Mørke,
fjernt fra alt andet jeg ved,
og Dagene faar saa varm en Glans
af dens frugtbare Hemmelighed.

Den skabtes af al den Sødme,
dine Læber smeltede ind,
i Timer hvor Sjælen svømmede hen,
stum og fortabt og blind.

Jeg saa den ikke. Men stundom
saa jeg heller ej dig . . .
Vidste blot eet: din forvildende Vellugt
der overdufted min Vej . . .

Dit Liv var endnu paa min Læbe.
Jeg aanded din Mund paa min Mund,
indtil det sivede gennem hver Pore
ned i mit Væsens Grund.

---

    I Kaprifoliernes Maaned
    fandt deres Vellugt Vej
    ned til det der lever
    inderst i mig af dig.

    I Kaprifoliernes Maaned
    sivede det, der ligner dig,
    ned til det der lever
    dybest af alt i mig.
</body>
</poem>

<poem id="rimestad2019030514">
<head>
    <title>Smilet</title>
    <firstline>Hver Gang du aabner dit mægtige Smil</firstline>
    <source pages="33-35"/>
    <quality>korrektur1,kilde,side</quality>
</head>
<body>
Hver Gang du aabner dit mægtige Smil,
da aander jeg Dybets Luft.
Det breder en Aften omkring mig,
tung, med en Dødens Duft.

Jeg kan spændes til Angst i Forventningen om
du skal aabne dit mægtige Smil.
Da kommer den Stund, jeg vandre maa,
mødig, de ensomme Mil.

Dit Smil kan vokse saa sagte
som Aftendisen hen imod Høst.
Jeg hører en smægtende Rytme
hæve sig op fra dit Bryst.

Det er som om Blodet bag Læbernes Hud
udstraaler en Luft, der er drivhusvarm.
Du bliver saa fjern . . . jeg skimter kun
dit skumrende Haar og din Arm.

Din dødsstille Arm . . . og dit lange Smil,
der rødligt er vokset af Skumringen frem . . .
Det fylder den hele Stue
med Aftners og Nætters Em.

Det er som om det du dybest dølger,
som aldrig jeg saa, og jeg drømmer om,
risled igennem de spændte Nerver
og op til Læberne kom.

Det er som om alle de tusinde Dage
du leved, og hvorom jeg intet ved,
de overstrømmende Timers Lyst,
og hvad du alene i Mørket led,

som om det der tavst kunde glimte frem
fra Øjnenes sugende Efteraarsvand,
og det der i dine Hænders Bæven
bar Bud om dit Hjertes og Legemes Brand -

<i>hæver</i> sin stumme Beruselse
som en Røgelse op til din Mund,
stiger i dette langsomme Smil
op fra dit Væsens Bund . . .

Dit lange, vellystige, rødlige Smil
har smittet dit Blik, til det taages af Nat.
Og det slører omsider min Hjerne,
til jeg sidder alene - forladt.
</body>
</poem>

<!-- === -->
<poem id="rimestad2019030515">
<head>
    <title>Uklar Himmel</title>
    <subtitle>(Efter Baudelaire)</subtitle>
    <firstline>En Damp det er, som varsomt de Slør og Skygger tegner</firstline>
    <source pages="36"/>
    <notes>
        <note>Gendigtning af Baudelaire: <xref type="translation" poem="baudel1999070167"/>.</note>
    </notes>
    <quality>korrektur1,kilde,side</quality>
</head>
<body>
En Damp det er, som varsomt de Slør og Skygger tegner.
Dybt i dit Øjes Skiften fra blaat og grønt til graat,
som gør det tungt og grusomt og drømmende og vaadt,
dér spejles Løvhaldshimlen som smægter og som blegner.

Du minder om de Dage der er slørede og lune,
som bringer de fortryllede Hjerter i Graad,
naar Nerverne der vaager, pint af et ukendt Onde,
spotter Aanden som sover og ved ingen Raad.

Stundom kan du ligne de skønne Horizonter,
som de taagede Aarstiders Solrøde tænder.
O Landskab overglødet af Straalerne der falder
fra Dybet af en Himmel som dissløret brænder.
</body>
</poem>

<poem id="rimestad2019030516">
<head>
    <title>Metamorfoser</title>
    <firstline>Ak, kunde jeg gribe og fange</firstline>
    <source pages="37-38"/>
    <quality>korrektur1,kilde,side</quality>
</head>
<body>
Ak, kunde jeg gribe og fange
din Stemmes Metamorfoser!
Den voxed og bølged og flygted
som Damp over Sommernatsmoser

Den kunde hviske saa dulgt og døsigt
som Blomster der stryges af Aftenvind,
og den kunde risle ned over Hjertet,
tyst, som et klagende Maaneskin.

Men i den hede, den hemmelige,
den gyldne Eftermiddagsstund,
kunde din Stemmes Lyde glide
ud fra din røde og smilende Mund,

ned i mine spændte Nerver
som smaa og kildrende Flammer,
som det skraanende Solskærs Kærtegn
hen over Bøgenes Stammer.

Men mest af alt dog jeg elsked:
med lukkede Øjne at aande den Duft,
der gled paa din mørke Stemme
i den kølige Efteraarsluft.

Da var det som havde du drukket
de sidste Rosers glødende Død,
som om deres tungt angribende Aande
ud fra dine Læber flød.

Og da jeg mødte dit Øje,
aned jeg dybt i det svømmende Blik
en Sorg over al den Sødme,
der for alle Tider forgik.
</body>
</poem>

<poem id="rimestad2019030517">
<head>
    <title>Dine Hænder</title>
    <firstline>Dine Hænder, dine Hænder!</firstline>
    <source pages="39"/>
    <quality>korrektur1,kilde,side</quality>
</head>
<body>
Dine Hænder, dine Hænder!
Se, de mørknes og de sender
Lyn paa Lyn og mørknes atter!
Dine Hænder, dine Hænder
som i lange Luer brænder,
ler med dine Tænders Latter!

Mange stærke Stene sender
denne Ild om dine Hænder.
Som en Soldag den mig matter.
Blankt og blændende det lyser
bag din røde Mund . . . jeg gyser
for de vaade Tænders Latter!
</body>
</poem>

<poem id="rimestad2019030518">
<head>
    <title>Treenighed</title>
    <firstline>Jeg har fundet i dig mine Fædres Mystik</firstline>
    <source pages="40-41"/>
    <quality>korrektur1,kilde,side</quality>
</head>
<body>
Jeg har fundet i dig mine Fædres Mystik.
Tredobbelte Vellyst som blegner og gløder.
Højhellige Farver som mætter og møder
min Sjæl og mit saligt forundrede Blik.

Jeg knæler for Aftnen i Ansigtets <i>Hvide</i>.
Der siver derinde en lønlig Lød,
som de Farver af Aske og Silke der glide
ud over Himlen fra Dagens Død.

Jeg bøjer mit Hoved for Læbernes <i>Rødme</i>.
Bestandig der ulmer bag Huden en Glød.
Dens Trolddom er truende . . . opiumssød,
som en Valmu der fyldes af Aften og Sødme.

Og svimmel og angst har jeg set i dit Blik.
Langt dybere Gysen end den der ved Nat
i Skove af Mulm mit Sind har besat.
Det var som i Verdner af <i>Grønt</i> jeg forgik . . .

Tredobbelte Vellyst som blegner og gløder!
Jeg har fundet i dig mine Fædres Mystik.
</body>
</poem>

<poem id="rimestad2019030542">
<head>
    <title>Roser og Aften</title>
    <firstline>En Maane stiger i Aftnen</firstline>
    <source pages="42-44"/>
    <quality>korrektur1,kilde,side</quality>
</head>
<body>
En Maane stiger i Aftnen,
hed og beruset og rød.
Luften er ladet med Længsel;
den ligger usynlig og svømmer.
Ud fra de sildige Rosers
aabnede Kalke den strømmer.
De aander som vaade Munde . . .
Aa sildige Rosers Glød!

Aander som vaade Munde;
de suger vist Natten ind.
Alle de store, løndomsfulde
Løvfaldsroser er røde.
Som i en uhyre Elskovsaften
tusinde Læber bløde . . .
Der er noget grumt. . . noget dulgt og fjernt . . .
det suger sig mod mit Sind.

Maanen svømmer i Dybet.
En ensom Blomst er den selv.
Som ført over Have af Vinde
fra fjerne og farlige Egne.
Det er som om Roserne krymper sig,
som om de sukker og segne,
og taaler ikke den øde Blomst,
mere hemmelig rød end de selv.

Alle de Rosers Munde
maner en Eneste frem.
En Aften i Vaar - helt rød af Sol -
brændte den midt i en Gade,
saa mørkt og tungt imod Luftens Guld . . .
Og skælvende Lindes Blade
blanded det kølige grønne
med Blikkets grønlige Em.

Men i Aften, hvor Alting gløder
førend den store Død,
rynker sig Rosernes Hud i Feber
over det dunkle Blod.
Hvor alle de Dufte samler sig
til en Nattens og Dødens Flod,
kommer det nær . . . hendes Øjnes Grønt
og Læbernes farlige Lød.

Der er En, som jeg ser langt borte
i en Olivenlund.
Jeg husker, hvor Maanen risler
i Mørket ned gennem Løvet.
Hun er i det Fjerne . . . og glemte vist længst,
hvor den voldelig har mig bedøvet,
og langsomt har lagt mig øde -
den rige og røde Mund.
</body>
</poem>

<poem id="rimestad2019030519">
<head>
    <title>Sommeraften</title>
    <firstline>Saa ganske straaleløs en Sol gik ned</firstline>
    <source pages="45-46"/>
    <quality>korrektur1,kilde,side</quality>
</head>
<body>
Saa ganske straaleløs en Sol gik ned,
opslugtes skør og krystallinsk af Havet.
Atter en Dag af Somren blev begravet,
og Aftnens Aande, blomsterør og hed,

hvisker igen om dig der er langt borte.
Paa Bulevarderne langs Havet gaa
Tusinder - og <i>du</i> - og Mørket falder paa,
en af de Sydens Nætter som er sorte,

sorte og fyldt af lønlig Lyst og tunge
paa al den Sødme, som man aldrig nævner,
men dybt i Øjnene et Mørke levner,
en sød og frugtbar Nat som gør dem unge . . .

Du lille Sjæl i Glød! Din Feber tænder
sydende Lys, hvor end du i Verden gaar.
Der staar en Luft af Elskov omkring dit Haar!
Hele dit Hjerte er i de skælvende Hænder . . .

Frugtbar og hed er du! Hed er den Nat,
hvis Aande nu sig blander med din Aande.
Jeg ser ind i vort Hjemlands lyse Nat,
som skabt af Stumhed og af ensom Vaande.

Jeg tænker paa din Aande . . . og paa din Mund . . .
Dens Tegning, og dens Lød . . . de Ting som gløde
og dufter dybest i dit Væsens Grund,
sived det op og kom min Mund i Møde?

. . . Maaske i dette Nu en Anden lukker
sine Øjne, mens han drikker af din Mund.
Snart alle Stadens Huse Lyset slukker.
Saa svømmer Sydens Mørke, uden Bund.
</body>
</poem>

<poem id="rimestad2019030520">
<head>
    <title>Høstnat</title>
    <firstline>Det var fra Dybet af en høstlig Nat</firstline>
    <source pages="47"/>
    <quality>korrektur1,kilde,side</quality>
    <keywords>sonnet</keywords>
</head>
<body>
Det var fra Dybet af en høstlig Nat,
at Livets Vemod stirred mig i Møde.
Da steg og svulmed Sorgen i min Sjæl:
Jeg tænkte paa den Tid, naar <i>vi</i> er døde.

Alt, hvad jeg evned selv og var, gled bort,
et lille Lys blandt Tusind blot, som slukned,
et usselt Livspust, der en Vinternat
i Dødens sorte Sø forsvandt og drukned . . .

Jeg tænkte blot paa det Ufattelige:
<i>Du</i> skulde ældes, hærjes, falme, dø,
og at, engang, det sidste Minde om dig
blev borte i den store, sorte Sø . . .

Først naar en Dag den Sidste er forsvunden,
som fik sin mørke Lyst af al <i>din</i> Glød,
da er for alle Tider Dagen kommen,
hvor <i>du</i> er slettet ud, for evigt død!
</body>
</poem>

<poem id="rimestad2019030521">
<head>
    <title>En Aften</title>
    <firstline>Svøbt ind i Aftenlys og løst fra Minder</firstline>
    <source pages="48"/>
    <quality>korrektur1,kilde,side</quality>
    <keywords>sonnet</keywords>
</head>
<body>
Svøbt ind i Aftenlys og løst fra Minder
mine Øjne synker bort i Løvets Sø.
O, det gør godt at mærke, alt forsvinder,
og føle Ilden sødt og langsomt dø.

Som Havet - fjernt - jeg hører Livet bruser.
Een Tone af de tusind Stemmer naar
mit Øre, og eenstonigt kendt det suser,
naar Brisens Kærtegn gennem Aftnen gaar.

Det grønne Foraar hvisker mig i Møde,
lidt blegt og blidt af Mulm, og Vestens Brand
spejler sin Ro i Parkens blanke Vand.

Den Ild, som var mit Liv og sved til Døde,
oplyser sorte Nætter i det Fjerne!
o fjernt som denne Himmels blege Stjerne.
</body>
</poem>

<poem id="rimestad2019030522">
<head>
    <title>Dit Minde. . .</title>
    <firstline>Dit Minde slumrer i mig som et evigt Efteraar</firstline>
    <source pages="49"/>
    <quality>korrektur1,kilde,side</quality>
</head>
<body>
Dit Minde slumrer i mig som et evigt Efteraar.
Svøbt ind i fugtigt Guld, i en Dis der er bedøvet
af den altfor søde Aande som svømmer ud fra Løvet
Din Skønhed var som mærket af et evigt Efteraar.

Oktobers tunge Sødme var forblevet i dit Haar.
Oktobers Aftentaage i dine Øjne bæved,
saa stundom de blev borte, til den sagtelig sig hæved.
Oktobers syge Sødme var forblevet i dit Haar.

Som Maanen ganske ene i den tyste Aften staar,
nøgen, sine grønne og gyldne Slør berøvet,
forsvandt dit Øjes Taage engang du var bedrøvet.
Dit Blik blev armt og ensomt, men dit underfulde Haar

stod truende og fyldt af Oktobers tunge Luft
omkring dit blege Ansigt, hvor dine trætte Øjne
besynderligt forladte saa ud, som var de nøgne
og havde mistet Troen paa Livets Løvfaldsduft.
</body>
</poem>

<poem id="rimestad2019030523">
<head>
    <title>Nat</title>
    <firstline>Hjertets Nat!</firstline>
    <source pages="50"/>
    <quality>korrektur1,kilde,side</quality>
</head>
<body>
Hjertets Nat!
Mørke . . . Mørke i det tyste Hjerte.
Mørke i det dunkle Hjernens Krat.
Sluknet er den sidste svage Kærte.
Mat den blaffed, sørgelig og mat . . .
Luften størkned, stum og lysforladt.
Intet Pust den store Tavshed bryder.
Intet smerter. Intet, intet fryder.
Intet Suk og ingen Drøm udgyder
dybest fra sit Mørke
Hjertets Nat.
</body>
</poem>

<poem id="rimestad2019030524">
<head>
    <title>O Hjerte</title>
    <firstline>O Hjerte, du blev ramt af de snigende Aar</firstline>
    <source pages="51-53"/>
    <quality>korrektur1,kilde,side</quality>
</head>
<body>
O Hjerte, du blev ramt af de snigende Aar,
omtumlet af alt det der kommer og svinder,
gennemrislet af Floden der rinder og rinder,
som skal standse, naar du standser, du ved ej hvornaar.

Urolige Hjerte, du var stille . . . engang.
Ak, skønt det er taaget nu, skønt det er silde,
hører jeg dumpt din bedrøvede Kilde,
bestandig, og altid, dens ensomme Klang.

Du aabned dig, engang, som et undrende Blik!
Du svulmed som en Frugt der i Mørket blev moden,
som i Stilhed, og længe, blev næret fra Roden.
- Forblødningen kom, dengang da hun gik . . .

Du svulmed som en Frugt der er tung af sin Saft,
du fyldtes af Sødme, af Vellugt og af Skygge,
af noget som du aned var Tryghed og var Lykke.
Du aabned dig og fyldtes af Ydmyghedens Kraft.

Som en Blomst bliver næret af sin mørke Moder Muld,
af en Mund og af en Stemme dit Liv har du suget,
af den taagede Rigdom der i Øjnene ruged,
skinnende og skør som Skygge og som Guld.

Dengang var alt det samme - og hver Dag var ny!
Det var som om du spejlede Foraarets Himmel,
der fødte hver en Morgen, mere mægtig og mere svimmel
i et mørkere Purpur det ældgamle Gry.

---

O Hjerte, dit dumpe, dit evindelige Slag . . .
Jeg er som en Fremmed der famler om i Blinde,
og ved ej Vejen hjemad, ved blot, han ingensinde
skal frelses ud fra Spliden til en høj og rolig Dag.

Jeg var fyldt, engang, af Magt, som en Midsommerlund,
der tynges af en Gulddis som langsomt gennemskinner
et Blad med grønne Aarer, hvor Blodet døsigt rinder,
som vaagner nu og drikker med en længselsfuld Mund.

Jeg drak, engang, tungt tørstig, o denne første Stund,
hvor jeg aned, hvad han følte der i Natten drukned . . .  drukned
i Vande, hvor i Mørket alle Lys og Lyd var sluknet,
i et Dyb, hvori han sank og sank, og naaede ingen Bund.

O Død . . . og Nat . . . og Stumhed! Dine Øjne og din Mund . . .
</body>
</poem>

<poem id="rimestad2019030525">
<head>
    <title>Storstandstusmørket</title>
    <firstline>Det er i Skumringstimen. I Himlen fjernt det brænder!</firstline>
    <source pages="54"/>
    <quality>korrektur1,kilde,side</quality>
</head>
<body>
Det er i Skumringstimen. I Himlen fjernt det brænder!
Forundrede Øjne ind i de rødlige Dybder ser.
Og alle de tusinde Øjne Skumringstimen tænder.
Og der er dem der længes, og der er dem der ler.

Der gaar i denne Time saa mange blege Kvinder.
Igennem alle Slør rinder Tusmørkets Flod.
Saa blaa og blide Øjne i sød Erindring svinder.
Men mangen ensom Kvinde gør Timen ikke god.

Som store grønne Stene de høje Lygter lyser.
Et langligt Skær af grønt og graat, som smægtende Opaler.
Og mere langsomt Aftentaagen ned i Gaden daler.

Men Blomsterne i Himmeldybet krymper sig og fryser,
og sygner bort. Og Lygternes Opaler bliver gule.
Og langsomt alle Kvinderne i Husene sig skjule.
</body>
</poem>

<section level="3" id="rimestad2019030541">
<head>
    <title>Isabelle</title>
</head>
<content>

<poem id="rimestad2019030526">
<head>
    <title><num>I.</num>Hvor er du nu? Dit Minde suger mig i Brystet</title>
    <toctitle><num>I.</num>Hvor er du nu? Dit Minde suger mig i Brystet</toctitle>
    <indextitle>Hvor er du nu? Dit Minde suger mig i Brystet</indextitle>
    <linktitle>Hvor er du nu? Dit Minde suger mig i Brystet</linktitle>
    <firstline>Hvor er du nu? Dit Minde suger mig i Brystet</firstline>
    <source pages="55-56"/>
    <quality>korrektur1,kilde,side</quality>
</head>
<body>
Hvor er du nu? Dit Minde suger mig i Brystet.
Hvem giver du din stakkels og knuste lille Stemme?
Den bristede som tusind Bobler brister stille . . .
Aldrig kan jeg glemme din lille knuste Stemme.

Hvem giver du din Mund og dens bitre-søde Vin?
Din spidse dunkelrøde og utrættelige Tunge . . .
Dine Øjnes Glød og Løgn, og deres stille mørke Skær,
dit lille triste Hjerte . . . aa jo - jeg fik dig kær.

Din Klage over Livet fik ikke Lyd i Ord.
Du hørte stille paa mig, da jeg sa', jeg var bedrøvet.
At Alting var saa tungt. Og min Længsel traadt i Støvet.
Du mumlede saa dødsenstrist og træt blot nogle Ord:

,,C’est triste . . . tout ça . . .,'' du blev saa unaturlig hvid.
Dine Øjne og de dejlige Bryn blev mere mørke.
Det var, som saa jeg ned i dit Væsens dybe Tørke.
Men du klagede ikke . . . du laa saa varm og hvid.

Du laa saa varm og hvid . . . Men saa skød der et Lyn
fra dine Øjne, og du hviskede hæs og næsten vred:
,,Ca m’embête . . .,'' og du rynkede de sorte, tætte Bryn.
Jeg saa den Skumringstime, hvor tavst og dybt du led.

Isabelle! Isabelle! Hvor er du . . . er du nu?
Hvem giver du din stakkels og knuste lille Stemme -
og hvem dit svaje og svage Legeme uden Blu -
og hvem det dødsenstriste Blik, jeg ved, jeg ej kan glemme • • •
</body>
</poem>

<poem id="rimestad2019030527">
<head>
    <title><num>II.</num>Jeg husker en Eftermiddag i Skovene ved Meudon</title>
    <toctitle><num>II.</num>Jeg husker en Eftermiddag i Skovene ved Meudon</toctitle>
    <indextitle>Jeg husker en Eftermiddag i Skovene ved Meudon</indextitle>
    <linktitle>Jeg husker en Eftermiddag i Skovene ved Meudon</linktitle>
    <firstline>Jeg husker en Eftermiddag i Skovene ved Meudon</firstline>
    <source pages="57-59"/>
    <quality>korrektur1,kilde,side</quality>
</head>
<body>
Jeg husker en Eftermiddag i Skovene ved Meudon.
Det var vist i Midten af Maj . . . Skyggerne blev saa lange.
Jeg husker et Silkegrønt . . . og et Glimt af et blegnende Blaat.
Jeg husker din tunge Tavshed. Jeg blev saa besynderlig bange.

Da var det at Solen gyldned et Blad der bævede grønt.
Da randt mig i Minde en Blodbøg fjernt i en elsket Park.
Ved Løvfaldstide ejed dens Blade en Lød som din Læbes Blod!
Pludselig gled der en Ild fra Stammernes saftfulde Foraarsbark . . .

,,Lille Veninde! du ved ikke hvor din Læbe ligner det Blad.
Ogsaa din Læbe rødmer varmt . . . og sé hvor din Mundvig bæver . . .
Lille Veninde! jeg holder af dig, skønt ikke du gør mig glad.
Der er i dit Blik noget inderligt godt som ind i mit Øje svæver. ''

,,Menteu-eu-r!'' du skreg . . . og lo saa lidt . . . og bed min Læbe til Blods.
Med den mørke Draabe, der piblede frem, sminkede du dig lidt.
Saa sprang du smidig op paa min Ryg med korte og kaade Skrig.
Jeg husker igennem den ensomme Skov et vildt og forpustet Ridt . . .

Solen gik ned. Vi skulde med Baaden hjem til Paris.
Trætte gik vi, og tavse begge, bort imod Aftenhimlen.
Da var det et Ord af en Oldtidspoet, visselig trist og vis,
bragte mit trætte, urolige Sind i en stor og tungsindig Svimlen . . .

,,Kurtisanen har intet Efteraar'' . . . Arme lille Veninde!
Om nogle stakkede Aar har du naaet din Vinter den grumme, den sorte.
Om nogle Aar er al din skælvende Vaar ufravigeligt borte!
Der lever af dig - i et Legem, en Sjæl - et kort og forgængeligt Minde.

I Baaden hjem til Paris jeg sad med din lille Haand i min.
,,Petite chère . . . jeg fandt ikke andet at sige dig der var knugende stum.
Vi sad og stirrede begge To langt bort i Aftenens Rum
Jeg husker din Haand . . . den laa som en lille og livsvarm Fugl i min.
</body>
</poem>

<poem id="rimestad2019030528">
<head>
    <title><num>III.</num>Saa kom altsaa det som jeg vented</title>
    <toctitle><num>III.</num>Saa kom altsaa det som jeg vented</toctitle>
    <indextitle>Saa kom altsaa det som jeg vented</indextitle>
    <linktitle>Saa kom altsaa det som jeg vented</linktitle>
    <firstline>Saa kom altsaa det som jeg vented</firstline>
    <source pages="60"/>
    <quality>korrektur1,kilde,side</quality>
</head>
<body>
Saa kom altsaa det som jeg vented:
Hver Dag skal gøre dig mere hvid.
Ene ligger du . . . stum og blid.
Lille brystsyge Blomst ved Vintertid!

Kunde jeg komme og stryge dit Haar!
- i dets Mørke du blev saa endeløs hvid -
Du er ikke mer, naar jeg kommer om Aar . . .

Var jeg nu hos dig, du spurgte mig ømt:
Hvorfor er du ogsaa bleven saa hvid?
Har du mistet dit Liv, eller Liv der blev drømt?

- Aldrig vi læger hinandens Saar.
Ensomme er vi i hver en Tid.
Lad mig leve som du, saa tavs og saa blid.

<nonum><right>1899.</right></nonum>
</body>
</poem>

</content>
</section> <!-- Isabelle -->

<poem id="rimestad2019030529">
<head>
    <title>Din Stemme</title>
    <firstline>Din Stemme kan blive saa svag og besynderlig blid</firstline>
    <source pages="61"/>
    <quality>korrektur1,kilde,side</quality>
</head>
<body>
Din Stemme kan blive saa svag og besynderlig blid
som en Hvisken af Vind gennem Blomster i Aftensvale .
Din Stemme kan bringe mig nær den bævende Tid,
hvor de blegrøde Blade tyst gennem Luften dale . . .

Din Stemme bragte et Foraar ind i mit Sind,
dengang det var mørkt, og alle Blomster var døde.
Den ledte mit Hjerte langt i en Have ind,
hvor Blade dryssed og dryssed Jorden i Møde . . .

Din Stemme ligner slet ikke din store Mund.
Den svulmer tungt og mørkt som en Blomst der gløder,
som har foldet sig ud i Skumringens lune Stund.
Dens Vellugt og Vellyst den stilnede Luft forsøder!

Dine Øjne er grønne som Kattens der lister sig tyst
i Mørket om med en fin og forborgen Ynde.
Dine Øjne er fyldt af den Skumringens søde Lyst
som sniger i Blodet ind en Trang til at synde . . .
</body>
</poem>

<poem id="rimestad2019030530">
<head>
    <title>Dobbeltblomsten</title>
    <firstline>Jeg fik aldrig at vide, hvorfra hun kom</firstline>
    <source pages="62-63"/>
    <quality>korrektur1,kilde,side</quality>
</head>
<body>
Jeg fik aldrig at vide, hvorfra hun kom.
Alt skjulte sig bag denne Aftens Møde.
Det var i den Time, mit Hjerte døde,
og at min Hjerne blev trist og tom.

Nu ved jeg blot: Hendes Læber er røde
og ligner en Blomst, hvis fremmede Navn
har fyldt mine Sanser med Sødme og Savn.
Jeg har glemt det Navn . . . med Vokaler saa røde,

som var de smaa dryppende Draaber af Blod.
Jeg har set den Blomst og dens Feber jeg kender.
Jeg husker de farlige Lys, som den sender,
naar Bladene falder i den langsomme Flod.

Lysende i Tropernes Aften den staar!
Hvergang dens Purpur og Hovmod rammer
de mørkeblaa Vande, da sender dens Flammer
en Gysen, som langt gennem Vandene gaar!

Ak, dobbelte Blomst af Blod og af Kød!
Som en Blomst kan den falme og folde sig sammen
ligegyldig for Lysten og Solhimlens Flammen.
Den kan falme saa stille, som om den var død . . .

Den skænker de lange Beruselsers Fryd.
Det er Høstrosers Aande, dens Skumring udstrømmer
den bølger saa langligt, den døser og svømmer
i en Luft der staar stille foruden en Lyd.

Jeg ved ikke, om hun er ond eller god.
Men jeg ved, at hun øser af dybe Brønde
sit Legems fortærende Trang til at synde,
sin Lyst til at blande sit Blod med Blod.

Hvem er hun . . . hvem er hun . . . jeg ved det ej.
Mine Øjne blev svage, min Hjerne blev svimmel,
som stirred jeg ind i en endeløs Himmel,
den Aften, i Juli, hun krydsed min Vej.
</body>
</poem>

<section>
<head>
    <title>Franske Digte</title>
</head>
<content>

<poem id="rimestad2019030531" lang="fr">
<head>
    <title>La Tortajada</title>
    <firstline>Le frisson lourd et long des nuits dans les branches</firstline>
    <source pages="67"/>
    <quality>korrektur1,kilde,side</quality>
    <keywords>sonnet</keywords>
</head>
<body>
Le frisson lourd et long des nuits dans les branches
évoquera son large et sombre enchantement.
Le grand désir frémit insolent dans ses hanches,
étrangement se gonfle comme une chaude fleur au vent.

O trouble fleur d'un soir tout noir et sanglantl
Tu naquis luxuriante dans les ténèbres . . .
Les soirs de l’Espagne sont rouges de ce sang.
Mais ses nuits sont restées dans ces grands yeux funèbres.

Elle fait songer aux villes si chaudes et lointaines,
où l’air tremble excitant, ou brulent toutes les lèvres.
Elle disperse des parfums puissants et des fièvres.

Elle évoque les heures dont l’extase fut vaine.
Toute une vie violente se tord dans ses reins,
dans sa croupe onduleuse, ses narines et ses seins
</body>
</poem>

<poem id="rimestad2019030532" lang="fr">
<head>
    <title>Salomé</title>
    <firstline>On respirait à peine dans eet air excité</firstline>
    <source pages="68-69"/>
    <quality>korrektur1,kilde,side</quality>
</head>
<body>
<nonum><right><small><i>A Mdm. Anna Larssen</i></small></right></nonum>

On respirait à peine dans eet air excité.
Elle était, là, debout, la petite empoissonneuse!
Remplissant toute la salle d’une odeur vénéneuse,
d’un parfum maladif, et traînant, et musqué.

Elle était vêtue d’une robe d’un vert corrodant,
d’un vert qu’ont les cieux nocturnes de l’automne,
inondés d’une brume de lune monotone . . .
Sa voix était chaude et secrète comme le vent

qui traîne les effluves des fleurs orientales,
ouvrant dans le soir leurs lourdes calices.
Elle était imprégnée d’essences et de vices.
Elle avait la pâleur des femmes fatales.

Elle était inconsciente et perverse: un enfant.
Elle faisait, comme en songe, sa malfaisante œuvre,.
se tordait dans la danse, comme une couleuvre,
brûlée par la chaleur irritante des sens.

Oh, la douleur profonde de sa triste volupté!
La volupté mordante d’une lointaine race . . .
Oh, les yeux fixes et longs, les yeux morts de l’extase . . .
Oh, les mornes sanglots de sa triste volupté!

Les petites secousses d’un corps énervé!
</body>
</poem>

<poem id="rimestad2019030533" lang="fr">
<head>
    <title>Les yeux vivants et morts</title>
    <firstline>Avec, au fond des yeux, la gloire de l'horizon</firstline>
    <source pages="70-71"/>
    <quality>korrektur1,kilde,side</quality>
</head>
<body>
Avec, au fond des yeux, la gloire de l'horizon,
la gloire mourante et morne des lointains du soir,
avec, au fond de l'âme, un son très doux et long
je m’en vais seul et silencieux dans la forêt presque noire.

J’erre longtemps, silencieusement, dans la verdure des mousses.
Des yeux, des yeux de femme brûlent verts devant mes pas.
Et partout, oh partout une voix, si bienconnue et douce,
si bienconnue et douloureuse pour moi malade et las.

J’ai écouté, tout enchanté, cette voix tout un printemps!
C’étaient des sources qui arrosaient et parfumaient mon cœur.
Un jour de mai j’ai cru entendre ce son dans tous les vents!

Mais les yeux verts, défunts pour moi, sont maintenant les cœurs
des tristes étoiles qui luisent cette nuit, au fond de eet automne.
Oh, le souvenir des yeux, vivants et morts, si monotone!
</body>
</poem>

<poem id="rimestad2019030534" lang="fr">
<head>
    <title>Automne</title>
    <firstline>Automne odorant, tu pénètres ma chair!</firstline>
    <source pages="72"/>
    <quality>korrektur1,kilde,side</quality>
</head>
<body>
Automne odorant, tu pénètres ma chair!
Je respire avidement ton odeur de verveine.
Un regret languissant circule dans l'air:
Petite Claire chérie, ta troublante haleine!

Un arome capiteux se lève de la terre.
<i>Ton</i> arome qui flottait dans la chambre toute sombre,
noyée dans le soir, le silence et l’ombre.
Ta chambre était tiède et douce comme une serre . . .

Aulomne douloureux, tu parfumes mon coeur!
Automne très savant, tu touches la mémoire,
mystérieusement tu évoques le bonheur . . .

Dans mon âme qui est pleine d’une nuit morne et noire,
monte, comme un parfum, le frisson d’un fantôme,
monte, inoubliable, ton délicieux arome!
</body>
</poem>

<poem id="rimestad2019030535" lang="fr">
<head>
    <title>Le Souvenir</title>
    <firstline>Comme il pèse lourdement sur mon cœur, le Souvenir!</firstline>
    <source pages="73"/>
    <quality>korrektur1,kilde,side</quality>
</head>
<body>
Comme il pèse lourdement sur mon cœur, le Souvenir!
Le soir lourd de parfums incline les tiges
des roses de l’automne; un souffle de vertige
oppresse mon cœur faible jusqu’à mourir.

Les roses de l’automne sont prêtes à défaillir.
Et mon âme se gonfle d’une secrète tristesse . . .
Petite Claire! A qui donnes-tu ta large ivresse?
Tes baisers de sang, ton étrange petit rire?

Petite amie disparue de ma vie brusquement!
Ton mince corps nerveux, souple comme un serpent . . .
Ton grand sourire rouge, ton charme morbide . . .

Disparue . . . disparue . . . ton âme et ton corps . . .
<i>Tu vis</i>, et c’est cela qui est pire que ta mort,
qui pénètre mon cœur d’une vague horreur vide.
</body>
</poem>

<poem id="rimestad2019030536" lang="fr">
<head>
    <title>Chanson</title>
    <firstline>Petit diable</firstline>
    <source pages="74-75"/>
    <quality>korrektur1,kilde,side</quality>
</head>
<body>
Petit diable
adorable
aux cheveux bruns et puissants!
Câline et mièvre,
je suce ta lèvre:
évanouissements lents . . .

Sombres, tes lèvres
chaudes de fièvres,
sinistres comme des fleurs,
luisantes sous la lune!
Fiévreuse petite brune,
tu me violes les heures!

Ta langue insinuante
trop rouge et violente:
serpent plein de poison . . .
Je respire toujours
- toutes les nuits, tous les jours
ton parfum de venaison.

Les soirs de Septembre
aux odeurs tièdes d’ambre
vivent, lents, dans tes cheveux.
Vénéneuse petite brune,
tu naquis sous la lune
dans une nuit brune et bleue!

Tu naquis dans une nuit
ou tout tremblait de vie,
une vaste nuit amoureuse,
tout inondée de lune . . .
Elle a fait, petite brune,
ton haleine fiévreuse . . .

Je trouve dans tes mains,
dans tes yeux et tes reins
la lune trouble et tremblante.
Cruelle petite Ève,
je trouve la sève
d’une chaude nuit haletante!
</body>
</poem>

</content>
</section> <!-- Franske Digte -->

<poem id="rimestad2019030537">
<head>
    <title>Aften</title>
    <firstline>Det hvisker, det hvisker imod mig</firstline>
    <source pages="76-78"/>
    <quality>korrektur1,kilde,side</quality>
</head>
<body>
<nonum><right><small><i>Til min Moder</i></small></right></nonum>

Det hvisker, det hvisker imod mig
fra den store blegnede Sø:
Tænker du paa, du en Aften
skal se dit bedste dø  . . .
Husker du: Døden har intet,
intet Velsignelsens Frø . . .

Jeg kender den Tomhed, naar Livet
rives op fra sin Rod,
og alle Dage og Nætter
bliver en jaget Flod.
Jeg husker den tunge Hi ven
igennem det fredløse Blod.

Men selv i de trange Tider
var der Timer jeg aandede frit.
Jeg foldede mine Hænder
næsten i Tryghed, tit,
fordi der var levnet mig noget,
jeg altid vidste var mit.

Dengang da Hun, stille, for altid
gik af min Stue ud,
og jeg mærkede det i mit Legem
som et sønderslidende Brud,
og aned, at lange, lange
Tider blev Storm og Slud.

Da husked jeg endnu ikke,
at En var mig altid nær,
trofast som ene Den der
giver os Livet her,
at der var En som havde
mig indtil det Sidste kær.

Ak, det som dybest vi elsker
og stille tør kalde vort,
en Dag kan det, uden vi ved det,
grufuldt rives bort -
Foran os gaber de lange Aar - -
Lykken . . . hvor var den kort.

Hvorlænge du endnu bliver,
det ved hverken du eller jeg,
og ikke den store Aften
der breder sig tyst og bleg.
- Kunde mit Hjerte standse
den Aften du gaar din Vej.
Fordi du var mig altid nær,
vilde jeg følge dig.
</body>
</poem>

<poem id="rimestad2019030538">
<head>
    <title>Det var . . .</title>
    <firstline>Det var det stærke og hemmelige Baand som sammen os bandt</firstline>
    <source pages="79-80"/>
    <quality>korrektur1,kilde,side</quality>
</head>
<body>
<nonum><small><right><i>Til min Søster</i></right></small></nonum>

Det var det stærke og hemmelige Baand som sammen os bandt:
at vi har levet sammen det blinde Søvnliv fjernt fra Alverden,
at vi blev løst i den samme Time ud til Dagenes Hærden.
Det var det Baand som bandt, mens meget andet brast og forsvandt.

Træt af de svigtende Tag efter Lykken kom jeg tilbage til dig,
tilbage til dig, der gik din Gang gennem Aarene mildt og rolig,
som havde den store Tryghed i dig en god og urokkelig Bolig.
Dine graa, mørkt skyggede Øjne, de viste mig Lykkens Vej.

Jeg husker fra svundne Dage en Uro skjult i dit Blik.
Du kendte vel ogsaa de lange Nætter, der lever af Sorgen.
Men din Sjæl har rejst sig skinnende, en stille og gylden Morgen,
som sejrende ud af Mørkets og Savnets Gysen gik.

Maaske skal jeg endnu søge efter Lykken langt fra din Vej.
Maaske skal der brede sig mellem os Mile og atter Mile.
Maaske gaar fjernt fra hinanden vi ind til den evige Hvile.
Men de sidste der i min Tanke - jeg tror, det blir Mor og dig.
</body>
</poem>

<poem id="rimestad2019030539">
<head>
    <title>Mørket</title>
    <firstline>Gamle Kvinder med de stille Øjne</firstline>
    <source pages="81-83"/>
    <keywords>kidde</keywords>
    <quality>korrektur1,kilde,side</quality>
</head>
<body>
<nonum><small><right><i>Til Harald Kidde</i></right></small></nonum>

Gamle Kvinder med de stille Øjne,
mere stille end de skjulte Sør,
hvor en evig Aftenro har sænket
sine ubevægelige Slør.
Blidere er eders rene Aften
end hin Time hvori Lyset dør.

Læber som igennem Ensomheden
Blodets røde Rigdom har forladt . . .
Mangen En hvem Dagens Svulmen pinte,
blev af Eders Armod mild og mat,
mærked sig lidt nærmere ved Kilden,
ved den store, endelige Nat.

Frigjort, næsten, for det stride Pulsslag,
for Erindringen om det, de led,
synes de, fjernt i en isnet Verden,
ane noget som vi ikke ved,
vi der endnu tumler om i Dagen,
der er graadig, koglende og hed.

Blege Kvinder, I som aldrig kendte
Kyssets grusomme og syge Lyst,
I fik Tid og Trangen til at høre
Nattens hviskende og kyske Røst.
Mens vi søgte ind til Rusens Glemsel,
sov I ved det kolde Mørkets Bryst.

Aldrig har I kendt de Kvinders Vaande,
der maa bort fra Livets Trolddomsdag,
og hvis bange Brynde end vil drikke
Lysten i et utaalmodigt Drag,
og hvis Feber griber efter Magten
i et sidste og afmægtigt Tag.

Aldrig skulde Eders Legem kende
Livets hidsige og korte Glød.
I blev gamle. Der blev aldrig aabnet
for det stille, løndomsfulde Skød.
Er det derfor Eders Mund og Øjne
har en Afglans af den store Død . . .

Eders Blik har voldt at Elskerinden
stundom blev os Damp og Drøm og Skum.
Det har gennemtrængt vor Sjæl som Natten,
stor og stum, eensformig dyb og stum,
naar vort Jeg opløser sig og suges
ind i Evighedens Stjernerum . . .

Underlige Timer, hvor al Livets
Sødme, Saft og Purpur bliver Drøm,
hvor den Dejlige, hvis Øjne mørknes
bag en Taage, glødende og øm,
svinder bort i vore Armes Afmagt,
mens vi bæres af den sorte Strøm.

Bæres af de sorte blanke Vande
bort til Høstens og til Dødens Lund,
viljeløst, med tunge, lukte Øjne
og et fredfuldt Iskys paa vor Mund,
mens en salig Stilheds Isnen stiger
ned fra Himlen til vort Væsens Bund.

Det er godt at gemme, inderst inde,
Ligegyldighed for Lystens Guld.
Det er godt at mindes, midt i Timen
hvor en Sjæl er helt til Randen fuld,
det der venter, roligt og fortroligt:
Mørket, og den tavse, sorte Muld.
</body>
</poem>

</workbody>
</kalliopework>

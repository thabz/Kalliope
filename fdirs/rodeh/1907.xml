<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1907" author="rodeh" status="complete" type="poetry">
<workhead>
    <title>Digte - gamle og nye</title>
    <year>1907</year>
    <notes>
        <note>Teksten følger Helge Rode: <i>Digte - gamle og nye</i>, Gyldendalske Boghandel, Nordisk Forlag, Kbh., 1907.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
    </notes>
    <pictures>
        <picture src="1907-p1.jpg">Titelbladet til <i>Digte - gamle og nye</i> (1907) lyder ,,''.</picture>
    </pictures>
    <source facsimile="115408002805_color" facsimile-pages-num="112" facsimile-pages-offset="2">Helge Rode: <i>Digte - gamle og nye</i>, Gyldendalske Boghandel, Nordisk Forlag, Kbh., 1907.</source>
</workhead>
<workbody>

<prose id="rodeh2018091501">
<head>
    <title>Forord</title>
    <source pages="7"/>
    <quality>korrektur1,kilde,side</quality>
</head>
<body>
De otte første Digte er hentede fra Samlingen »Hvide Blomster«, der udkom i 1902 og blev skrevne da Forfatteren var 20-21 Aar gammel. For Tilladelsen til at aftrykke dem her, skylder Forfatteren Det Schubotheske Forlag Tak. De fremtræder i delvis bearbejdet Skikkelse, uden at der dog er rørt ved det ungdommelige Følelsesindhold. Et Par Digte (fra den i 1896 udgivne Samling »Digte«), der i Stemning og Tilblivelsestid nærmest hører sammen med »Hvide Blomster«, afslutter første Afdeling. I anden Afdeling findes yderligere et lille Udvalg af »Digte«, skrevne et Par Aar senere.
</body>
</prose>

<section>
<head>
    <title>I</title>
</head>
<content>

<poem id="rodeh2018091502" variant="rodeh2017090704">
<head>
    <title>Skyggekunstnerens Melodi</title>
    <firstline>Nej hvad er det dog for en Sang, jeg nynner?</firstline>
    <source pages="13-23"/>
    <quality>korrektur1,kilde,side</quality>
</head>
<body>
Nej hvad er det dog for en Sang, jeg nynner?
- Hvor skal jeg finde? -
London - ja rigtig - ja nu begynder
dunkel Erindring at vaagne til Minde.
Men hvorfra i London? - Fra Operetter?
<i>London Pavillon!</i> - Nu rigtig jeg gætter,
hvor jeg drak Whisky og røg Cigaretter.

<i>London Pavillon!</i> - Nej ingen Sang,
kun et Par faste Mazurkatakter
et dæmpet spillet Accompagnement
til en Skyggekunstner, hvis Hænders Fakter
danned paa Lærredet Silhuetter,

<i>London Pavillon!</i> - Med smaa Sangerinder
og <i>Knockabouter</i> og Akrobater!
og oppe i Loger de kostbare Kvinder!
og nede paa Gulvet de røde Soldater!

Lyset slukkes i Loftets Kroner.
Fast Mazurkaens Bølger slaar.
Skygger kommer og Skygger gaar,
baaret frem paa de dunkle Toner.

---

Ja hvor Minderne kommer i Flok og Følge
boblende frem paa Musikkens Bølge.
Minder kommer og Minder gaar.
Skyggekunstner! Mazurkaens Toner
gør bedre Kunster, end du formaar.
Levende nu for mit Øje staar
London Town med de fem Millioner.

---

Aften paa Gaden i Stimlen og Vrimlen
Taagen staar tæt mellem Gadernes Mure,
Parlamentets og Westminsters Ure
lyser slørede højt paa Himlen.

Travle, mørke Skikkelser iler,
søgende Lys fra Butikker og Lygter
Ser du et Nu de gule Profiler!
- Glimt af Skæbner, som atter flygter
ind i Taagen, der roligt hviler,

Taagen, den fede, gulgraa, som knuger
og presser sig ned mellem Gadernes Mure
medens foroven to Maaner ruger:
Parlamentets og Westminsters Ure.

Klokker ringer og Fløjter piber.
Vogt dig vel i de snevre Passer!
Buelamperne brænder Striber
ind i de blindende Taagemasser.

Ilden skriver med glimrende Finger
Navnet paa Irvings nyeste Stykke.
Smaabitte Gasblus, vimrende, flimrende,
er som et skinnende Perlesmykke

Ilden viser med glimrende Finger
Whiskybaren - som ogsaa gør Lykke.
Tæt ved Døren en Stodder, mimrende,
viser sit lamme Ben og sin Krykke.

Se Droskernes Øjne!
Grønne og røde
dansende gløde
saa sært forfløjne.

De tindrer og skinner
de hopper og blinker.
Langt borte de vinker,
jager dig forbi og forsvinder.

Kvinder trækker dig i din Trøje,
hænger sig tryglende fast ved din Arm.
Vil du sove ved Kvindebarm,
de vil dig gerne føje.

Opad Rækværk og opad Mur,
hvor der er Mørke og Skygge
staar de gamle og stygge
de laskede tykke
paa Lur.

Taagen, som skjuler saa mange Møder
smager af Svovl og den siver og driver
nedover Mennesker, Lygter og Mure.
I dette sælsomme Helvede gløder,
højt i Rummet, to Maaneskiver:
Parlamentets og Westminsters Ure.

London ja London med Arbejderhorder
Tiggere, Lorder.
London med Klubber og London med Kipper,
Tyve og Mordere. Husk Jack the Ripper!
Nætterne flænges af jagende Skrig,
Morgenaviserne raaber med Lig.

London - ja London, som elsker og hader.
Rig paa Smerte og arm paa Haab.
Kampen for Livet i Stræder og Gader.
Larmen og Raab!
Skrigende Skilte fra alle Facader.
<i>Pears Soap!</i>

London! - Med Omnibusser, der rumler
ind til <i>City</i>, hvor Penge strømmer.
Guldet synger og Guldet mumler.
Dybt under Banken, det slumrer og drømmer.

Klerken sidder ved Bog og tæller,
Tallene suser i Børsens Sale.
Tusind barkede Næver træller
for et Nul i den lange Hale.

Fast Mazurkaens Takter slaar.
- <i>Roastbeef</i> dufter og Porter skummer.
Hvidklædt Kokken med Kniven staar.
Menneskemylderets Mave brummer:
Skær mig en Skive! - Giv et Par Krummer!

Fløjter piber og Klokker ringer.
Skynd dig videre! Tiden iler!
Lydløst Hansom Cabbene svinger
ind i Vrimlen og bort de piler.

Menneskehavet bruser og mumler.
Millioner af Fødder gaar.
Postbude kommer - Dørhamre slaar!
Børn i Parkerne, leger og tumler.

Parken - ja Hydepark med <i>high life</i> tilhest
Livet er Fest!
Højt paa Bukkene stramme Lakajer.
De i Vognene er det, som ejer
Millionerne.
(Regnet i Pundene, ikke i Kronerne).

Hydepark - ja Hydepark med Taler og Møder,
Resolutioner for Irer og Jøder.
Lægprædikanter med Gud i Lommen,
Negre som nys til Jesus er kommen
og nu lovpriser ham varmt og længe
for et Par grinende Gadedrenge.

- Sært Mazurkaen bygger og bygger!
brogede, støjende, levende Skygger.
Stump af Musik, som Kritiken foragter.
Thamesstaden vugger dog nu i dens Takter.

Ak Pensionatet i Dorset Square!
(Have i Midten med Buske og Trær).
Gamle Damer med fornem Mine
var saa umaadelig fine!

Stakkels Miss Mac Cormick. Misund hende ikke!
for ingen i Verden har saa kritiske Blikke,
som de mange, gamle Damer, der skulde bo paa Slottet,
men af særlige Grunde for en lille Tid har maattet
tage Kost og Logi hos en <i>Boardinghouse</i>værtinde,
der tror hun er en Dame, men kun er en simpel Kvinde.

Stakkels Miss Mack Cormick! Det maa hun ofte høre.
»Hun er slet ingen Dame. Hun har noget at gøre«.
Da er det Miss Mack Cormick, som ligner en Kalkun
forlader Spisestuen med knejsende Nakke
med struttende Fjer og forpjuskede Dun
- og skælder Pigen ud! - man maa tage til Takke.

Imedens kan de fornemme, gamle Damer snakke:

<i>My Friend is a Man of ten thousand a Year.</i>
<i>My Brother has a Property just down in Gloucstershire.</i>
<i>Oh well the Prince of Wales! Oh isn’t he sweet</i>
<i>Really I saw him to day in Regent-Street.»</i>

En af dem holdt af Whisky, hver Aften var hun drukken,
men mente dog af Gud at være særlig foretrukken.
Aaja de var flinke i <i>cant</i> og Hykleri:
men rører dog mit Hjerte, naar de er paa Melodi.

- Og den lille Miss Hopkins, som var Katholik,
hver Morgen Klokken fem til Messe hun gik.
Fem og tyve Aar, som en Mumie saa hun ud,
det kom af den altfor store Kærlighed til Gud.
Hun fasted og hun bad og aldrig hun rasted,
saa trods den unge Alder har det vel hastet,
vilde og maatte for enhversomhelst Pris
til Paradis.

Og Heinerich! Min Ven fra die Kajserstadt am Spree,
en særere Fyr skal man vanskelig se.
- Heinerich, voksbleg med gnistrende Øjne
(de var store, sorte og stirrende),
saa med beundrende Gru paa egne Løgne
og paa det Faktum visselig pirrende,
at han, den begavede Yngel,
unægtelig var en Slyngel.

Tit har han fortalt mig, om den Far han elsked ømt,
men som sig vist til Døde vilde græmme,
om hvordan han bestjal ham, om hvordan han var rømt,
om Trudsler med Mord og om Selvmord paa Skrømt.
- De kunde ikke længer ha’ ham hjemme.
Han sagde halvt i Skræk, og med blussende Kind:
- Ach Gott so ein schrechlicher Mensch ich bin!
Ja Heinerich - Heinerich!

Halvt en Olding og halvt et lille Skind,
den sjofleste Slubbert med det blødeste Sind.
Gav gerne hvad han stjal for straks igen at stjæle,
blev saa med Et som Is og løj sig fra det Hele.
Ak Heinerich vil faa en forviklet Vej at vandre.
- For mig er han nu borte i Taagen som de andre.

Man skilles og man mødes, det er saa ligefremt.
De Baand, som binder sammen bliver sondret og glemt
Men se nu mens Tonerne vugger i mit Øre
kan jeg nikke til Øjne og Stemmer kan jeg høre.

Aaja en lille Pige paa neppe sytten Aar,
som var kommen paa Besøg fra en landlig Præstegaard
med Smil om Mund og Øje. Hun var saa ung og glad.
To Øjne saa vidtaabne paa den store, store Stad
og titted ømt nysgerrig paa den fremmede Mand,
som kom fra det fjerne, det lillebitte Land.

Kærlighed med Ord og med Kys, som ej blev født.
Saa ganske unge Mennesker kan finde det sødt.
Kærlighed i Haandtryk og i lange, tavse Blik
blusser som en Rose i et rødmende Nik.

Aaja det er sandt nok. Har en Tid man haft lidt Glæde.
Saa kommer der en Dag, da man pænt faar Lov at græde.
Lidt sørgelig den Afsked, hvor ingen Gensyn lover,
naar Dampmaskinen fløjter og klipper Traaden over.

Men mere bringer Tonerne. Med Mindernes Elv.
følger jo bestandig, bestandig jeg selv.
Sytten Aar, kun sytten, just ud af Skolen kommen,
for første Gang alene i den store Verden sat
med Penge og Cigarer og Visitkort i Lommen
en indbildt Moustache og den første høje Hat.
Mig selv -ja mig selv, der er ilet frem med Tiden.
Og det er ingen Skade. - Men hvor er det længe siden!

Der er ingenting i Verden, der standser og binder
for Tiden rinder, rinder og alting forsvinder.
Ja sære Skyggekunstner. Den lille Melodi
Den rummer hele Ungdommens Melankoli,
Aaja ogsaa det. Mens Tonerne vugger
er det som de græder, er det som de sukker:
Ogsaa det! Ogsaa det!

Hvorfor borer jeg Hovedet ned i Sengen?
Hvorfor bider jeg hvast i mit Pudevaar
for at hindre Graaden i at briste.
Var det Minderne? - Ja de sidste.
Eller dem alle. Var de da saa triste?
Aanej. Aanej. Men de svundne Aar!
Selv om det ikke er mange.
Man blir stundom saa bange.
</body>
</poem>

<poem id="rodeh2018091503" variant="rodeh2017090703">
<head>
    <title>Lillekonval</title>
    <firstline>Lillekonval med de hvide Kar</firstline>
    <source pages="24"/>
    <quality>korrektur1,kilde,side</quality>
</head>
<body>
Lillekonval med de hvide Kar,
Røgelseskar med den ømmeste Duft,
faste og skære, som om de var
skabt af Marmor og Luft.

Lillekonval! Din Duft, din Ynde
lader mig Vej til mit Hjerte finde.
Er som at høre en Kvinde
mildt og drømmende nynne.

Er som at høre den kæreste Kvinde
nynne en lille vemodig Sang.
Er som et gammelt Minde
om det, der var en Gang.

Er som et gammelt, gyldent Minde
om svunden og halvglemt Glæde.
Slynger sig sagtelig om Sinde,
med Graad. som jeg gerne vil græde.
</body>
</poem>

<poem id="rodeh2018091504" variant="rodeh2017090715">
<head>
    <title>Vinden</title>
    <firstline>Mor, Mor! Kan du høre de klagende Støn?</firstline>
    <source pages="25"/>
    <quality>korrektur1,kilde,side</quality>
</head>
<body>
Mor, Mor! Kan du høre de klagende Støn?
De sukkende Støn.
Det er kun Vinden, som suser min Søn.
Aa Mor, er det bare Vinden?

Mor, Mor! Kan du høre det græder saa trist.
Det jamrer saa trist.
Kun Vinden, som rasler med Blad og Kvist.
Aa Mor, er det bare Vinden?

Mor, Mor! Kan du høre de listende Trin.
De kommer herind!
Jeg siger dig Barn. Det er Vind, kun Vind.
Aa Mor! Men hvem er da Vinden?

Du lange Dreng. Kan du være saa dum.
Vær ikke saa dum!
Den kommer - den kommer fra det store Rum.
Aa Mor, Men hvem er da Vinden?

Vinden, Vinden er Storm og Blæst.
Er Storm og Blæst.
Ved ikke mer, hverken Lærd eller Præst.
Aa Mor, jeg er angst for Vinden.
</body>
</poem>

<poem id="rodeh2018091505" variant="rodeh2017090716">
<head>
    <title>Jeg ved ikke hvor</title>
    <firstline>Jeg ved ikke hvor</firstline>
    <source pages="26-27"/>
    <quality>korrektur1,kilde,side</quality>
</head>
<body>
Jeg ved ikke hvor
Men jeg har set den
i tunge, pinefulde Drømme,
den Søjle, som er Verdens Pille.
Jeg skælvede -
Ærefrygt tyngede mig,
hemmelig Rædsel vaagnede.

Grøn og graa af Ælde
stod den i Havet;
Mesterens Haand
havde hugget den,
havde ristet de sære Runer,
som i Kæde slynged sig om den,
glidende opover,
Haand i Haand.

Men disse Runer gemte
alle Verdeners Rædsel.
I deres Furer laa den skjult,
alle Verdeners grufulde Sandhed.
Og de grøngule Vande,
blanke uden Bølger
og dog i Bevægelse -
altid og evig.
De grøngule Vande,
som hvisked og plasked,
plasked og plumped
og slikkede Søjlens Kind,
de var Livets dyndede Kilde.

De grøngule Vande,
som stille smiskende
kyssede Runernes tavse Læber,
de var Livets dyndede Kilde.

Jeg ved ikke hvor.
Men jeg har seet det
i tunge, pinefulde Drømme.
</body>
</poem>

<poem id="rodeh2018091506" variant="rodeh2017090709">
<head>
    <title>Dagen spandt ud -</title>
    <firstline>Dagen spandt ud sin lange Traad</firstline>
    <source pages="28"/>
    <quality>korrektur1,kilde,side</quality>
</head>
<body>
Dagen spandt ud sin lange Traad,
Aftenen bragte kun Sorg og Graad.
Natten ved Raad.

Ungdommen er nok lidt bittersød,
Alderdom kender vel haardere Nød.
Hvad vil min Død?
</body>
</poem>

<poem id="rodeh2018091507" variant="rodeh2017090726">
<head>
    <title>Drøm</title>
    <firstline>Vi gik og drev langs med Bækken</firstline>
    <source pages="29-32"/>
    <quality>korrektur1,kilde,side</quality>
</head>
<body>
Vi gik og drev langs med Bækken,
som muntert leged Tagfat,
den funkled som Klingeæggen,
den skar gennem Siv og Krat.
Vi gik og drev langs med Bækken,
og det var en Julinat;
det dufted saa sødt fra Hækken,
den bar paa sin Blomsterskat.
Det dufted saa sødt fra Hækken,
og Maanen var stor og fuld.
Vi gik og drev langs med Bækken,
som sitred i Sølv og Guld.

Han talte om mangt og meget.
Han talte sig glad og hed,
om Haab, der var vokset og steget
af hvad han døj ed og led.
Han talte om mangt og meget,
jeg stirred i Jorden ned.
En Skygge af Skuffelser bleget,
jeg fulgte ham Fjed for Fjed.
Skuffelser havde mig bleget,
han havde saa sikker Tro,
Aldrig havde han sveget.
Jeg trak paa Skuldren og lo:

Du svirrer om Lyset som Myggen.
Haahaa! Det er farlig Sport.
Jeg holder mig rolig i Skyggen,
der kommer jeg ikke til kort.
Da saa jeg, han rettede Ryggen,
han ligned den stolte Hjort.
Jeg fulgte efter som Skyggen,
der ikke kan liste sig bort.
Da saa jeg, han skalv i Ryggen,
han skalv fra Hoved til Fod,
og dengang han talte til Skyggen,
da klang det, som risled der Blod.

»Jeg skal male dig Natten, den triste,
saa du ved ej din arme Raad.
og Maanestraaler, der liste
til Sindet som bristende Graad.
Jeg skal male, hvad slet ingen vidste
om Glæden og kongelig Daad!«
- Han skalv, som skulde han briste,
og Kinden var varm og vaad.
Han skalv, som skulde han briste
for Sjælens smertende Trang.
- »Jeg skal male, hvad slet ingen vidste!
Hver Nerve sitred og sang.

»Jeg skal male de funklende Stjerner,
saa Sjælene vider sig ud.
Jeg skal male dig Himlens Stjerner,
saa du føler dig selv som en Gud.
Jeg skal male de kærlige Stjerner,
de bringer fra Himlene Bud.
Der spindes i Menneskets Hjerner
de Traade, som binder til Gud.
Der sitrer fra Menneskets Hjerner
til Himlen en Vellyststrøm.«
Han stirred paa Nattens Stjerner,
henrykket og smuk og øm.

Haahaa. Jeg tror skam du flæber,
du gaar her og slipper dig løs.
Taarerne klistrer og klæber,
du er dog en voksen Knøs.
Der gaar skam Fyren og flæber,
som var han en tolvaars Tøs.
- Smilet var paa mine Læber,
men lønlig jeg frøs og gøs.
Smilet var paa mine Læber,
Men lønlig jeg led og stred.
Haahaa! Der gaar han og flæber!
Misundelsen bed og sved.

Da vaagned jeg op af min Slummer,
og Graaden fured min Kind;
fra Sjælens Kilder og Kummer,
den rislede mild og lind.
Jeg vaagnede op af min Slummer,
(den var baade klar og blind),
det var den sødeste Kummer,
som bævede dybt i mit Sind.
Det var den sødeste Kummer
med Sol og med frugtbar Jord,
som Digterfrøene rummer,
saa Blomster syngende gror.
</body>
</poem>

<poem id="rodeh2018091508" variant="rodeh2017090728">
<head>
    <title>Morgen</title>
    <firstline>Jeg aabner mit friske Øje blidt</firstline>
    <source pages="33-34"/>
    <quality>korrektur1,kilde,side</quality>
</head>
<body>
Jeg aabner mit friske Øje blidt,
min Sjæl er ej længer blind
og i et Nu er Alverdens Lys
med Jubelmagt vældet derind.

Jeg skuer ud i den klare Dag.
Jeg rejser mig op og ler,
som Barnet, der slaar sine Øjne op
og frydes ved, hvad det ser.

Der sitrer Lykke, der svulmer Magt
igennem det lystige Blod.
Jeg glædes som Herren den syvende Dag:
Min Verden er skøn og god!

Atter en Dag i min Skabermagt.
Jeg formed den frodige Jord
med Have og Floder, med Blomster og Trær
og alt hvad der bygger og bor.

Mit Himmelhvælv har jeg farvet blaat.
Den straalende Sol har jeg tændt.
Af Lys og Luft har jeg Vinger skabt
og til mine Tanker spændt.

O jublende Tanke! Mit Liv, Mit Liv!
O Lykke som blev mig forundt!
Seks Dage Gud Herren med Verden stred.
Jeg skaber den i et Sekund.
</body>
</poem>

<poem id="rodeh2018091509" variant="rodeh2017090733">
<head>
    <title>Den hvide Streg</title>
    <firstline>Jeg staar som en hvid Søjle</firstline>
    <source pages="35-36"/>
    <quality>korrektur1,kilde,side</quality>
</head>
<body>
Jeg staar som en hvid Søjle
ved den gabende Afgrunds Bred,
og ingen, ingen kan tøjle
den Tanke, som styrter derned.
- Luk Øjet. Aa, se ikke ned!
Og over mig - over er Himlen.
Hvad vil den? Hvem bragte den hid?
Den er jo en Afgrund af Svimlen.
Luk Øjet. Aa, se ikke did!
Hvad véd jeg? -
Hvad vil mig det sorte?
Hvad véd jeg? -
Hvert Lysglimt er borte!

Véd kun, jeg selv
staar som en Søjle hvid
i Rædslernes Elv
rindende strid;
men jeg naar ikke Bund
- som en hvid Streg
paa den sorte Grund.

Det er mig, som hører jeg Bølgers Brus
og Stormes Sus
og Døendes Gys.
Er Stormen i mig?
Aa, Herre fri mig!
Sluktes der Lys
i mit eget Hus?
Af Angest bleg,
hvad var det jeg skreg
Aa, store Gud!
Den hvide Streg -
vidsk den ikke ud!
</body>
</poem>

<poem id="rodeh2018091510" variant="rodeh20170909212">
<head>
    <title>Paa Gaden</title>
    <firstline>I Vest staar Himlen rosenrød</firstline>
    <source pages="37"/>
    <quality>korrektur1,kilde,side</quality>
</head>
<body>
I Vest staar Himlen rosenrød
bag Buelampers hvide Glød.
Rimfrostens Slør, en blaalig Sky
er svøbt omkring vor By.

Der vrimler den, den mørke Hob
til Lyst og Kamp og Kiv.
Det er de blege Mennesker,
som lever deres Liv.

Men ridsed ind i Himlens Blaa,
som med en gylden Negl,
Nymaanen over Kuplen staar,
et fremmed, helligt Segl.

Og Solgangsbrand i Ruderne,
med rød og gylden Glød,
og magisk Glans til Gadens Smuds
gør al vor Smerte sød.

Jeg drømte, at Alverden brast -
et Suk af salig Gru.
Nirvanas Lys, Allivets Sjæl,
den leved dog endnu.
</body>
</poem>

<poem id="rodeh2018091511" variant="rodeh2017090912">
<head>
    <title>Folkevise</title>
    <firstline>Saa skær en Jomfru sad i Løn</firstline>
    <source pages="38-40"/>
    <quality>korrektur1,kilde,side</quality>
</head>
<body>
Saa skær en Jomfru sad i Løn
og sukkede og græd.
Men Herregud, Du er jo skøn,
hvem gjorde dig Fortræd?

Men liden Jomfru tier ej,
hun græder Livet hen.
Hun mødte engang paa sin Vej
saa sær en Ungersvend.

Han kyssed Haarets gyldne Strøm
og Pandens hvide Bog,
han kyssed Mundens Rosendrøm,
de dunkle Øjnes Laag.

Saa sagde han et trist Farvel
og bad: Vær ikke vred.
Naar Sol gaar ned den gyldne Kvæld,
da faar jeg ikke Fred.

Naar Sol staar op i Østerled
ved Sølvermorgens Gry,
da har jeg ikke længer Fred,
da længes jeg at fly.

Og der gik mange lange Aar.
saa mødtes disse to.
Skønjomfru, sig mig, hvor det gaar.
Du er vel karsk og fro?

Hun smiled svagt og hvisked blot:
Nej, jeg er ikke fro,
Hun løfted Blikket ømt og vaadt:
Hvor kunde Du dog tro.

Naar Sol staar op ved Morgengry,
da gaar mit Hjerte ned,
Naar Sol ved Aftenstund maa fly,
da faar jeg ikke Fred.

Men Du kan gaa paa Jorden fri,
og al dens Glans Du ser.
Jeg kender kun et Ord: Forbi,
jeg husker ikke fler.

Han bad, han bad: Aa græd dog ej
vi har det ens vi to.
Jeg gaar til Døden kalder mig
paa Jorden uden Ro.

Aa græd dog ej: Aa græd dog ej.
Snart er hver Sorg forbi.
Men den har ej saa let en Vej,
der gaar paa Jorden fri.
</body>
</poem>

<poem id="rodeh2018091512" variant="rodeh2017090924">
<head>
    <title>Midienat</title>
    <firstline>Nat, Nat, Midienat!</firstline>
    <source pages="41"/>
    <quality>korrektur1,kilde,side</quality>
</head>
<body>
Nat, Nat, Midienat!
den mægtige Solgud sover.
Mørket har rejst sin sorte Mur,
som ingen kan klatre over.

Nat, Nat, Midienat!
og Stimlen og Støjen forstummed.
Sitrende sejler den sorte Jord
sin lydløse Vej gennem Rummet.

Nat, Nat, Midienat!
nu vaagner, nu vaager mit Hjerte.
Tavsheden toner. I Dybets Mulm
lyser en blaffende Kerte.
</body>
</poem>

</content>
</section>

<section>
<head>
    <title>II</title>
</head>
<content>

<poem id="rodeh2018091513" variant="rodeh2017090931">
<head>
    <title>Det nye Foraar</title>
    <firstline>Det nye Foraar, det kom til mit Sind</firstline>
    <source pages="45"/>
    <quality>korrektur1,kilde,side</quality>
</head>
<body>
Det nye Foraar, det kom til mit Sind
og bad halvt i Graad; Jeg vil ind, jeg vil ind,
jeg trænger mig gennem hver Pore,
vil dybt i Dit Hjerte mig bore.

For nu har Du været saa længe træt,
en Vinterdag lang uden Skønheds Ret.
Jeg kommer med nye Sange,
Du skal ikke blive bange.

For nu skal Du blive helt ung og kaad,
og Hjertet skal vide sig ud i Graad.
Hvad gjør det - hvad gjør det, Du lider.
Det følger de rige Tider.

Paa Frydens Bund sitrer Smertens Lyd,
paa Smertens Bund ligger gemt en Fryd.
Jeg kommer med Elskov og Tanker.
O, Foraar! Hvor Hjertet dog banker.
</body>
</poem>

<poem id="rodeh2018091514">
<head>
    <title>Det var en Dag</title>
    <subtitle>(af Kongesønner)</subtitle>
    <firstline>Det var en Dag saa let og lys</firstline>
    <source pages="46"/>
    <quality>korrektur1,kilde,side</quality>
</head>
<body>
Det var en Dag saa let og lys,
som vilde Jorden flyve
til Himlen med et Vellystgys
og give Skyerne et Kys
og give Solen tyve
og saa langt længer flyve.

Og alle Pigehjerter smaa,
de maatte sagte bæve.
De længtes imod Himlens Blaa
og Solens Guld, de vilde naa,
paa Blomstervinger svæve.
Hvem vil mit Hjerte hæve!
</body>
</poem>

<poem id="rodeh2018091515" variant="rodeh20170909313">
<head>
    <title>Midsommervise</title>
    <subtitle>(af Kongesønner)</subtitle>
    <firstline>Højt fra Himlen et Væld af Guld</firstline>
    <source pages="47"/>
    <quality>korrektur1,kilde,side</quality>
</head>
<body>
Højt fra Himlen et Væld af Guld
over Verden saa vide.
Hele Jorden har Favnen fuld.
Blomster vælder af frugtbar Muld.
Det er Midsommertide!
Kvinderne er saa blide.

I det spraglede grønne Flor
Menneskelegemer hvide,
stærke, svulmende, frit de gror,
hersker over den hele Jord.
Mændene elsker at stride.
Kvinderne er saa blide!

Alle Himle har nok af Guld,
Sole og Stjerner og Maaner.
Se vor Rigdom er underfuld!
Hjertet blomstrer som frugtbar Muld.
Sødt i Vellyst vi daaner.
Skam faa Hjerter, som graaner!

Purpurfarvet er Blod og Vin,
Kvinderne er ved vor Side.
Hvide Lemmer bag hvide Lin.
Slanke Bægre for Blodets Vin.
Sølverbægere hvide.
Det er Midsommertide!
</body>
</poem>

<poem id="rodeh2018091516">
<head>
    <title>Ligfølgets Sang</title>
    <subtitle>(af Kongesønner)</subtitle>
    <firstline>Fryd maa forstumme, Skønhed maa blegne</firstline>
    <source pages="48"/>
    <quality>korrektur1,kilde,side</quality>
</head>
<body>
Fryd maa forstumme, Skønhed maa blegne.
Latteren tie i Glædernes Hus.
Stærke og Sunde skal sygne og segne.
Templet vi bygger skal styrte i Grus,
Konger skal fældes, og Riger skal falde.
Døden skal komme til En og til alle.

Alt hvad vi fremmer skal ældes og ødes
ufødte Haab, skal begraves engang.
Vordende Ry det skal glemmes og dødes.
Tavshed skal opsluge Fremtidens Sang.
Alt hvad paa Jorden skal smile og græde
er kun en Støvhob, som Orme skal æde.

Jord, du skal splittes i tusinde Stykker,
slynges du skal fra din vanlige Kreds;
slet intet Øje skal se, hvor du dykker,
ned i det Dybe, hvor intet kan sés.
Sol, du skal slukkes og drysse som Aske.
Verden, din Glans er kun Skyggernes Maske.
</body>
</poem>

<poem id="rodeh2018091517" variant="rodeh20170909219">
<head>
    <title>Vuggevise</title>
    <subtitle>(af Kongesønner)</subtitle>
    <firstline>Luk nu dine Øjelaag</firstline>
    <source pages="49"/>
    <quality>korrektur1,kilde,side</quality>
</head>
<body>
Luk nu dine Øjelaag,
sød er alle Trættes Blund.
Livets store Billedbog
gemmer vi en Stund.
Vi har seet og leet og grædt.
Du kan sagtens være træt.
Sød er alle Trættes Blund.
Den gør stærk og sund.

Naar imorgen Sol staar op
kysser den dit Øjelaag,
i det samme den slaar op
Dagens Billedbog.
Du kan sagtens være glad.
Blade om til næste Blad.
Læs det rige Farvesprog.
Det gør god og klog.
</body>
</poem>

<poem id="rodeh2018091518" variant="rodeh2017090935">
<head>
    <title>Foraar</title>
    <firstline>Se Sommerens Tid oprinder</firstline>
    <source pages="50"/>
    <quality>korrektur1,kilde,side</quality>
</head>
<body>
Se Sommerens Tid oprinder,
hvor Dag tager Nat ved Haand.
To lyse, unge Kvinder,
den ene lig en Aand.
Ja, nu er de kommen til Lande,
Gud ved hvorfra de kom?
De kom over store Vande,
og ser sig forundret om.
</body>
</poem>

<poem id="rodeh2018091519" variant="rodeh2017090937">
<head>
    <title>Purpur</title>
    <firstline>Skærsommerens Nat er urolig</firstline>
    <source pages="51"/>
    <quality>korrektur1,kilde,side</quality>
</head>
<body>
Skærsommerens Nat er urolig,
Skærsommerens Nat er varm.
Lyset drømmer og vaager
ved Jordens drømmende Barm.

Hvad er det? Forvandles mit Væsen?
Blir jeg en anden nu?
Der vaagner - hvad er det, der vaagner?
Dybt i min blege Hu.

Det er Purpur - løndomsfuldt Purpur,
en mørk og dejlig Glød,
som brændte og brød sig igennem,
dybt fra mit Væsens Skød.

Der vælder frem fra mit Hjerte
en hemmelig Vellystflod.
De lukkede Øjne svælger
i Himle som Purpurblod.

O, hellige Purpur! Forraad mig
din Løndoms dybttonende Pragt.
Forvandlet! - Nu føler, nu ved jeg,
o, Purpur! - Din grufulde Magt.
</body>
</poem>

<poem id="rodeh2018091520" variant="rodeh2017090939">
<head>
    <title>Træet</title>
    <firstline>Roligt stander de store Træer</firstline>
    <source pages="52"/>
    <quality>korrektur1,kilde,side</quality>
</head>
<body>
Roligt stander de store Træer,
løfter de fyldige, grønne Kroner
tavst mod Morgenens lyse Skær.
Rosesitrende Toner.
Ingen Raslen i Løvet lyder.
Klar er Morgenen fuld og stor.
Tavst staar Træet og nyder.
Luften og Lys og Jord.
</body>
</poem>

<poem id="rodeh2018091521" variant="rodeh20170909315">
<head>
    <title>December</title>
    <firstline>Over Bjergets hvide Rande</firstline>
    <source pages="53"/>
    <quality>korrektur1,kilde,side</quality>
</head>
<body>
Over Bjergets hvide Rande
stiger Maanens Sølverkugle.
Men mod Aftenrøden flyver
skrigende de sorte Fugle.
Og sørgmodigt strækker Træet
sine magre, frosne Arme
imod Aftenrødens blege,
kolde Drøm om Lys og Varme.
</body>
</poem>

<poem id="rodeh2018091522" variant="rodeh20170909316">
<head>
    <title>Sne</title>
    <firstline>Der er ingenting i Verden saa stille som Sne</firstline>
    <source pages="54"/>
    <quality>korrektur1,kilde,side</quality>
</head>
<body>
Der er ingenting i Verden saa stille som Sne,
naar den sagte gennem Luften daler,
dæmper dine Skridt,
tysser, tysser blidt
paa de Stemmer, som for højlydt taler.

Der er ingenting i Verden af en Renhed som Sne,
Svanedun fra Himlens hvide Vinger.
Paa Din Haand et Fnug,
er som Taaredug.
Hvide Tanker tyst i Dans sig svinger.

Der er ingenting i Verden, der kan mildne som Sne.
Tys, du lytter, til det Tavse klinger.
O, saa fin en Klang,
Sølverklokkesang
inderst inde i dit Hjerte ringer.
</body>
</poem>

<poem id="rodeh2018091523" variant="rodeh2017090938">
<head>
    <title>Philosofens Vise</title>
    <firstline>Det var en Nat i Maaneskin</firstline>
    <source pages="55-56"/>
    <quality>korrektur1,kilde,side</quality>
</head>
<body>
Det var en Nat i Maaneskin,
da jeg fik Lyst at træde ind
i Verden fra det Fjerne.
Jeg hvisked: »Far! Tillad mig, Far!
opfyld den Fordring, som jeg har.«
Han svared: »Ja, saa gerne.«

Og straks mit Ønske Ord for Ord
han hvisked sagte til min Mor,
som netop var tilstede.
Og hun blev hvid - saa bleg og hvid,
og hun blev rød paa samme Tid
og svared: »O, med Glæde.«

Saadan kom jeg i Verden ind
af egen Vilje, eget Sind.
Jeg priste højt min Lykke.
Men Folk de gren, de smel og gren:
»Han tror, han kom paa egne Ben,
det var en sælsom Nykke.«

Og der var en, som skoggerlo:
»Din Vilje jo! ja, Du kan tro,
den bliver snart en Kryster:
Den Dag Du dør, er Viljen skør«.
Da svared jeg: »Jeg dør ej, før
min egen Vilje lyster.«

Forleden faldt der ned en Sten,
som knuste alle mine Ben,
der smukt begravne bleve.
»Men det forstaar sig selv, at naar
man store Sten i Ho’det faar
saa <i>vil</i> man ikke leve.«
</body>
</poem>

<poem id="rodeh2018091524" variant="rodeh20170909317">
<head>
    <title>Sang</title>
    <firstline>O, lad min mørke Jubels Pragt</firstline>
    <source pages="57"/>
    <quality>korrektur1,kilde,side</quality>
</head>
<body>
O, lad min mørke Jubels Pragt
til Himlens Dybder stige,
Og slutte der med Stjerner Pagt,
og bøje dem ind i min Magt,
mit mørke Skønheds Rige.

O, lad mit lykkesvangre Bryst
i evig Vellyst svulme,
Alverdens Lys, Alverdens Lyst,
dens Stjernedyb - dens Vaar, dens Høst
skal Sorgens Smerte dulme.
</body>
</poem>

<poem id="rodeh2018091525" variant="rodeh2017090943">
<head>
    <title>Guitarspilleren</title>
    <firstline>Jeg saa, Du var lidt trist, imens Du sang</firstline>
    <source pages="58"/>
    <quality>korrektur1,kilde,side</quality>
</head>
<body>
Jeg saa, Du var lidt trist, imens Du sang
til Guitarspil den lille, muntre Vise.
Der kom i Dine Øjne paa engang
et Blik saa sygt af Kummer, Sorg og Trang,
som Toner ikke kunde skænke Lise.

Da tænkte jeg, Dit Liv, vort Liv er trist,
vi nynner sorgfuldt paa en munter Vise
og vandrer fremad hver med vore Brist,
til Døden skiller alle ad tilsidst
og ender vore Haab og skænker Lise.

Lad fare Venskab og Medlidenhed!
vort Inderste, det ejer ingen Venner.
Den følte vel, som med en anden led,
at kun hans egen Smerte dobbelt sved,
Hver staar for sig, mens Hjertet sorgfuldt brænder.

Og Livet vilde det nu engang slig,
at Menneskenes Kaar skal være haarde
Vi vandrer fremad over andres Lig,
og Venskab er kun Vaabenfred i Krig,
Vi hilser tavs og stille med vor Kaarde.
</body>
</poem>

<poem id="rodeh2018091526" variant="rodeh2017090949">
<head>
    <title>Aand</title>
    <firstline>Læg Din ene Haand til mit Hjerte</firstline>
    <source pages="59"/>
    <quality>korrektur1,kilde,side</quality>
</head>
<body>
Læg Din ene Haand til mit Hjerte,
tag min Haand i Din anden Haand,
Se! Du føler mit Kød og Blod!
Tvivler Du? - Dog er jeg Aand.

Nu er jeg gaaet, og hvor jeg stod,
ser Du mig ikke.
Nu er jeg borte; men efterlod
dog mit Billed for dine Blikke.
Ser Du det ikke - mit Kød og Blod?
</body>
</poem>

</content>
</section>

<section>
<head>
    <title>III. Dødsruner</title>
</head>
<content>

<poem id="rodeh2018091527">
<head>
    <title>Sigbiørn Obsterfelder</title>
    <firstline>Ingen anden var saa stille</firstline>
    <source pages="63-69"/>
    <keywords>obstfelder</keywords>
    <quality>korrektur1,kilde,side</quality>
</head>
<body>
Ingen anden var saa stille,
som en Fjeldesøes dybe Vove,
hvori Stjernestraaler spille,
mens de hvide Bjerge sove.

Kom du tyst ind i min Stue,
havde Blikket dette Qerne,
sære Glimt, som om dets Lue
lyste mod en ukendt Stjerne.

Og du strøg dig over Panden
med en sagte, angstfuld Varhed.
Den var træt; men ingen anden
Pande ejed saadan Klarhed.

Stille lytted denne Pande
til Naturens høje Love.
Som en Skovsøes tyste Vande
spejler Himmel, Sky og Skove.

Livet spejlet fra det Fjerne,
er saa skønt - Du bad: Tilbed det.
Ogsaa Solen er en Stjerne
men kun Nattens Sønner ved det.

<nonum><center>*</center></nonum>

      Ak Stilhed!
Han var ingen plaprende Tunge.
Ingen Pen, som støjed paa Papiret
tilfreds over smaa Paafund
og Gevinsten, som de giver
og Bifaldet fra flove og forløjede Tunger.
Han levede under evige Tankers høje Hvælving,
ikke paa Døgnets summende Gader.

      Ak Stilhed.
I hans Indre var der ikke Fred.
Han bankede paa Himlens Port
og slog sine Knoer blodige.
Han ilede længselsjagen gennem Rummet
og græd, da han kom intetsteds hen.
Han svang sig mod Lyset
og brændte sine Vinger.
Han styrtede fra Jubelens Tinder
i Rædselens Afgrund.
Han raabte paa Guds Navn,
og hørte det Tommes tyste Latter.
Men i store, stille Stunder
fulde af Livets egen inderste, dirrende Uro
levede Naturens Under
i hans Sjæl.
Han hørte Kloderne synge.
Han saa Atomernes Dans.
Hav, Floder og rislende Kilder.
Trær, Blomster, Mennesker, Dyr
levede i hans Sjæl.
Liv, Liv, levede i hans Sjæl.
Død, Død, døde i hans Sjæl.
Død synker i Livets Favn.
Død, Død levede i hans Sjæl.
Liv, dirrende Liv!

      Ak Stilhed!
Han kendte de store Byers Helvede,
men han elskede Skønheden,
den fine Guldtraad i den store mørke Vævning.
Han elskede Blomsternes søde Aasyn
som smiler: der er noget Godt.
Og Kvindernes dybe Blik
som aabner en Afgrund af Ømhed
og lover Venskab og Fortrolighed uden Grændse.
Og en Mands tavse Haandtryk.
Og Maanen, som lister paa Sølvsko
over sorte Vande.
Og Stjernernes høje Alvor.
Og Morgenrøden over Havet.
Morgenrøden, der risler liflig ind i vort Hjerte
saa det sitrende aabner sig,
som en sødtaandende, dugfrisk Rose.
Og Musikken elskede han.
Musikken, der ligesom Verden, ligesom Sjælen er uden Form og Maal og Maade.
Han elskede Skønheden
Livets anelsesfulde Salighed,
Dødens Fornægter!

<nonum><center>* * *</center></nonum>

Ingen stod der ved hans Leje.
Døden kom i Natten silde
Ensom Mand paa stejle Veje,
var den Død vel, som du vilde.

Løfted du dig fra din Pude
stirred - stirred sært tilmode.
Sused Nattens Liv derude
fjernt, som fra en fremmed Klode.

Ikke ved jeg, hvad du skued
denne Stund, den allersidste.
Ikke ved jeg, om du grued,
da du saa Alverden briste.

Stærke Liv, hvor vildt du favner
dine Børn! - Hvor haardt du kryster!
Rige Liv, hvor Sørgebavner
blusser paa de skønne Kyster!

<nonum><center>*</center></nonum>

Maaske vidste han slet ikke,
at han skulde dø.
Maaske var det blot, som om han en Dag paa en af sine Vandringer
(For han holdt af at vandre fra Sted til Sted paa Jorden).
kom til et almindeligt Hus
og vilde aabne Døren.
(For han holdt af at se, hvordan Mennesker levede
eller fordi han var syg og mødig
og glædede sig til en Drik Vand)
Og i det samme han aabned Døren,
høflig og stille
og stod paa Tærskelen,
saa var det noget helt andet.
Men hvad dog! -
Forunderligt - dør jeg?
Maaske var Lidelser og Træthed paa engang forbi.
Og saa helt pludselig - dette -?

»Den som Dødens Dronning kaared
er ved Jordedagen ene«
vandrer træt og syg og saaret
med sit Fodblad blodig skaaret
af de skarpe Stene.

Men den Gaade, som han bar paa,
naar han jubled, naar han grubled,
naar han tvivled og fortvivled,
fik han Svar paa,
da han snubled.

Sundhed, du som rigt forgylder
vore Dages muntre Bane,
det er ogsaa dig, som hyller
om den Syge Dødens Fane.

Venner! Glem ej, at vi skylder
til Asklepios en Hane!

<nonum><center>*</center></nonum>

Dybe Liv, som i din Rigdom
ogsaa Dødens Vanvid rummer.
Dybe Død, som evig ensom
drømmer Livet i din Slummer.

Spil Musik, en Sjæl er bristet
i det evig Underbare.
Løst er Runen, Livet risted.
Spil Musik en Dødsfanfare!
</body>
</poem>

<poem id="rodeh2018091528">
<head>
    <title>Amalie Skram</title>
    <firstline>Syg af sin egen og Alverdens Kummer!</firstline>
    <source pages="70-71"/>
    <quality>korrektur1,kilde,side</quality>
</head>
<body>
Syg af sin egen og Alverdens Kummer!
Der døde ikke en, - der døde mange,
saa mange, som det vilde Hjerte rummer
- Nu kom den dybe Stilhed, der gør bange,
En Stilhed, som naar tusind Skrig forstummer.

<nonum><center>*</center></nonum>

Alle, alle maatte hun tage
ind i sin Vrede, ind i sin Klage.
Hun maatte, hun maatte
følge deres Fodtrin, der hvor de traadte,
se dem i Vilse, snuble og falde.
Alle!

Hun maatte, hun maatte
fatte deres Sjæle, se dem staa blotte,
se dem staa nøgne
for sine Øjne.

Hun maatte, hun maatte
og hun stirrede og græd
over Menneskenes Sæd.
Hun sørged i sit Moderhjerte, sjælesyg og ræd
over al den Fortræd.

Hun maatte, hun maatte
kende deres Armod og deres Drømmeslotte,
ane dem, undfange dem og saa med Smærte føde dem.
Leve deres Livsdag til Ende og døde dem.

Hun stirrede og græd
over Menneskenes Sæd,
over al denne Ve,
som <i>hun</i> maatte se.
Hun stirrede og græd over al denne Ve,
som maatte, maatte ske.

Ak disse dybe Skove i deres mørke Vildhed.
Derinde risled Strømme af Varme og Mildhed.

<nonum><center>*</center></nonum>

Aa det er godt at dø,
at hvile stille i Verdens Midte!
Mens Livets Stemmer, Hvisken, Raab
af Had og Løgn, af Fryd og Haab
og Skrig i bitter Smerte
stiger og hvælver en Gravfredskuppel
over det døde Hjerte.
</body>
</poem>

<poem id="rodeh2018091529">
<head>
    <title>Ved Ibsens Død</title>
    <firstline>Rejs eder, bøj eders Hoved og ti!</firstline>
    <source pages="72"/>
    <keywords>ibsen</keywords>
    <quality>korrektur1,kilde,side</quality>
</head>
<body>
Rejs eder, bøj eders Hoved og ti!
Henrik Ibsen gaar tavs forbi,
ganske ensom og stor og fri.

Fred være med dig vor store Bror!
Neppe vover jeg disse Ord.
Dertil er nu din Fred for stor.

Kraftens Vælde og Kraftens Brudd,
Smertens Storme, som rased ud
gjorde din Stilhed, saa stor som Gud.
</body>
</poem>

<poem id="rodeh2018091530">
<head>
    <title>Viggo Stuckenberg</title>
    <firstline>Det suser trist</firstline>
    <source pages="73-74"/>
    <keywords>stuckenberg</keywords>
    <quality>korrektur1,kilde,side</quality>
</head>
<body>
Det suser trist
i de mørke Kroner
og fra den nøgne Kvist
de sidste Blade falder
med sagte Raslen, som naar Syge raller.

Nu er det Dødens dybe Sang, der toner.
Den øde Jord er bleven kold og vaad
som Kinden paa en elsket Død af Graad.
Og vi kan knap nok skimte
en Stjerne glimte.

Ak det er ikke Høst, men Efteraar
den trætte Sjæl paa sine Veje møder.
Naturen sygner og forbløder
af sine dybe Saar.

Dybt inde fra Taagen,
hvor ingen træder
fra det store Øde
hører jeg Stemmer.

      Er det de døde,
      som vi glemmer
      der græder?
Eller taler de, hvisker de dæmpet og mildt

Der leves og lides,
der elskes og strides.
Der ødes, forblødes
- vi mødes!

Ak Efteraar, naar Naturen dør.
Du kendte og elsked dets lønlige Vej.
Nu har det svøbt sit Taageslør
om dig.
</body>
</poem>

</content>
</section>

<section>
<head>
    <title>IV. Syd og Nord</title>
</head>
<content>

<poem id="rodeh2018091531">
<head>
    <title>Sydens Stjerner -</title>
    <firstline>Har du seet Sydens Stjerner -</firstline>
    <source pages="77-78"/>
    <quality>korrektur1,kilde,side</quality>
</head>
<body>
Har du seet Sydens Stjerner -
du skal se dem ikveld,
som et hvirvlende Snevejr
af sølverhvide Skæl,
der er stanset blot et Nu, før det falder.
I de høje, i de dybblaa Himmelhaller.

Du skal se dem, du skal se dem
i den mørke Julikveld,
som en Regn af Juveler
fra et søndersprængt Fjeld.
Gennem Sølvslør falder, drysser der Krystaller,
Havets milde Perler og Koraller.
I de høje, i de dybblaa Himmelhaller.

Du skal se dem, du skal se dem
ved et kongeligt Held,
som en Skov af hvide Blomster
drysset ud i et Væld,
af en Haand, som har plukket dem i Paradis ikveld.
Hvide Roser, hvide Liljer og Konvaller.
I de høje, i de dybblaa Himmelhaller.

Har du seet Sydens Stjerner
saa fortæl, saa fortæl!
om al Himmeriges Rigdom
om det dybe Skønhedsvæld
om en Storm af Juveler om et Snevejrs Sølverfnug
om en Blomsterskov, en Liljeregn, som glimrer af Dug.
</body>
</poem>

<poem id="rodeh2018091532">
<head>
    <title>Sydens og Nordens Sommer</title>
    <firstline>Søster siger Sydens Sommer</firstline>
    <source pages="79-81"/>
    <quality>korrektur1,kilde,side</quality>
</head>
<body>
»Søster« siger Sydens Sommer
til den blonde, unge Kvinde,
som vi elsker, naar hun kommer,
og begræder i vort Minde.

»Søster« siger Sydens Sommer.
»Svar mig Søster!
hvad du vil de fjærne Kyster,
hvor saa ringe Tak du høster,
at du flygter, før du kommer.«

Sydens Sommer bærer blodigtrøde
Nelliker bag Øret.
Hendes Haar er sort og frodigt,
Øjet brunt men blaalig sløret.

»Søster« tirrer hun og folder
sine stærke, brune Hænder
rundt om Knæene og holder
Armene mod sine Lænder.

Og hun ler med hvide Tænder
og med fulde røde Læber
i en Fryd, som ikke dræber,
men som driller gode Venner.

»Søster, det er Narrestreger,
som Du driver der i Norden.
Det er Børneleg, du leger.
Vi er gamle - snart som Jorden!

Med sin smukke, brune Næve
stryger hun sit Haar tilside.
Lægger Hovedet paa Skæve,
skælmsk, nysgerrig - for at vide.

Hvordan er det dog, du føjter,
farer over vide, vaade
Vande i det Nu, man fløjter
for at tage dig til Naade.

Og saa snart du er i Norden,
hvisker man dig sødt i Øret.
- Stakket Fryd! - Man laver Torden
Storm og Regn, saa alt biir pløret.
Ber dig tage Nonnesløret.
Heller laa jeg død i Jorden!

Og nu ler hun højt og hælder
sig tilbage i sit Sæde.
Denne Latter pibler, vælder
fra en bundløs Brønd af Glæde.

»Søster, lille søde Søster!
Se, hvor jeg er glad og rolig.
Og mit Øje ser fortrolig
uden Frygt paa alt og alle.«

Og nu ler hun, saa hun ryster:
»Lille, dumme, slanke Søster,
se paa mig, - det maa du kalde
frugtbart Skød og fulde Bryster.«

Men den blonde, unge Kvinde
stammer - tier, kan ej finde
Ord for Sjælens skære Glæder.
Men hun har et Vemodsminde:
Juninattens Perler lyser!
Og hun skælver, og hun gyser.
Skjuler Øjnene og græder.
</body>
</poem>

<poem id="rodeh2018091533">
<head>
    <title>Violen</title>
    <firstline>Dens Blaa har en Rigdom, som det dybe Natteblaaes</firstline>
    <source pages="82"/>
    <quality>korrektur1,kilde,side</quality>
</head>
<body>
Dens Blaa har en Rigdom, som det dybe Natteblaaes,
den drak det ved Kveld og sprang stille frem i Solen,
Og Sol og Nattehimmel, som ellers aldrig saaes,
de mødes ved Dag i Violen.

Og skønt den ved Nattetid og fjernt fra Leg og Larm
har grædt med alle Stjerner klare Taarer.
I samme Stund vi ser den, gør den Dagen mere varm
og Legen mere dyb for Dagens Daarer.

Dens Duft bringer Bud fra dens Sjæl, som er Musik.
Et Pust - kun svagt og angst for, hvad det rummer.
Som En, der i sin Rigdom kun kan tale med et Blik.
Mens Læben bare bæver og forstummer.
</body>
</poem>

<poem id="rodeh2018091534">
<head>
    <title>Aften ved Middelhavet</title>
    <firstline>Nu ringer alle Klokker i Firenze</firstline>
    <source pages="83-84"/>
    <quality>korrektur1,kilde,side</quality>
</head>
<body>
Nu ringer alle Klokker i Firenze
sin Fred udover Stad og grønne Vinjer.
Sort staar Cypressen og de brede Pinjer
mod Aftensolens Guld bag Bjergets Grænse.
Dit Hoved bærer Glorie Firenze!
Dit skønne Hoved med de strenge Linjer.

Nu ringer alle Klokker i Firenze
og blide, unge Piger - gamle Kvinder
de sætter deres Dag en gylden Grænse.
Hvor Kerter for Madonnas Aasyn brænder,
de bøjer Knæ og Rosenkranse rinder
og risler sagte mellem fromme Hænder.

Nu ringer alle Klokker i Firenze
og gamle Præster svinger Offerkarret
og Røgen vælder duftende og stiger
mod ham paa Korset - blødende og arret,
som vilde alle arme Hjerter rense
til Bryllupsfest i Himlens klare Riger.
De ser paa ham lidt sky, de unge Piger.

Nu toner Aftensangen i Firenze!
de klare Stemmer og de brudte gamle
de stiger imod Hvælvets faste Grænse,
som vilde alle disse Hjerter samle
al deres Kraft og med en Tonebølge
slaa Hvælvet ud, naa frem til Herrens Skamle
der, hvor han straaler med sit lyse Følge.

»Bøjet paa Knæ, Madonna. Se Firenze!«
De gamle Hjerter og de ganske unge
i Bønnen taler med en fælles Tunge
som var ej mellem dem en Afgrunds Grænse.

»Bøjet, paa Knæ Madonna. Se Firenze!«

Der ringer Klokker her, som i Firenze;
men her hvor Havet brydes imod Klipper
vil Sindet ikke Klokkeklangen ænse.
Den griber efter dig, men Grebet glipper.
Mørk, mørk er Kvelden. Ingen Farver gløde.
Et Glimt af Glans, Sol levnede det ikke
og Havet er sig selv - et raakoldt Øde.
Det blinker ikke mer med sølvblaa Blikke.
Hav brydes imod Fjeld og Bølger skyller
enstonigt - Skvulp i Skvulp ind over Sanden
og véd det ikke selv og skyller, skvulper
smaa, blanke, døde Fiske ind paa Stranden.
</body>
</poem>

<poem id="rodeh2018091535">
<head>
    <title>Gule Roser paa Fiesole</title>
    <firstline>Et Vildnis fuldt af Roser</firstline>
    <source pages="85-86"/>
    <quality>korrektur1,kilde,side</quality>
</head>
<body>
Et Vildnis fuldt af Roser
der bruser som et Hav,
Ah Roser - gule Roser.
Et Hav af matgult Rav!

Hvor presser de sig sammen
med Kind tæt ind mod Kind!
Det kommer vel af Flammen
i deres gyldne Sind.

Den store, gronne Bille
den vralter rundt og vælger,
hvor bedst der holdes Gilde,
saa man i Sødme svælger.

I drukken Ro, den kravler
helt ind til Rosens Bryst
og suger der og savler
i Overmaal af Lyst.

Og Vellugt stiger, vælder
solmættet, fyldig, glødhed
og melder og fortæller,
at der er nok af Sødhed.

Men det er Somrens Biller
og det er Somrens Roser,
og alt hvad Rosen spilder,
det gaar i Billens Poser.

Og det som Billen sparer,
det plukker Kvindehænder.
Og det som endnu varer
i Solens Brand forbrænder.

Og det er Somrens Kvinde,
som sanker Roser sammen.
Den Ild hun ejer inde,
slaar ud mod Rosenflammen.

Og alle Somrens Biller
dens Roser og dens Kvinder
i Solens Straaler spiller
forbrænder og forsvinder.

For Sommerlykken næres
kun af sin egen Stamme,
saa den tilsidst fortæres
og synker i sin Flamme.
</body>
</poem>

<poem id="rodeh2018091536">
<head>
    <title>Det venezianske Glas</title>
    <subtitle>
        <line>Til Fru Anna Larssen</line>
        <line>ved hendes Jubilæum</line>
    </subtitle>
    <firstline>I Venezia laves et kosteligt Glas</firstline>
    <source pages="87-88"/>
    <quality>korrektur1,kilde,side</quality>
</head>
<body>
I Venezia laves et kosteligt Glas
mere skønt end Smaragd og Topas og Rubin.
Der skal findes et Glas (i det rige Palads)
der er smertelig skønt som en fjern Violin.
Kun en Skal af Krystal
om en solgylden Vin.

I Venezia findes det Vidunderglas
med en Guldperleglans, der er bristende mild;
thi af<note>af] al</note> Skønhed fra Plads og Kanal og Palads
har en Kunstner indaandet og skabt dette Spil.
I en Skal af Krystal
blusser levende Ild.

Ja Sanct Marco, din Plads, som en himmeldækt Sal.
Mellem Marmor og Guld kan der trædes en Dans.
Og det visnende Skær i den grønne Kanal.
Hele Staden, som smægter fra Sind og fra Sans.
I en Skal af Krystal
har den spejlet sin Glans

Selve Dogens Palads ved det straalende Hav
med den vingede, skinnende Løve paa Vagt.
Det er bygget af Roser og Perler og Rav,
som en underfald Drøm om Alskønhedens Magt.
I en Skal af Krystal
er der Glød af dets Pragt.

Tag med varsomme Hænder den dyre Pokal.
Den har Klang af en sælsom og rig Melodi
og dens Lys af Opal skal forgylde din Sal
og dens Form skal fortrylle din daglige Sti.
Ak en Skal af Krystal
fuld af sød Poesi.
</body>
</poem>

<poem id="rodeh2018091537">
<head>
    <title>Holger Drachmann!</title>
    <subtitle>9ende Oktober 1906</subtitle>
    <firstline>Lærken højt imod Sky sig svang</firstline>
    <source pages="89-91"/>
    <dates>
        <event>1906-10-09</event>
    </dates>
    <keywords>drachmann</keywords>
    <quality>korrektur1,kilde,side</quality>
</head>
<body>
Lærken højt imod Sky sig svang
mødte Solen og stod og sang
straalende Sange fra Reden,
skjult i Agren og Heden.

Maagen skreg over Skum og Sprøjt
- Lav var Himlen og Havet højt -
bragte til Danmarks Strande
Bud fra de store Vande.

Nattergalen, som kom fra Syd,
fyldte Natten med lønlig Fryd.
I de slumrende Skove,
kunde den ikke sove.

Friske Vinde og Bølgebrus,
Fuglesange og Bladesus,
Hvisken i blomstrende Enge,
dirrer fra Danmarks Strenge.

<nonum><center>*</center></nonum>

Lys, som smiler i Pigens Blik,
er som en Tone af sød Musik.
Elskov, der fryder og piner,
synger, som Violiner.

Sange ejer den milde Kvæld,
Nattens Lys er et Tonevæld.
Nynner langs lønlige Stier
drømmende Melodier.

Straaler, der bryder en Uvejrsmur
er som om Englene blæser paa Lur,
sprængende Mørke og Vildhed,
aabner for Himmelens Mildhed.

Mildhed! Saa sælsomt et Øjeblik
fyldt af en liflig og fjern Musik.
Solguld, som Skyerne kroner.
Hør dog - hør hvor det toner!

Dagen har Klange, som gør den rig
Arbejdslarmcn og Raab og Skrig.
Byen, der summer og brummer
klinger som Pauker og Trommer.

Funklende, flammende Vin i Krystal
Spillemand spil i den festlige Hal!
Sangen skal funkle og flamme
Vin og Musik er det samme!

Stjernernes majestætiske Gang
gennem Rummet er Orgelsang
og med Aartusinders Tunger
Evighedsklokkerne runger.

<nonum><center>*</center></nonum>

Du som har sunget om Vaar og Høst
fandt deres Klang i din egen Røst;
alle de skiftende Dage
sang deres Jubel og Klage.

Du som har sunget med Livets Røst,
lyttede tavs til dit eget Bryst.
Hørte det store Orkester,
lytted og blev til Mester.

Lad det da tone det dyre Spil.
Mændene studser og lytter til.
Kvinderne kommer i Klynger.
Det er Danmark, som synger.
</body>
</poem>

</content>
</section>

<section>
<head>
    <title>V</title>
</head>
<content>

<poem id="rodeh2018091538">
<head>
    <title>Springvandet</title>
    <firstline>Jeg har siddet ved et rislende Springvand ikveld</firstline>
    <source pages="95"/>
    <quality>korrektur1,kilde,side</quality>
</head>
<body>
Jeg har siddet ved et rislende Springvand ikveld.
Jeg har leget med dets levende, glimrende Væld.
Jeg har badet mine Hænder og min Pande
i de rene, i de rislende Vande.

Jeg har lyttet til et sprudlende Springvand ikveld
og det mumlede om Lykke og det nynnede om Held.
Der var Sange som fra sollyse Strande
i de hvide, i de hviskende Vande.

Jeg har været ved et levende Springvand ikveld.
Jeg har drukket af dets læskende, liflige Væld.
Og nu vandrer jeg i tykkeøre Drømme.
Der var Vin i de rislende Strømme.
</body>
</poem>

<poem id="rodeh2018091539">
<head>
    <title>Astas Vuggesang</title>
    <firstline>Asta er du kommen fra Glemselens Land</firstline>
    <source pages="96"/>
    <quality>korrektur1,kilde,side</quality>
</head>
<body>
Asta er du kommen fra Glemselens Land.
Husker intet og kan intet sige.
Asta du skal sige det, saa snart du blot kan:
Asta kom fra Kærlighedens Rige.
Hvorfor - ja hvorfor?
Fordi du er vor.
Jeg er Mors og Fars lille Pige.

Asta du skal sove, det er Glemselens Land.
Naar du vaagner skal du bare skrige.
Det er saa dejlig for Asta, at hun kan
straks naa frem til Kærlighedens Rige.
Hvordan - ja hvordan?
Hvor er vel det Land?
Moders Bryst til hendes lille Pige.
</body>
</poem>

<poem id="rodeh2018091540">
<head>
    <title>Drømmekysset</title>
    <firstline>Jeg vaagned inat af den sødeste Blund</firstline>
    <source pages="97"/>
    <quality>korrektur1,kilde,side</quality>
</head>
<body>
Jeg vaagned inat af den sødeste Blund.
Jeg vaagnede op ved et Kys paa min Mund.
Og derfor var Søvnen saa sød og sund.

Og dit Ansigt jeg saa, som en Aakande hvidt
og bøjed henover mig, tæt ved mit
og intet i Verden var før saa blidt.

Og aldrig i Verden saa hvid en Glans
havde lyst ved Nat for den blinde Sans
som en Aakandes hellige, hvide Krans.

Og jeg saa, at du sov og at i din Drøm,
var du drevet mod mig af en Kærlighedsstrøm.
En fuldvaagen Sjæl var aldrig saa øm.

Og det sælsomme blide Kys paa min Mund
randt ind som en Sødme igennem min Blund.
Og det risled helt ned til mit Væsens Grund.

Dit Kys var mit Kys og mit Kys var dit
og intet i Verden var før saa blidt
og intet var dybt som dit Kys og mit.

Som en Aakandes hellige hvide Rund
der er vokset op fra den skjulte Bund.
Dets Rødder naaed vort Væsens Grund.
</body>
</poem>

<poem id="rodeh2018091541">
<head>
    <title>Fødselen</title>
    <firstline>Kære - Hør! Du maa vaagne!</firstline>
    <source pages="98-104"/>
    <quality>korrektur1,kilde,side</quality>
</head>
<body>
»Kære - Hør! Du maa vaagne!
Du maa vaagne!«

Det er altid sært at vaagne ved Nat.
Tænde et Lys i Mørket
staa op og klæde sig paa.

Aldrig er du saa vaagen ved Dag.
Søvnens Kappe, som hylled dig ind
og bar dig vuggende hinsides Livet,
flænges med Et i Pjalter.
Nu siver, nu strømmer og styrter
Virkeligheden ind i dit Sind.
Det suser atter i Tidens Hjul.

Møblerne og Væggene træder dig, alvorligt og dumpt imøde.
Kommer helt hen til dig.
Gulvet og Jorden er under dine Fødder
Luften staar hemmelighedsfuld omkring dig.
Stoffet lever sit flimrende Liv i faste Former
med Stumhedens frygtelige Segl paa sine Læber.

Dine Øjne og Øren er vidt aabne.
Dit Legeme er vaagent i hver en Fiber.
Lyset brænder lydeligt i Stilheden
spejdende ængstelig ud i Mørket.

Ogsaa dit Selv brænder i Mørket.
Spejdende - Forfærdet!
Det Fjerne er endnu saa nært.
Det Nære, nærmere end nogensinde.
Og dog saa unaaeligt fjernt.

Tingene, Tingene lever deres nøgne Liv,
Og du selv er nøgen og vaagen,
som om Livets inderste Nerve laa blottet.

<nonum><center>*</center></nonum>

»Kære du maa vaagne. Jeg tror det kommer.
Jeg tror det kommer!«

Det er altid sært at vaagne ved Nat
men særest, naar det som forestaar
er alvorligt og fuldt af Betydning.

Det suser sagte i Tidens Hjul.
Det bobler og koger i Dybet.
Et Menneske skal fødes.

Hurtig, hurtig klæder du dig paa
og løber ud paa de øde Gader
under en mørk Himmel.

Ingen Stjerner. Ingen Mennesker.
Kun nogle Lygter mumler dæmpet ved sig selv.
Kun Husene staar overfor hinanden
Ansigt til Ansigt i tavse Tanker.
Stoffet lever sit flimrende Liv i faste Former.

Men dit eget Sind brænder som en Stjerne
sitrende mod den mørke Baggrund,
mens du løber,
(Og din Frakke flagrer om dig
og din Hat sidder skævt.)

Hvad er du ikke for en alvorlig Mand
i et betydningsfuldt Hværv:
En Jordemoder skal hentes!

Dit Sind brænder som en Stjerne
mens et Skær af folkelig Komik
omflagrer din Frakke og Hat.

<nonum><center>*</center></nonum>

Nu kommer Jordemoderen
med rene, ferme Hænder
og rensende Vande.
Stille og rapt - stille og rapt
udfører hun fornuftige Handlinger
for at hjælpe.
For at hjælpe ved Vidunderets Fuldbyrdelse.

Giv hende en ekstra god Kop Kaffe!
Hun er fast ansat ved Mysteriet.
Det er en betydningsfuld Stilling
med et Skær af folkelig Komik over sig.

Nu bliver Veerne stærkere.
De lange Smerter,
som det er Naturens Orden.
Jordemoderen udfører fornuftige Handlinger
og du selv holder den kæreste Haand i din
for at dulme Lidelserne.

Saa er du ikke heller helt ubrugelig.
Din mandlige Værdighed drukner ikke ganske
i det unyttiges Komik.

Dagen er kommen.
Nattens Aander er flygted
for fornuftige Handlinger
og virkelige Smerter.

Alting er klart og selvfølgeligt paany.
Underligt at det ikke er mere underligt!

<nonum><center>*</center></nonum>

De lange Smerter -
De lange Smerter
drager som et Jordskælv igennem hendes Legeme.
»Gode Smerter
nyttige Smerter« - siger Jordemoderen.

Nu nærmer den store Stund sig.
Nu kommer den!
Du ser en lille vaad Hovedskal
(Smerterne er frygtelige)
Kom nu! Kom nu!
En lille vaad Hovedskal
dvæler paa Livets Tærskel.
Kom nu! Kom nu!
Aa en lille Hovedskal!
Kom nu! - -
Se se! Pludselig!
Hele Hovedet,
Der er det jo!
Pludselig!
Med et eneste Greb!
Et lille Menneske, der skriger.
Løftet op i Lyset!
Et helt lille Menneske.
En Dreng.
En hel lille Mand, der skriger og spræller i Luften.

Hvor er det mulig!
Pludselig, pludselig!
Du græder og ler: Han er der!
Ja se se! Han er der!
En lille vrælende Dreng
grim og blaa,
blodig, som en vældig Kriger,
drivende af Blod fra den første store Kamp.

Vældige Syn!
Solen, der staar op over Havet i Syden
er ikke pludselig og pragtfuld som dette.
Menneskets Solopgang.

Hvad er saa dybt og gaadefuldt?
Hvad saa brutalt og virkeligt?
Mysteriet er dukket frem,
bundet med et Baand til det Skjulte.
Og Baandet klippes over med en Saks.

Intet Mirakel er vidunderligt som dette.
Intet Drama saa spændende.
Ingen Tragedie er farvet af alvorligere Blod.
Ingen Komedie ejer saa straalende grovt og urimeligt et Paafund.

Vældige Øjeblik!
Kanonernes Torden og Kirkeklokkernes Rungen,
som hilser en sejrende Konge,
fylder ikke Rummet med større Majestæt
end Travlheden omkring dette lille skrigende Barn.

Og paa Sengen ligger Moderen
med et Smil som af tusinde Sole
helt udstrakt med befriede Lemmer
og befriet Sjæl.
Lysende af hvid Kærlighed fra Hoved til Fod
med en Glans mildere end Mælkevejens Myriader af Lys.

Og hun siger:
Aa hvor han er sød!
skønt hun slet ikke ser ham.
Lykke risler igennem hende
og igennem dig selv.
Lyst levende Liv.
Alle Smerter er forbi.
Lyst levende Liv
risler som Foraarets Bække!
Vi lever allesammen hos hinanden!
Aa hvor han er sød!
Den lille blodige Kriger!
Det lille vrælende, majestætiske Barn!
</body>
</poem>

</content>
</section>

</workbody>
</kalliopework>

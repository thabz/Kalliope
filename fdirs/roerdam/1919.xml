<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1919" author="roerdam" status="complete" type="poetry">
<workhead>
    <title>Engelske Kærlighedsdigte</title>
    <year>1919</year>
    <notes>
        <note>Teksten følger Valdemar Rørdam: <i>Engelske Kærlighedsdigte</i>, Nyt Nordisk Forlag, Kbh., 1919.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
    </notes>
    <pictures>
        <picture src="1919-p1.jpg">Titelbladet til <i>Engelske Kærlighedsdigte</i> (1919) lyder ,,Engelske Kærlighedsdigte / ved / Valdemar Rørdam // Nyt Nordisk Forlag - København og Kristiania / MDCCCCXIX''.</picture>
    </pictures>
    <source facsimile="11540804662D-color.pdf" facsimile-pages-num="169" facsimile-pages-offset="10">Valdemar Rørdam: <i>Engelske Kærlighedsdigte</i>, Nyt Nordisk Forlag, Kbh., 1919.</source>
</workhead>
<workbody>

<text id="roerdam2021102601">
<head>
    <title>Indledning</title>
    <source pages="1-6"/>
    <quality>korrektur1,kilde,side</quality>
</head>
<body>
<prosa>
YT Nordisk Forlag har opfordret mig til at udvælge
og oversætte en Samling engelske Kærlighedsdigte, og
jeg har med Glæde fulgt Opfordringen. Et sådant Udvalg,
gjort med blot nogenlunde Forstand, kan ikke undgå at rumme
en Række af de ypperste Digte, som overhovedet findes. Hvis
Oversættelsen gør Fyldest, åbner den for en Verden af Skøn-
hed, som ellers for den almindelige danske Læser er lukket.
Og til de almindelige Læsere hører i denne Sammenhæng
Mesteparten af dem der har lært noget Engelsk; det er nemlig
for lidt til med Udbytte at læse Shakespeare eller Browning
på deres eget Sprog. Jeg kunde for så vidt lade mit Arbejde
tale for sig selv; det bliver dog andres Sag at skønne, om
det er lykkedes. Dog vil jeg gerne sige et Par Ord om de
Grundsætninger, jeg har fulgt.
Jeg lader Sidney indlede, fordi han for mig, som for de
fleste af sine Landsmænd, står som det moderne Englands
første egentlige Lyriker. Og jeg slutter med Swinburne, fordi
han slutter et Afsnit, det prærafaelitiske, hvis Afløsning har
sine Førstemænd levende endnu. Skulde jeg have taget nu-
levende Digtere med - hvad der fristede - vilde Bogen være
bleven for stor. De halvfjerde Hundredår, Sidney-Swin~
burne, står i Virkeligheden også med skarpt Skel både frem
N
l
s
og tilbage. Bag dem ligger det lille England; på denne Side
står England som Verdensmagt, det britiske Imperium. Og
om end den erotiske Lyrik mindre end al anden Digtning er
tidspræget, føles dog tydeligt, også i dens Ånd og Udtryk,
så dybtgående Forandringer i Livsvilkår og Tankesæt.
Udenfor den givne Tidsgrænse har jeg søgt Emnets og
Formens Mestre, de største, de store og enkelte små; de, hvis
Digte, ofte kun få eller et enkelt, har et Indhold så oprinde-
ligt, et Udtryk så frigjort og fast, at Årene og Hundred-
årene ikke væsenlig har kunnet svække deres Livskraft. Mange
i sin Tid højt berømte Talenter falder hermed udenfor; blandt
dem også en så glimrende Verskunstner som Thomas Moore,
hvis erotiske Lyrik har et Overmål af musikalsk Form, men
savner den musikalske Sjæl.
Af senere Digtere som Poe og Browning har jeg medtaget
enkelte Digte, der efter mit Skøn snart vil visne; jeg har
gjort det, fordi disse Digte viser et virkeligt Mesterskabs Over-
drivelse, altsaa dets Grænser (»Til Helen«; »Det sidste Ridt«),
Jeg har overhovedet hos hver enkelt Forfatter udvalgt ikke
alene de efter mit - indskrænkede - Kendskab og Skøn smuk-
keste Digte, men tillige de mest særegne.
Hvor gennemført sproglig Pastiche eller Landsmål krævedes
til fyldestgørende Gengivelse, har jeg ladet Opgaven ligge,
fordi jeg ikke magtede disse Midler. Men der vat andre Digte,
som jeg ikke magtede at gengive, fordi mit Sprog ikke mag-
tede det. Dansk er i Prosa et vidunderligt Sprog at arbejde
med, djærvt eller blidt, stenet eller blomstret, som dit Sind
vil, overmåde bevægeligt og følsomt, rigt på de fineste Afi
2
m m
ii ' -f
skygninger; istand til at sige mange Ting på een Gang, Tone
under Tone; og til at løfte og slå. Men i Ordforråd kommer
det meget tilkort overfor Engelsk, som jævnsides Kinesisk er
Jordens rigeste Sprog, og i sin Rigdom mangfoldigt som intet
andet. Først blandet af Keltisk, Latin, Angelsaxisk, Dansk og
Fransk; siden atter gennemtrængt med Latin og Græsk; frisk
fornyet af egne Landsmål såvelsom af Skotske, Irske og
Walisiske; gennemhamret med tekniske Udtryk fra Skibsfart
og Industri; øget med den ene Skibsladning Ord efter den anden
fra Indien og Amerika, Ægypten, Australien og Kina; smi-
digt nok til at optage alle disse Tilskud, stærkt nok til at
farve og forme dem efter eget Behov; så trofast, at det den Dag
idag bevarer Former fra Kong Alfreds og Knud den Stores
Dage digterisk levende; og dog gennem sin stadige Rullen
Kloden rundt i praktisk Øjemed frigjort for alt overflødigt
Omsvøb i Kasus, Konjugation og Syntaxi Intet Sprog har
så mange Ord at råde over og vælge imellem; intet har så
mange knudret vægtfulde og klart afslebne Udtryk for samme
Ting og Tanke.
Allerede dette er for Oversætteren en stor Vanskelighed.
En endnu større Hindring for den, som skal oversætte em
gelsk Poesi til Dansk, ligger dog i det danske Sprogs Fattigt
dom på Rim. En Mængde af de poetisk mest uundværlige
Ord har på Dansk helt få, eller kun et enkelt, eller slet ingen
Rim, hvor de på Engelsk har ti, tyve eller måske hundrede.
Man jævnføre blot m i g og d i g og d u med me.thee, thou
ogyou; Elskov og elske med love; leve og dø med
live og die; Søvn og Hav med sleep og sea.
Hertil kommer vore ulyksalige tonløse e'er, vore ender og
3
.
eise’r, som haler danske Ord ud i to og fire Stavelser, hvor
de engelske klarer sig med een. Blot en sådan Ting, som at
det paa Engelsk hedder fly, på Dansk Flue, gør det muligt
for den engelske Digter i tre små Strofer at fange 17 for-
skellige Fluer, hvor hans danske Oversætter må nøjes med
7 for det dobbelte Slid. Og hvis det nu ikke er Fluer, det
gælder om, men Følelser, Tanker? Enhver forstår, hvad det
vil sige at skulle deltage i Konkurrencen med så ufuldkomne
Redskaber, en så indskrænket Driftskapital.
»Svært så han undskylder sig7« siger min gunstige Læser.
Jeg fremfører disse Kendsgerninger til Oplysning, ikke for
på Forhånd at undskylde mit Arbejdes Mangler. Tværtimod.
Jeg stiller selv de strengeste Krav til lyrisk Oversættelse og
ønsker mine egne Forsøg bedømt derefter.
Grundkravet er dette: Digtet skal stå, som var det af sin
Mester digtet i Oversætterens Sprog. Således har Niels Møl-
ler oversat fra Engelsk og Græsk; Thor Lange fra disse og
talrige andre Tungemål.
Herefter vil det i enkelte Tilfælde være berettiget at afvige
fra Originalens Ordvalg, Rytme og Billedsprog. Hverken
en Keats eller en Browning kunde på Dansk have brugt Ord,
som ikke er til, Rim og Rytme, som overstiger det danske
Sprogs Evne. Men disse Afvigelser bør være så få som
muligt. Hvor det er nødvendigt at give Afkald på et af
Originalens Virkemidler, må det i hvert enkelt Tilfælde mindst
væsenlige ofres; det kan snart være Rimet, snart det en--
kelte Ord, sjældnere bliver det Rytmen. Og den bortfaldne
Enkeltvirkning må af Oversætteren erstattes med en ny, så-
ledes at Oversættelsens Helhedsvirkning så nøje
r
!
:
I
:l
I
I
som mu-
4 ;
■
h
RI n!
ligt gengiver Originalens. Det hænder, at selv det ypperlige Digt
har en eller anden Svaghed; i så Fald er det tilladt at fjerne
den. Men det er utilladeligt at offentliggøre en Oversættelse,
der i væsenlig Grad forringer Helheden.
Ud fra sådanne Grundsætninger ønsker jeg dette Arbejde
kritiseret af de kyndige - hvis overhovedet nogen af de kyn-
dig i disse politiske og sociale Omvæltningstider har Stunder
tilovers for Kritik af en så fredsommelig lille Bog. Denne
har ialtfald to Fordele: Dens Digtere er døde, hvilket i no-
gen Grad undskylder deres Existens; og de er udenlandske,
hvad der på Forhånd vækker den Sympati, som også Kritik
har Brug for. Hvis nogen går disse Vers efter i Sømmene,
vil de opdage, at jeg kun sjældent-for mig selv forbavsende
sjældent-har måttet ændre Rytmen. Tiest er det sket således,
at et mandligt Rim, hvoraf vi har forholdsvis få, har måttet
vige Pladsen for et kvindeligt; dem har vi nemlig mange af.
Ikke nogen ligegyldig Ændring; men giver den i somme TiU
fælde Tab, kan den i andre give Vinding.
I et enkelt ældre Digt, Cowper's »Til Mary«, har jeg strøget
de to sidste Strofer, der kun svækkede. Ellers har jeg-med
dyb Afsky for den bogstavelige Præcision, som er digterisk
upræcis-gjort mig al mulig Umag for levende Gendigtning
af Originalens And og Kunst.
I denne ganske uvidenskabelige Antologi vilde det være
urimeligt at indlede med Biografier. Og fuldkommen umuligt
vilde det være mig på nogle få Sider at skrive nogetsomhelst
af Værdi om et Udvalg, der spænder fra Sidneys og Shake»
speares Sonnetter til Elisabeth Barrett Brownings, fra Edgar
5
Poes raffinerede Versmusik til Swinburnes,fra så pure Lyrikere
som Burns, Keats og Shelley til en Tankedigter som Robert
Browning.
Men selv har jeg haft stor Glæde af påny at fordybe mig i
det engelske Sprogs rige Poesi, og gøre det så grundigt, som
Emnets Indskrænkning tillod, og min Opgave tvang mig til.
Og det er mit Håb, at adskillige danske Læsere vil have en
lignende Glæde af min Gendigtning. Ja, måske de endog -
som jeg selv - vil finde det muligt at lære et og andet af
denne Kærlighedsdigtning, hvor ialtfald to Kvinder står som
de bedste Alænds jævnbyrdige, og hvor Gang efter Gang,
gennem disse halvjjerde hundrede År, Ånd og Kunst er sam-
mensmeltede til fuldkommen Poesi. Det er ikke blot Formens
Fasthed vi har Brug for at lære af; det er også Sindets.
Og vi kan det; just af den engelske Digtning kan vi natur»
ligt lære, fordi vort Sprog, trods al Forskel, i det engelske
genkender sin egen Gangart, sin egen spillende Ligevægt, sin
egen frugtbare Modsætning mellem Ordfod og Talefod, og
fordi vort Sind i det britiske Sinds rige Brydning mellem
Selvhævd og Lovlydighed genkender sin egen Grobund.
Birkerød, August 1919.
VALDEMAR RØRDAM
</prosa>
</body>
</text>

<section>
<head>
    <title>Sir PHILIP SIDNEY (1554-1586).</title>
</head>
<content>

<text id="roerdam2021102602">
<head>
    <title>Mod sanddru Elskovs Nød</title>
    <firstline>Mod sanddru Elskovs Nød har jeg søgt Hjælp i Sang</firstline>
    <notes>
        <note>Gendigtning af Sidneys <xref poem="sidney2001102501" type="translation"/>.</note>
    </notes>
    <source pages="9"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Mod sanddru Elskovs Nød har jeg søgt Hjælp i Sang,
for gennem hendes Fryd min Smerte at forråde,
så Lyst til Læsning drog, af Læsning Kundskab sprang,
og Kundskab avled Ynk, og Medynk atter Nåde.
Snart ledte jeg om Ord af bristefærdig Klang,
snart bød jeg hendes Kløgt min Længsel i en Gåde,
og bad de andres Vers om kælne og om kåde
Regnskyl til at forfriske min Hjernes tørre Vang:

Ord efter Ord kom trægt til Stedmor Studiums Kammer,
Naturens Barn, Inspirationen, flygted, angst for Skænd.
Frit gøres Hjertet ej ved Flugt af andres Flammer.
Jeg sad dèr, flov og raadvild, og bed den dumme Pen,
jeg slog mig selv af Vrede mod mit forspildte Liv.
- »Fæ!« - lød min Musas Røst. »Læs i din Sjæl, og skriv!«
</poetry>
</body>
</text>

<text id="roerdam2021102603">
<head>
    <title>Attrå</title>
    <firstline>Du Blinde-Buk, du Lystens Selvbedrag</firstline>
    <notes>
        <note>Gendigtning af Sidneys <xref poem="sidney20011025122" type="translation"/>.</note>
    </notes>
    <source pages="10"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Du Blinde-Buk, du Lystens Selvbedrag,
du Viljens Kvæler, Tankens Overlister;
al Smertes Ophav; Vugge for evigt Nag;
ja, du som kræver alt, hvad alle mister:
Du, Attrå! Attrå! Dyrt har Dag for Dag,
med plyndret Sjæl, jeg købt dit Gods, du Frister.
Du dyssed mig i Søvn, min Kraft blev svag,
de Glæder glemte jeg, som aldrig brister.

Dog fik du mig kun halvvejs ødelagt
med al den falske Lyst, du lod mig få.
Forgæves ryger nu din røde Kerte.
En bedre Visdom tog mig i sin Vagt:
Jeg attrår kun at dræbe hver Attrå,
og Kampens Løn er i mit eget Hjerte.
</poetry>
</body>
</text>

</content>
</section> <!-- Sir PHILIP SIDNEY (1554-1586). -->

<section>
<head>
    <title>UKENDT FORFATTER (16de Årh.)</title>
</head>
<content>

<text id="roerdam2021102604">
<head>
    <title>Elsk mig ej for Gang og Dans</title>
    <firstline>Elsk mig ej for Gang og Dans</firstline>
    <source pages="11"/>
    <!-- TODO: Find originalen -->
    <quality>korrektur1,kilde,side</quality>
</head>
<body>
<poetry>
Elsk mig ej for Gang og Dans,
Kinders Glød og Øjnes Glans,
ej for Ting, du ser og veed,
end ej for min Trofasthed:
Alt dette kan slå fejl engang,
da skilles vore Veje:
Nej, Kvinde, elsk mig, elsk mig kun,
men elsk mig evigt uden Grund!
Da synger jeg min Lykkesang:
Dig skal jeg altid eje!
</poetry>
</body>
</text>

</content>
</section> <!-- UKENDT FORFATTER (16de Årh.) -->

<section>
<head>
    <title>WILLIAM SHAKESPEARE (1564-1616)</title>
</head>
<content>

<text id="roerdam2021102605">
<head>
    <title>Sonnet III</title>
    <firstline>Se i dit Spejl, sig den, du ser derinde</firstline>
    <notes>
        <note>Gendigtning af Shakespeares <xref poem="shakespeare0003" type="translation"/>.</note>
    </notes>
    <source pages="12"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Se i dit Spejl, sig den, du ser derinde,
nu er det Tid, de Træk dèr præger andre;
hvis ej, svig Verden, uden selv at vinde,
og lad en Moder uvelsignet vandre.
Thi hvor er Mø så skøn, at hendes Bug
gold vrager Pløjning af din Husbondflid?
Og hvor er Mand så selvkær, at i Smug
han vil sig gemt og glemt til evig Tid?
Du er din Moders Spejl, hvori hun har
et Genskær af sin Yndigheds April:
Saa skal og du, i egen Alders Glar,
trods Rynker, se din Ungdoms gyldne Smil.
Men er din Fremtids Håb et udslukt Nu,
dø ugift, og dit Billed døer som du.
</poetry>
</body>
</text>

<text id="roerdam2021102606">
<head>
    <title>Sonnet LXXI</title>
    <firstline>Over min Død skal du ej sørge mer</firstline>
    <notes>
        <note>Gendigtning af Shakespeares <xref poem="shakespeare0071" type="translation"/>.</note>
    </notes>
    <source pages="13"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Over min Død skal du ej sørge mer,
end til de Klokker tier, der med hård
og knarvorn Røst forkynder, at mit Ler
er givet til en ny Slags Ormegård.
Og, hvis du læser disse Linjer, glem
da hvem der skrev dem; thi min Kærlighed
vil hellere stå hjemløs end slå ned
med Sorg dit Sind, dens dyrebare Hjem.
Ja, hvis du hører mig i denne Sang,
når jeg er død og borte, tør du end
ej hviske for dig selv mit Navn engang;
lad med mit Liv din Elskov fare hen!
Ellers vil Verden spejde i din Nød
og spotte dig med mig, skønt jeg er død.
</poetry>
</body>
</text>

<text id="roerdam2021102607">
<head>
    <title>Sonnet XC</title>
    <firstline>Så had mig, når du vil; men helst idag</firstline>
    <notes>
        <note>Gendigtning af Shakespeares <xref poem="shakespeare0090" type="translation"/>.</note>
    </notes>
    <source pages="14"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Så had mig, når du vil; men helst idag;
nu, mens Alverden går mig hårdt imod;
føj du dit Slag til Skæbnens andre Slag,
kom ej og kræv en bitter Efter-Bod:
Vær du ej den, der, når mit Sår blev Ar,
flænger det åbent i en edret Vunde;
lad du ej Resten af, hvad stolt jeg var,
gå langsomt og forsmædeligt tilgrunde!
Jeg veed, at Skuffelser af mange Slags
venter min Ærelyst og Lykketørst;
men vil du svigte mig, da svigt mig strax,
at jeg må få min værste Modgang først;
da biir den Ve, som nu gir dybe Sting,
mod det, at miste dig, slet ingenting.
</poetry>
</body>
</text>

</content>
</section> <!-- WILLIAM SHAKESPEARE (1564-1616) -->

<section>
<head>
    <title>BEN JONSON (15737-1637) I!1</title>
</head>
<content>

<text id="roerdam2021102608">
<head>
    <title>Mandens skygge</title>
    <firstline>Løb efter Skyggen, og den flyr dig</firstline>
    <source pages="15"/>
    <quality>korrektur1,kilde,side</quality>
</head>
<body>
<poetry>
Løb efter Skyggen, og den flyr dig;
lad, som du flyr den, se, den følger:
Bejl til en Skønhed, og hun skyr dig,
bliv kold, og se, hvor hedt hun bølger.
Da er vel Sagens Kerne den:
I Kvinder er kun Skygger af os Mænd!

Ved Gry og Kvæld er Skygger lange,
ved Middag næppe til at finde:
Den svage Mand er Kønnets Fange,
den stærke veed af ingen Kvinde.
Da er vel Sagens Kerne den:
I Kvinder er kun Skygger af os Mænd!
</poetry>
</body>
</text>

<text id="roerdam2021102609">
<head>
    <title>Bestandig pudset og klædt på</title>
    <firstline>Bestandig pudset og klædt på</firstline>
    <source pages="16"/>
    <quality>korrektur1,kilde,side</quality>
</head>
<body>
<poetry>
Bestandig pudset og klædt på,
som agted I til Fest at gå;
bestandig pudret, svøbt i Duft:
Her, Dame, fritter min Fornuft:
Behøved hun de Kunster mon,
hvis hun var rigtigt sød og sund?

Nej, før og klæd dig, så vi ser
din Jævnhed som en Ynde mer;
bær Kjortlen løs, giv Lokken fri:
Mig tryller sligt sødt Jaskeri
mer end al Kunst, som fængsler stolt
mit Blik, og lader Hjertet koldt.
</poetry>
</body>
</text>

</content>
</section> <!-- BEN JONSON (15737-1637) I!1 -->

<section>
<head>
    <title>ROBERT HERRICK (1591-1674)</title>
</head>
<content>

<text id="roerdam2021102610">
<head>
    <title>Gå, glade Rose</title>
    <firstline>Gå, glade Rose, gå og vind</firstline>
    <source pages="17"/>
    <quality>korrektur1,kilde,side</quality>
</head>
<body>
<poetry>
Gå, glade Rose, gå og vind
din Krans om Pigens Hals og Kind:
Og sig dertil, at hun ej må
   længer fly og flagre så,
som har lagt mig i Bolt og Slå.

Håndjern af Perler og af Guld
skal fængsle Jomfru Lunefuld;
jeg har mod hendes Trods og List
    Myrtens mørke Tryllekvist -
og bedst ler den, der ler tilsidst.

Gå da med Gud, luk dristig op
din Rosenmund, sig alt - Nej, stop:
Thi hvis de skønne Øjne lo
    lynende af Spot: Mintro,
da blev vi brændt op, begge to!
</poetry>
</body>
</text>

<text id="roerdam2021102611">
<head>
    <title>Den vanvittige Piges Sang</title>
    <firstline>God Morgen, Sol, så højt du står!</firstline>
    <source pages="18-19"/>
    <quality>korrektur1,kilde,side</quality>
</head>
<body>
<poetry>
God Morgen, Sol, så højt du står!
    God Morgen, gode Herre;
vådt og forpjusket er mit Hår
    og Skørtet endnu værre.

God Morgen, liden Arons-Stav,
    god Morgen, hver en Mø,
som vil min Ven hans sorte Grav
    med Blomsterblade strø.

Ak ve for vild og enlig Sti,
    og ve for langvejs hen!
For Guds Skyld, Herre, fang den Bi,
    som stjal min Hjerte-Ven.

Stå stille dèr et Øjeblik:
    Jeg ser ham ganske nøje;
jeg ser ham i den sorte Prik
    på Bunden af Jert Øje.

Nej, tilgiv, Herre, for han boer
    i disse Gyvelskrænter;
gå, kys fra mig den kolde Jord,
    og sig ham, at jeg venter.

Men husk, han bløder, han er træt;
    og selv en død Mand mindes;
han veed, ifald I løfter let,
    Jer Hånd er ingen Fjendes.

Han tog så blidt og ømt, min Dreng ...
    Flet ham en Blåvejs-Båre,
og bær ham hjem! - Å, Gud er streng;
    Vi favnes først ad Åre.
</poetry>
</body>
</text>

<text id="roerdam2021102612">
<head>
    <title>Natstykke, til Julia</title>
    <firstline>Ildormens Øjne skal føre dig</firstline>
    <source pages="20-21"/>
    <quality>korrektur1,kilde,side</quality>
</head>
<body>
<poetry>
Ildormens Øjne skal føre dig,
kun Alferne se dig og høre dig,
    thi Skud efter Skud
    falder Stjerner fra Gud,
til Gnisterne tæt omsløre dig.

Ingen Lygtemands-Frygt skal beklemme dig,
alle Snoge og Hugorme gemme sig;
    du kan trygt træde til,
    og gå, hvor du vil;
ingen Spøgelser vover at skræmme dig.

Selv Mørket skal ikke forknytte dig:
Lad kun Månen i Skyerne hytte sig,
    du har Tjenere nok
    med Fakler i Flok:
Planeterne skal beskytte dig!

Kom, Julia, vov at fortrylle mig!
Din Bejler længes at hylde dig:
    På din sølvhvide Fod
    skal jeg kysse dig god,
og min Sjæl skal favne og fylde dig.
</poetry>
</body>
</text>

</content>
</section> <!-- ROBERT HERRICK (1591-1674) -->

<section>
<head>
    <title>THOMAS CAREW (1578?-1639?)</title>
</head>
<content>

<text id="roerdam2021102613">
<head>
    <title>Mer Elskov, eller mer Foragt</title>
    <firstline>Mer Elskov, eller mer Foragt!</firstline>
    <source pages="22"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Mer Elskov, eller mer Foragt!
Nordpolens Is, Æqvators Brand
lindrer min Kval med lige Magt -
men intet tempereret Land.
Himmel og Helved, begge to,
er bedre end den lunkne Ro.

Giv mig en stormfuld Elskovs Rus
lig Danaës i den gyldne Regn -
eller af Hån et Springflodsbrus,
der skyller bort hvert Håbets Hegn,
og, hvor den kælne Længsel stod,
oprejser mig et trodsigt Mod.

Giv mig af al din Viljes Magt:
Mer Elskov, eller mer Foragt!
</poetry>
</body>
</text>

</content>
</section> <!-- THOMAS CAREW (1578?-1639?) -->

<section>
<head>
    <title>Sir JOHN SUCKLING (1609-1642)</title>
</head>
<content>

<text id="roerdam2021102614">
<head>
    <title>En trofast Elsker</title>
    <firstline>Fy for Skam da! Jeg har elsket</firstline>
    <source pages="23"/>
    <quality>korrektur1,kilde,side</quality>
</head>
<body>
<poetry>
Fy for Skam da! Jeg har elsket
    tro tre Døgn til Ende,
og, hvis Vejret holder, tror jeg
    på de næste trende.

Træt skal Tidens Vinger suse
    med forslidte Ejer,
før den atter slig en Troskab,
    slig en Elsker ser.

Mig alene bør dog ingen
    al den Ære give:
Ak, forlængst var Amor flyttet,
    bød ej hun ham blive.

Var ej hun som ingen andre
    sød og fri for Nykker,
havde jeg i den Tid elsket
    mindst en halv Snes Stykker!
</poetry>
</body>
</text>

</content>
</section> <!-- Sir JOHN SUCKLING (1609-1642) -->

<section>
<head>
    <title>JAMES GRAHAM, Marquis af MONTROSE (1612-1659)</title>
</head>
<content>

<text id="roerdam2021102615">
<head>
    <title>Min Elskede, min Eneste</title>
    <firstline>Min Elskede, min Eneste</firstline>
    <source pages="24-25"/>
    <quality>korrektur1,kilde,side</quality>
</head>
<body>
<poetry>
Min Elskede, min Eneste,
du gør’ nu plat forbi
med alt, hvad ej er reneste
despotisk Monarchi;
her tåles intet <i>Parlament</i>;
om slig Forvirring sker,
som gør al ærlig Dyd forvendt,
sees vi to aldrig mer.

Thi jeg vil stå som General
med Alexanders Magt.
Selv Tanken om en Tronrival
er Vrede og Foragt.
Jeg kalder den en Vissenpind
og avlet i en Stald,
som ej tør sætte alting ind
på Sejer eller Fald.

Jeg er din Lov, og Lovens Tolk;
stol på, jeg styrer godt,
og følg mig som et lydigt Folk
sin lovlig Arve-Drot.
Men løber du mig oprørsk an
og trodser mit Banér -
da lyser jeg dit Navn i Band,
vi to ses aldrig mer.

Og skal jeg slås med andre om
en nok så liden Plet
udi dit Hjertes Kejserdom,
hvor jeg har ene Ret,
og putter du din svorne Pligt
bag nogen <i>Commitéer</i> -
da tag mit Smil, mit Spottedigt:
Vi to sees aldrig mer!

Men holder du din Ed fuldtro
og har mig ene kær,
skal af min Pen din Ære gro,
dit Ry udaf mit Sværd.
Stolt skal jeg i din Tjeneste
opløfte mit Banér,
og elske dig, min Eneste,
bestandig mer og mer.
</poetry>
</body>
</text>

</content>
</section> <!-- JAMES GRAHAM, Marquis af MONTROSE (1612-1659) -->

<section>
<head>
    <title>RICHARD LOVELACE (1618-1658)</title>
</head>
<content>

<text id="roerdam2021102616">
<head>
    <title>Til Lucasta: Et Afskedsord</title>
    <firstline>Sig ikke du, at jeg er hård</firstline>
    <notes>
        <note>Gendigtning af Lovelaces <xref poem="lovelace2000082901" type="translation"/>.</note>
    </notes>
    <source pages="26"/>
    <quality>korrektur1,kilde,side</quality>
</head>
<body>
<poetry>
Sig ikke du, at jeg er hård,
    som flyr din kyske Barm
og flyr din Tankes Klostergård
    for Strid og Vaabenlarm.

Søger jeg end et andet Bryst,
    min Fjendes, vel så nær,
og favner med en større Lyst
    mit Skjold, min Hest, mit Sværd:

Dadl ej slig Troløshed. Du ser
    det gælder, som det gjaldt:
Jo mere jeg elsker dig, des mer
    går Æren fremfor alt.
</poetry>
</body>
</text>

</content>
</section> <!-- RICHARD LOVELACE (1618-1658) -->

<section>
<head>
    <title>Sir CHARLES SEDLEY (1639?-1701)</title>
</head>
<content>

<text id="roerdam2021102617">
<head>
    <title>Nej, Celia, sky et sødt Bedrag</title>
    <firstline>Nej, Celia, sky et sødt Bedrag</firstline>
    <notes>
        <note>Gendigtning af Sedleys <xref poem="sedley2021101701" type="translation"/>.</note>
    </notes>
    <source pages="27"/>
    <quality>korrektur1,kilde,side</quality>
</head>
<body>
<poetry>
Nej, Celia, sky et sødt Bedrag:
    Jeg er som Mænd er flest;
jeg skifted Sind, som de, hver Dag,
    om dertil jeg fik Frist.

Men netop du, du lænker mig
    til Afrodites Rok,
så jeg kun ser og tænker dig;
    du er mig alt, og nok.

Du er mig så mangfoldigt skøn,
    du styrer mig så blidt,
at alt, som elskes i dit Køn,
    igennem dig er mit.

Hvortil da nye Kampe? Rig
    og rolig er min Ro:
Hvo end ej fristes mer til Svig,
    kan sagtens være tro.
</poetry>
</body>
</text>

</content>
</section> <!-- Sir CHARLES SEDLEY (1639?-1701) -->

<section>
<head>
    <title>ALLAN RAMSAY (1686-1758)</title>
</head>
<content>

<text id="roerdam2021102618">
<head>
    <title>Min Nelly er en Ungdom</title>
    <firstline>Min Nelly er en Ungdom</firstline>
    <notes>
        <note>Gendigtning af Ramsays <xref poem="ramsay2021101701" type="translation"/>.</note>
    </notes>
    <source pages="28-29"/>
    <quality>korrektur1,kilde,side</quality>
</head>
<body>
<poetry>
  Min Nelly er en Ungdom
    på næppe fjorten År,
i Gang og Hvil en skælmsk April,
en skælmsk April i Blik og Smil.
  Min Nelly er en Ungdom,
    og glat min egen Kind;
  dog følges vi så frydeligt,
    når Køerne skal ind.

  Min Nelly er så yndig,
    når vi er ene to,
så mild og sød, at al min Nød,
Alverdens Nød er glemt og død.
  Min Nelly er så yndig,
    og Resten Vejr og Vind;
  hun får mit Hjerte til at le,
    når Køerne skal ind.

  Min Nelly ser så nådigt
    til hvert et kærligt Ord,
at Borg og By jeg vrager kry,
jeg vrager kry en Konges Ry.
  Min Nelly ser så nådigt
    til Drømmen i mit Sind;
  det gør mig alt så glad og kæk,
    når Køerne skal ind.

  Min Nelly, hun kan synge,
    selv fløjter jeg dertil,
så blid en Klang som Lærkesang,
som Lærkesang i sollys Vang.
  Min Nelly, hun kan synge,
    da blusser hendes Kind;
  og Elsk og Uskyld følges glad,
    når Køerne skal ind.
</poetry>
</body>
</text>

</content>
</section> <!-- ALLAN RAMSAY (1686-1758) -->

<section>
<head>
    <title>WILLIAM COWPER (1731-1800)</title>
</head>
<content>

<text id="roerdam2021102619">
<head>
    <title>Skovbækken</title>
    <subtitle>Til en ung Dame</subtitle>
    <firstline>Skovbæk med Skygge fuld af Sol</firstline>
    <notes>
        <note>Gendigtning af Cowpers <xref poem="cowper2021101702" type="translation"/>.</note>
    </notes>
    <source pages="30"/>
    <quality>korrektur1,kilde,side</quality>
</head>
<body>
<poetry>
Skovbæk med Skygge fuld af Sol,
på dydig Mø et skønt Symbol:
Så stille går hun og fortryller
sin Verden, langt fra Verdens Mylder;
går udenom, dog stanses ej,
følger sit Forsyns faste Vej;
yndig og gavnlig årle og silde,
glad selv, og andres Glæde-Kilde;
ren som din Bølge, klare Strøm,
i hendes Blik en himmelsk Drøm.
</poetry>
</body>
</text>

<text id="roerdam2021102620">
<head>
    <title>Mary</title>
    <firstline>Snart vil det ny Års Klokker gå</firstline>
    <notes>
        <note>Gendigtning af Cowpers <xref poem="cowper2021101701" type="translation"/>.</note>
    </notes>
    <source pages="31"/>
    <quality>korrektur1,kilde,side</quality>
</head>
<body>
<poetry>
Snart vil det ny Års<note>Års] Åars</note> Klokker gå;
da er det tyve År, vi såe,
fra dette Mørke faldt os på,
<right>min Mary!</right>

Din Styrke mindskes Dag for Dag,
din tapre Sjæl er blevet svag;
mit Vanheld blev dit Nederlag,
<right>min Mary.</right>

Din Nål, som før fløj blank og glat
for min Skyld både Dag og Nat,
ruster nu ensom og forladt,
<right>min Mary.</right>

Du kender det, der står på Spil;
kun hjælpe, som du kærligt vil,
duer dit Syn ej mere til,
<right>min Mary.</right>

Men trofast har du kone-slidt,
og tryllebundet Tråden blidt:
Mit Hjerte slipper aldrig dit,
<right>min Mary!</right>

Og taler du i dunkle Sprog
som En, der drømmer: Ingen Bog
synes mig halvt så dyb og klog,
<right>min Mary.</right>

Dit sølvgrå Hår, hvis tunge Krans
har tabt Kastaniens brune Glans,
er mer end Solskin for min Sans,
<right>min Mary.</right>

Thi var ej det og du mig nær,
hvad blev da Sol og Stjerneskær,
hvad blev mig selve Livet værd,
<right>min Mary?</right>

Din Hånd er, som din Hjerne, træt;
men trykker jeg den ganske let,
så gætter du min Mening. Gæt,
<right>min Mary!</right>

Thi smerter dine svulne Led, i
så du må støttes Fjed for Fjed -
din Kærlighed holdt ubrudt ved,
<right>min Mary.</right>

Og hvo som elsker uden Løn
har fundet sig en Ungdomsbrønd,
der gør - trods År og Sygdom - skøn,
<right>min Mary!</right>
</poetry>
</body>
</text>

</content>
</section> <!-- WILLIAM COWPER (1731-1800) -->

<section>
<head>
    <title>WILLIAM JULIUS MICKLE (?) (1755-1788)</title>
</head>
<content>

<text id="roerdam2021102621">
<head>
    <title>Der er ingenting ved Hus og Hjem</title>
    <firstline>Er det nu ogsaa rigtig sandt?</firstline>
    <notes>
        <note>Gendigtning af Mickles <xref poem="mickle2021101701" type="translation"/>.</note>
    </notes>
    <source pages="34-36"/>
    <quality>korrektur1,kilde,side</quality>
</head>
<body>
<poetry>
Er det nu ogsaa rigtig sandt?
    Og tror I, han er rask?
Spring, Tøse, hiv mig Uld og Garn
    på Loftet med et Klask!
Lad Hjulet stå, sæt Rokken hen,
    skynd Jer og gør istand.
Min Colin kommer! Kåben hid,
    jeg vil se ham gå i Land.

<i>For hvad skal jeg med Hus og Hjem,</i>
    og hvad skal jeg med Jer?
<i>Der er ingenting ved Hus og Hjem,</i>
    <i>hvor ingen Husbond er.</i>

Find strax min franske Parasol,
    tag Blondekysen frem,
så ser Lodsoldermandens dog,
    at Colin kommer hjem.
De Saffians Tøfler kan gå an
    til Strømper perleblå -
Alt for min kære Husbonds Skyld,
    det vil han let forstå.

Fej Asken ud, hæng Gryden op,
    nej, Tøs, den store dèr!
Giv Annie Sirtses-Kjolen på
    og Ben hans Søndagsklæ’er -
snehvide Strømper, blanke Sko,
    alt uden Rift og Plet:
Min kære Husbond lider nok
    at se dem holdt lidt net.

Og fang mig så to fede Høns,
    og pluk dem i en Fart;
når Colin kommer hjem, skal alt
    stå klappet strax og klart.
Dæk Bordet, Børn, så pænt I kan,
    bred Dugen glat og blankt ...
Hvem veed, hvad Colin fik for Mad,
    imens han foer så langt?

Hans Røst er blid, hans Hjerte tro,
    hans Andedrag en Blæst;
hans Trin på Trappen lyder mig
    som Strengeleg og Fest.
Og er det sandt, han kommer nu,
    så Gud ske Lov! Hurra!
Det svimler for mig. Jeg må le -
    og græder vist endda.

<i>For hvad skal jeg med Hus og Hjem,</i>
    <i>og hvad skal jeg med Jer?</i>
<i>Der er ingenting ved Hus og Hjem,</i>
    <i>hvor ingen Husbond er.</i>
</poetry>
</body>
</text>

</content>
</section> <!-- WILLIAM JULIUS MICKLE (?) (1755-1788) -->

<section>
<head>
    <title>WILLIAM BLAKE (1757-1827)</title>
</head>
<content>

<text id="roerdam2021102622">
<head>
    <title>Elskovens Lund</title>
    <firstline>Jeg vandred til Elskovens Lund</firstline>
    <notes>
        <note>Gendigtning af Blakes <xref poem="blake1999041338" type="translation"/>.</note>
    </notes>
    <source pages="39"/>
    <quality>korrektur1,kilde,side</quality>
</head>
<body>
<poetry>
Jeg vandred til Elskovens Lund
og såe, hvad jeg aldrig før såe:
Der var rejst et Kapel på den Plads,
hvor vi havde leget som små.

Og stængt var dette Kapel;
over Indgangen stod: du skal ej ...
Og jeg vendte mig om og gik bort
ad den nylig så blomstrende Vej.

Og Grav såe jeg kastet ved Grav,
med Gravsten, hvor Blomster var før.
Overalt hvor jeg kom, tripped Sortkjoler om
og bandt mine gladeste Tanker med Tjørneranker.
</poetry>
</body>
</text>

</content>
</section> <!-- WILLIAM BLAKE (1757-1827) -->

<section>
<head>
    <title>ROBERT BURNS (fr59-1796)</title>
</head>
<content>

<text id="roerdam2021102623">
<head>
    <title>Min Yndlings-Vind</title>
    <firstline>Min Yndlings-Vind, min egen Vind</firstline>
    <notes>
        <note>Gendigtning af Blakes <xref poem="burns2019090707" type="translation"/>.</note>
    </notes>
    <source pages="38"/>
    <quality>korrektur1,kilde,side</quality>
</head>
<body>
<poetry>
Min Yndlings-Vind, min egen Vind
    er Vinden udaf Vest:
I Vester boer det Pigebarn,
    det Barn jeg lider bedst.
Har Kløft og Fjeld og stride Væld
    end skilt min Vej fra din,
min Kærlighed og Længsel veed
    at finde dig, o Jean.

Jeg ser dig i hver dugget Blomst,
    hvor skær du er, og skøn.
Jeg hører i hver Fuglesang
    din Stemmes blide Bøn.
Et Strejf af Duft langs Mark og Elv:
    Hvor er du, Favr-og-Fin?
Et Fløjt kun fra den solblå Luft:
    Nu kommer jeg, min Jean!
</poetry>
</body>
</text>

<text id="roerdam2021102624">
<head>
    <title>End et Kys</title>
    <firstline>End et Kys, før alt vi mister!</firstline>
    <notes>
        <note>Gendigtning af Blakes <xref poem="burns2019090714" type="translation"/>.</note>
    </notes>
    <source pages="39-40"/>
    <quality>korrektur1,kilde,side</quality>
</head>
<body>
<poetry>
End et Kys, før alt vi mister!
Et Farvel, før Hjertet brister!
Jeg har tømt i dine Tårer
Smertens Bæger ved Lykkens Båre.
Hvem vil knust af Skæbnen klage,
blev et Glimt af Håb tilbage?
Over <i>min</i> Kvals mørke Kløfter
intet Stjerneskær sig løfter.
Dog, at vredes var at synde;
modstod nogen Nancys Ynde?
Se og elske var det samme,
elske med en evig Flamme.
Havde vi aldrig set og savnet,
aldrig elsket og aldrig favnet,
aldrig ejet så rig en Glæde,
var vi sluppet for nu at græde.
Far med Fred, du skønneste, skæreste!
Far med Fred, du bedste, du kæreste!
Dig tilhøre Lykken og Livet,
dig være Fryd og Elskov givet!
End et Kys, før alt jeg mister!
Et Farvel, før Hjertet brister!
Jeg har tømt i dine Tårer
Smertens Bæger ved Lykkens Båre.
</poetry>
</body>
</text>

<text id="roerdam2021102625">
<head>
    <title>Til Mary i Himlen</title>
    <firstline>Du Strålebro fra Kvæld til Gry</firstline>
    <notes>
        <note>Gendigtning af Blakes <xref poem="burns2000083002" type="translation"/>.</note>
    </notes>
    <source pages="41-42"/>
    <quality>korrektur1,kilde,side</quality>
</head>
<body>
<poetry>
Du Strålebro fra Kvæld til Gry,
    du Aftenstjerne, stærk og svag,
så melder du mig da påny
    min store Smertes Mindedag!
Min Mary, skønt du længst er død,
    og hviler sødt, jeg veed ej hvor -
mon du kan se din Elskers Nød
    og veed, hvor vildt hans Hjerte slår?

Jeg har ej glemt hint Krat ved Air,
    ej Strømmens Blink og blide Røst,
og ej den Stund, vi mødtes dèr
    til een Dags Liv i dødsdømt Lyst.
Jeg ser dig, som du græd og lo,
    mens Hjerte imod Hjerte sprang -
ak, lidet forudsåe vi to,
    at dette blev den sidste Gang!

Air kluklo som et Kildevæld
    på Bunden af vort grønne Hus;
fra Birkeløv og Hvidtjørns-Hæld
    flød Duft og Sang og salig Rus.
Vort Leje var af Blomster lagt,
    hver liden Fugl kvad Elskovs Pris -
men snart sank Sol i blodrød Pragt,
    og Dag var endt i Paradis.

End drager mig den tabte Drøm,
    min Sjæl er gemt i Gravens Krypt,
og Savnet sled sin Understrøm
    kun År for År des mere dybt.
Min Mary, skønt du længst er død,
    og hviler sødt, jeg veed ej hvor -
mon du kan se din Elskers Nød
    og veed, hvor vildt hans Hjerte slår?
</poetry>
</body>
</text>

</content>
</section> <!-- ROBERT BURNS (fr59-1796) -->

<section>
<head>
    <title>WILLIAM WORDSWORTH (1770-1850)</title>
</head>
<content>

<text id="roerdam2021102626">
<head>
    <title>Jeg vidste mangen sælsom Vej</title>
    <firstline>Jeg vidste mangen sælsom Vej</firstline>
    <notes>
        <note>Gendigtning af Wordsworths <xref poem="wordsworth2021101701" type="translation"/>.</note>
    </notes>
    <source pages="43-44"/>
    <quality>korrektur1,kilde,side</quality>
</head>
<body>
<poetry>
Jeg vidste mangen sælsom Vej
af Lidenskab og Drøm:
Hør, hvad der een Gang hændte mig,
og elsker du, så døm.

Imens min Elskte stod så skøn
som Rosen i sit Gry,
red jeg til hendes Dør iløn
under det lave Ny.

Did ud jeg stirred ufravendt,
hvor Aftenmånen hang;
Hesten gik hurtigt til, vel kendt,
som jeg, med Vej og Vang.

Vi kom den gamle Markvej ind;
bag Abildgårdens Trær
sank Månen over Gavlens Tind,
ja, rørte Tagets Spær.

Jeg svæved som i sød Musik
af alt hvad Elskov veed;
holdt dog bestandig fast mit Blik
ved Nyet, der gik ned.

Frem red jeg; Hovslag fulgte Slag
på Vejens grønne Kant -
indtil, med Et, bag Husets Tag
det blanke Ny forsvandt.

Hvad øm Forvirring af al Slags
gør ej en Elskers Nød!
»O Himmel!« sukkede jeg strax:
»Hvis Lucy nu var død!«
</poetry>
</body>
</text>

<text id="roerdam2021102627">
<head>
    <title>Hun var et luftigt Trylleri</title>
    <firstline>Hun var et luftigt Trylleri</firstline>
    <notes>
        <note>Gendigtning af Wordsworths <xref poem="wordsworth2001062401" type="translation"/>.</note>
    </notes>
    <source pages="45-46"/>
    <quality>korrektur1,kilde,side</quality>
</head>
<body>
<poetry>
Hun var et luftigt Trylleri,
da først hun glimted mig forbi;
en yndig Åbenbaring, sendt
som Pryd for kun et kort Moment:
Øjne med Aftenstjerners Glans;
et tusmørkt Hår i dunkel Krans;
ellers i alt så lys og glad
som Morgendugg på majgrønt Blad;
en lystig Alf, som var på Spil,
som fristed, fanged, og trak til.

Så gæstede jeg Pigens Hjem;
bag Alfen dukked Kvinden frem!
Hun gik så pænt og skøtted sit,
med Jomfru-Ynde, let og frit;
et Blik, hvori Erindring sødt
bød kære Fremtidshåb Velmødt;
en Skabning, ej for skær og sprød
til daglig Dont og dagligt Brød,
små Kunster, Sorger, Tidsfordriv,
Skænd, Ros, Kys, Gråd og Smil: Vort Liv.

Nu ser jeg klart, hvad alt lå bag
hint første skønne Synsbedrag:
Et Blod, hvis Blomst er Sjælens Glød
på Rejsen mellem Liv og Død;
en fast Fornuft, en kraftig Ro,
klart Fremsyn og tålmodig Tro;
en fuldgod Kvinde, rig på Råd,
og Trøst, og Bydekraft, og Dåd;
og dog en Ånd, der sødt forny’s,
fra inden, af et himmelsk Lys.
</poetry>
</body>
</text>

<text id="roerdam2021102628">
<head>
    <title>Grebet af Fryd -</title>
    <firstline>Grebet af Fryd såe jeg mig hastigt om</firstline>
    <notes>
        <note>Gendigtning af Wordsworths <xref poem="wordsworth2021101901" type="translation"/>.</note>
    </notes>
    <source pages="47"/>
    <quality>korrektur1,kilde,side</quality>
</head>
<body>
<poetry>
Grebet af Fryd såe jeg mig hastigt om
for strax at dele Glæden - Ak, med hvem,
hvem anden vel end dig, hvis Stol står tom,
hvis Bolig er, hvor ingen Sti går frem.
Dig kaldte Savnet på, og Mindet kom -
Hvor kunde jeg dog glemme dig? Hvor kunde,
om nok så kort kun, min Bevidsthed blunde
i skyldtung Blindhed for min Fattigdom,
mit frygtelige Tab? - Dette vil nage
som intet før, på nær mit Hjertesår,
den Stund jeg stod dèr, ene med min Klage,
og vidste, hvad jeg knap endnu forstår:
Hun er ej mer. År følger efter År,
men intet bringer mig min Skat tilbage.
</poetry>
</body>
</text>

</content>
</section> <!-- WILLIAM WORDSWORTH (1770-1850) -->

<section>
<head>
    <title>WALTER SAVAGE LANDOR (1775-1864)</title>
</head>
<content>

<text id="roerdam2021102629">
<head>
    <title>Pigens Klage</title>
    <firstline>Jeg lod ham gå, han var mig til Besvær</firstline>
    <source pages="48-49"/>
    <quality>korrektur1,kilde,side</quality>
</head>
<body>
<poetry>
Jeg lod ham gå, han var mig til Besvær;
    nu er jeg ensom her.
Jeg bad ham tie; hvis han kom igen,
    sukked jeg: »Tal, min Ven!«
Jeg hobed Grunde sammen til mit Nej,
    om sanddru eller ej;
nu gav jeg glad mit Liv, om det gik an,
    leved kun derved han,
som elskede mig tro, til, narret træt,
    han søgte som sin Ret
et Skjulested i Dødens åbne Favn.
    Nu stammer jeg hans Navn,
som han før mit; men, ak, mit Hjertes Råb
    har endnu mindre Håb;
mit Bryst forbrænder; Søvnen veed ej Råd,
    jeg vågner op med Gråd;
de Tårer havde smeltet ham: Så trist
    fortvivlet græd han sidst.
»Skån hende, Herre,« dette var hans Bøn,
    »for Elskovs bitre Løn!«
Nu veed hans Bryst af intet tyngre Pres
    end dette grønne Græs,
hvor Småbørn staver i en snirklet Skrift
    hans korte Livs Bedrift.
Bed for ham, hvo der gæster dette Sted,
    og bed for min Sjæl med!
</poetry>
</body>
</text>

<text id="roerdam2021102630">
<head>
    <title>Helene står, mens Ilion faldt</title>
    <firstline>Ilion faldt</firstline>
    <source pages="50"/>
    <quality>korrektur1,kilde,side</quality>
</head>
<body>
<poetry>
Helene står, mens Ilion faldt,
    flængt er Alkestes Skyggeslør:
Verset udødeliggør alt,
    henfarne Helte, skønne Møer.

Snart skjuler Glemsels mørke Sky
    hvert stolt og muntert Myrebo,
men unge Hjerter ler påny
    hver Vår med Jubel mod os to.
</poetry>
</body>
</text>

<text id="roerdam2021102631">
<head>
    <title>Jeg holdt din Hånd - o Lykke-Leg! -</title>
    <firstline>Jeg holdt din Hånd; - O, Lykke-Leg!</firstline>
    <source pages="51"/>
    <quality>korrektur1,kilde,side</quality>
</head>
<body>
<poetry>
Jeg holdt din Hånd; - O, Lykke-Leg! -
    din bange Hånd, så spæd og fin;
jeg vilde kysse dig, du veg -
    og jeg forstod, at du var min.
Nu har jeg sagt, at jeg må gå;
    du tar min Haand, helt fast og frit,
og skyer ej Kys... Jeg kan forstå,
    dit Hjerte var ej skabt for mit.
</poetry>
</body>
</text>

<text id="roerdam2021102632">
<head>
    <title>Du rejste</title>
    <firstline>Du rejste. Siden veed jeg ej</firstline>
    <notes>
        <note>Gendigtning af Landors <xref poem="landor2021102001" type="translation"/>.</note>
    </notes>
    <source pages="52"/>
    <quality>korrektur1,kilde,side</quality>
</head>
<body>
<poetry>
Du rejste. Siden veed jeg ej,
    at noget er forandret her.
Jeg vandrer kun vor vante Vej
    og møder ingen andre dèr.

Og dog; er det mon det, som du
    har villet vide? Stundom ser
og hører jeg dig sødt endnu,
    og stundom næsten ikke mer.

Syv Uger, syv små Uger blot;
    da stod du selv her i min Dør!
Hvi lyder Røster da så råt
    og brænder Gråd som aldrig før?
</poetry>
</body>
</text>

<text id="roerdam2021102633">
<head>
    <title>Bliv - ej blot i min Ungdoms Vår</title>
    <firstline>Bliv - ej blot i min Ungdoms Vår</firstline>
    <source pages="53"/>
    <quality>korrektur1,kilde,side</quality>
</head>
<body>
<poetry>
Bliv - ej blot i min Ungdoms Vår,
    endskønt du gør min Vårtid lang -
bliv og, når Somrens Lyst forgår,
    og Løvfald venter mig engang.

<i>Kan jeg da evigt stå dig nær?</i>
    Nej, Elskede! Men prøv, o prøv!
Flygt ej for Dødens dragne Sværd!
    Gå ej, skønt Støvet blir til Støv!
</poetry>
</body>
</text>

</content>
</section> <!-- WALTER SAVAGE LANDOR (1775-1864) -->

<section>
<head>
    <title>GEORGES GORDON, Lord BYRON (1788-1824)</title>
</head>
<content>

<text id="roerdam2021102634">
<head>
    <title>Vi skiltes med Tårer</title>
    <firstline>Vi skiltes med Tårer</firstline>
    <source pages="54-55"/>
    <quality>korrektur1,kilde,side</quality>
</head>
<body>
<poetry>
Vi skiltes med Tårer
    i ordløs Ve
for at mødes ad Åre,
    måske, måske.
Kold var din blege Kind,
    Kysset som Is -
varsled to knuste Sind
    værre Forlis.

Dugg stænked hin Morgen
    som Rim i mit Hår;
jeg forudsåe Sorgen,
    nu brænder mit Sår.
Du brød alle Eder,
    din Ære skød Ham;
forgæves jeg leder
    om Skjul for din Skam.

Dit Navn i mit Øre
    slår DommedagssSlag;
jeg skælver, og hører
    min Skæbne hver Dag.
De veed ej, hvad sammen
    bandt os to så nær;
tavs bærer jeg Skammen,
    at du var mig kær.

En Løgn blev tilbage;
    kun Skallen var skøn.
Men skjult må den klage,
    som elsked iløn.
Og ses vi ad Åre
    (det kunde vel ske),
Hvad har jeg da? - Tårer
    og ordløs Ve.
</poetry>
</body>
</text>

<text id="roerdam2021102635">
<head>
    <title>Som du vil: Vi bliver inde</title>
    <firstline>Som du vil: Vi bliver inde</firstline>
    <source pages="56"/>
    <quality>korrektur1,kilde,side</quality>
</head>
<body>
<poetry>
Som du vil: Vi bliver inde
    bag hver sin stængte Dør,
skønt vi godt ser Månen skinne,
    skønt vi længes, alt som før.

Thi som Ild fortærer Kerte,
    tærer Sjælens Brand vort Bryst;
puste må det trætte Hjerte,
    og Søvn er Elskovs Trøst.

Jeg er Mand, som du er Kvinde,
    Dagen kommer altfor brat,
og dog stænger vi os inde
    i en månelys Nat!
</poetry>
</body>
</text>

<text id="roerdam2021102636">
<head>
    <title>Nu Farvel</title>
    <firstline>Nu Farvel! om så min Smerte</firstline>
    <notes>
        <note>Gendigtning af Byrons <xref poem="byron2020041901" type="translation"/>.</note>
    </notes>
    <source pages="57-59"/>
    <quality>korrektur1,kilde,side</quality>
</head>
<body>
<poetry>
Nu Farvel! om så min Smerte
    smerter evigt, nu Farvel!
Vid, skønt slaget hårdt, mit Hjerte
    slår ej selv sin Drøm ihjel.

Gid for dig det Bryst lå blottet,
    hvor din Kind før lå så tit,
til den Fred, du nu har spottet,
    lod dig atter blunde blidt,

Mens du gennem Hjerteslaget
    fulgte hver en Tankes Takt!
Da måske du fandt mig vraget
    med en ufortjent Foragt.

Dig nu Verdens Kranse bindes;
    veed den, hvad det Slag betød?
Krænke må dog Ros, der vindes
    ved et andet Væsens Nød.

Mine Fejl er åbenbare.
    Dog kun En har delt min Lyst,
og hvor kunde jeg forsvare
    imod hendes Dolk mit Bryst?

Tid kan sløve, Troskab fristes.
    Vid dog, det er Selvbedrag,
hvis du tror, at Hjerter vristes
    adskilt med et enkelt Tag.

End må mit, skønt magtløst, banke,
    selv dit Hjerte lever end;
og en evigt bitter Tanke
    er: Vi kan ej sees igenl

Disse Ord er selve Sorgen.
    Endnu lever Mand og Viv,
vågner Morgen efter Morgen,
    dog kun til et Enke-Liv.

Trøster Barnet dig for Savnet,
    når hun stammer sødt, den Små?
Vil du lære hende Navnet
    »Far« til En, hun aldrig såe?

Når hun løfter de små Hænder
    til et Kærtegn mod din Kind,
tænk på den, hvis Hjerte brænder,
    og som aldrig lukkes ind!

Skulde hendes Ansigt ligne
    et, du aldrig mer skal se,
vil du skælvende velsigne
    mig, trods alt, endnu måske.

Se, du bøjer mig i Støvet,
    mig, der bød en Verden Trods!
Selv min Sjæl blev mig berøvet
    med det Baand, der sambandt os.

Ak, men Ord kan intet bøde,
    mine mindst, og gjort er gjort.
Kun vil Hjertet stadig bløde,
    Tanken sprænger Viljens Port.

Nu Farvel! Jeg rejser ene,
    skilt fra dem, jeg elsked ømt;
fik for Livets Brød kun Stene,
    blev endda til Liv fordømt.
</poetry>
</body>
</text>

</content>
</section> <!-- GEORGES GORDON, Lord BYRON (1788-1824) -->

<section>
<head>
    <title>Percy Bysshe Shelley (1792-1822)</title>
</head>
<content>

<text id="roerdam2021102637">
<head>
    <title>Indisk Serenade</title>
    <firstline>Du var hos mig i min Drøm</firstline>
    <notes>
        <note>Gendigtning af Shelleys <xref poem="shelley2019090602" type="translation"/>.</note>
    </notes>
    <source pages="60-61"/>
    <quality>korrektur1,kilde,side</quality>
</head>
<body>
<poetry>
Du var hos mig i min Drøm,
i det første søde Hvil
under Blæstens blide Sus,
under Stjerners klare Smil;
du var hos mig i min Drøm,
og en Alf har ført min Fod ...
Kan du gætte? - Til din Karm,
som jeg sidst i Kvæld forlod!

Nu segner Blæsten blødt
på den stille dunkle Strøm -
og Champak-Duften går
som Tanker i en Drøm.
Og Nattergalens Hulk
døer ved dens Hjerte blidt ...
Skynd dig og vågn, min Elskede,
for jeg vil dø ved dit!

Kom ud og tag mig op!
Jeg besvimer! Jeg er syg!
Stænk mig med Kyssets Dugg,
omfavn mig fast og smyg!
Min Kind er klam, min Mund er kold,
mit Hjerte slår og slår ...
O, knug det fast mod dit igen,
til det engang forgår.
</poetry>
</body>
</text>

<text id="roerdam2021102638">
<head>
    <title>Til Natten</title>
    <firstline>Løft dig nu fra din Hule i Vest</firstline>
    <notes>
        <note>Gendigtning af Shelleys <xref poem="shelley2019091201" type="translation"/>.</note>
    </notes>
    <source pages="62-63"/>
    <quality>korrektur1,kilde,side</quality>
</head>
<body>
<poetry>
Løft dig nu fra din Hule i Vest,
        hellige Nat!
Nok har du hvilet hos Hav og Blæst!
En lang lys Dag, af Lykke forladt,
spandt du de Drømme af Fryd og Frygt,
som gør dig farlig og eftersøgt.
        Rejs dig nu brat!

Svøb dig i Kappen af Zobel og Mår
        med Stjerne-Islæt!
Blænd Dagens Blik med dit bløde Hår,
og kys ham langeligt, kys ham træt!
Læg du saa Byer og Hav og Land
til Hvile under din hvide Hand!
        Det kan du let.

Gryet åbned sin gyldne Dør:
        Dig gjaldt mit Savn!
Stien blev støvet, og Rosen tør,
og Løvet falmed i Lysets Favn,
og Dagen hældede, sløv, men sejg,
som en Gæst, der ikke vil gaa sin Vej!
        Jeg sukked dit Navn!

Hviskende kaldte din Broder, Død:
        »Jeg gør dig fri!«
Din Søn kom, Søvn, forpjuskeTsød
og surrede mat, som en Middags-Bi:
»Sødmefyldt er min Honningsæk!« -
En vendte jeg Ryggen, en kysted jeg væk:
        »Hus forbi!«

Død vil følge din Paradis-Flugt,
        snart, for snart -
Søvn gør godt, når din Glød er slukt.
De ser ikke, men <i>du</i> ser klart,
hvad salig Fryd min Trå står til.
Skænk mig den, Nat; jeg veed, du vil.
        Kom snart, snart!
</poetry>
</body>
</text>

<text id="roerdam2021102639">
<head>
    <title>Sangen døde</title>
    <firstline>Sangen døde, Gæsten gik</firstline>
    <source pages="64"/>
    <quality>korrektur1,kilde,side</quality>
</head>
<body>
<poetry>
Sangen døde, Gæsten gik -
Mindet sitrer af Musik.
Blegnet er Violers Mylder -
Duften dog vor Sjæl fortryller.

Rosen døde, Rosens Blad
drysses i den Elsktes Bad.
Går du fra mig? I dit Sind
sover sødt min Elskov ind.
</poetry>
</body>
</text>

<text id="roerdam2021102640">
<head>
    <title>Eet Ord profaneres for tit</title>
    <firstline>Eet Ord profaneres for tit</firstline>
    <notes>
        <note>Gendigtning af Shelleys <xref poem="shelley2021102001" type="translation"/>.</note>
    </notes>
    <source pages="65"/>
    <quality>korrektur1,kilde,side</quality>
</head>
<body>
<poetry>
Eet Ord profaneres for tit;
    jeg vil lade det hvile.
Eet Sind har for smertelig lidt,
    til at du skulde smile.
Eet Håb står Fortvivlelse nær,
    så det spotter Forstanden,
og Medynk fra dig er mer værd
    end alt fra en anden.

Hvad Folk kalder Kærligheds Løn,
    tør jeg ikke tage;
dog hør du, og bønhør en Bøn,
    som ej Himlen tør vrage:
Lad Støvet begære sin Stjerne
    og Natten sin Morgen -
Lad mig tilbede dig i det fjerne
    bag Mørket og Sorgen!
</poetry>
</body>
</text>

<text id="roerdam2021102641">
<head>
    <title>Livet kan skifte</title>
    <firstline>Livet kan skifte, det kan ej forsvinde</firstline>
    <source pages="66"/>
    <quality>korrektur1,kilde,side</quality>
</head>
<body>
<poetry>
Livet kan skifte, det kan ej forsvinde,
Håbet kan blændes, det går frem iblinde,
Sandhed kan sløres, bliver dog en Ild,
Elskov slåes ned - den stormer dobbelt vild.

Og dog var Livet kun en Dødning-Kælder,
og Håbets grønne Kvist en Krans af Nælder;
ja, Sandhed var en Løgn på viet Vej,
og Elskov Vellyst kun - hvis Frihed ej

Lånte vort Liv sin Sjæl af Lys og Magt,
vort Håb sin Glædes høje Regnbu-Pragt,
Sandhed sit Seersyn, der forud veed,
Elskov sin Bærekraft og Gavmildhed.
</poetry>
</body>
</text>

<text id="roerdam2021102642">
<head>
    <title>Til Jane: Erindringen</title>
    <firstline>De mange Dage gled forbi</firstline>
    <notes>
        <note>Gendigtning af Shelleys <xref poem="shelley2021102002" type="translation"/>.</note>
    </notes>
    <source pages="67-70"/>
    <quality>korrektur1,kilde,side</quality>
</head>
<body>
<poetry>
De mange Dage gled forbi,
    hver enkelt klar og skøn som du;
        den skønneste kom allersidst -
    og døde netop nu.
Op, Minde, gør din Vilje fri,
    skriv Dagens Epitafium ned!
Hold fast hvert luftigt Trylleri -
    Thi nu faldt Jordens Herlighed,
        og Himlens Blik er trist.

Vi vandred til den Pinjeskov,
    som bryder Havets Bræm;
hver lille Brise lå og sov,
    og Stormen var rejst hjem.
Hvad Bølgen hvisked, var en Drøm,
    Sky leged stumt med Sky,
og spejlet i den dybe Strøm
    stod gylden Borg og By.
Det var en overjordisk Stund,
    fyldt på sin egen Vis
med Skyggeleg fra Edens Lund
    og Lys fra Paradis.

Vi stansed dèr, hvor Top ved Top
    i buklet Drageform
de store Pinjer skød sig op,
    forvredne vildt af Storm;
derunder af hver Zefyr-Vind
    fra Rummets solblå Hvælv
med alle Farver smeltet ind,
    som Himlen ejer selv:
I grønlig-dunkelt Bølgeskær
    hang Top ved Top i Blund
så stille som de stille Trær,
    der står på Havsens Bund.

Så tyst alt var! - En Stilhed slig,
    at selv den Støj, der lød
af Spættens travle Slag og Skrig,
    kun gjorde tvefold blød
den dybt ubrydelige Ro;
    hvert Andedrag var Fred,
og Hvilen rundt omkring os to
    kun voxede derved.

Fra fjernest hvide Klippekam,
    som næppe kunde sees,
til Blomsten for vor Fod fornam
    vi som en Tryllekres -
En Ånd igennem Altet randt,
    et stille kraftigt Liv,
som til en flygtig Borgfred bandt
    vort Væsens Kamp og Kiv;
men vel jeg Ringens Centrum veed:
    Een Skabning, himmelsendt,
fyldte med Kraft og Kærlighed
    et livløst Firmament.

I Vi stansed ved de Kær, der lå
    bag Krat og Klippeklods -
hvert som en liden Himmel blå
    i Verden under os;
et lysende, et bundløst Rum
    i Jordens mørke Skød,
så stumt som ingen Nat er stum,
    dog fyldt af Dagens Glød -
hvori vor Skov stod frisk og grøn
    med sine kendte Trær,
mer fuldendt skabt, mer farveskøn
    end nogen Skov står her.

Og dèr lå Krat, og dér lå Eng;
    bag Skovens dunkle Hvalv
i spraglet Sky en gylden Streng
    af Solens Stråler skjalv.
Så fagre Syner aldrig steg,
    hvor Støvet har sit Hjem,
som denne Vandets Elskovsleg
    med Skoven trylled frem:
Alt fyldtes i den dybe Søs
    Elysium af en Glød,
som gjorde Luften åndeløs
    og skilte Tid fra Død.

Som favnet af et kærligt Sind
    stod i det mørke Vand
hvert Løv, hver Linje prentet ind
    med Sandhed overmand;
indtil en Brise brød dets Glar,
    som i en fredløs Hu
det elskte Billed, Hjertet bar,
    af Tanken slåes itu.
Skønt du og Skoven, hver med sit,
    står altid skøn og tro,
har Shelleys Sind ej Fred så tit,
    som Vand har ubrudt Ro.
</poetry>
</body>
</text>

</content>
</section> <!-- Percy Bysshe Shelley (1792-1822) -->

<section>
<head>
    <title>John Keats (1795-1821)</title>
</head>
<content>

<text id="roerdam2021102643">
<head>
    <title>I en Lys-Fattig December</title>
    <firstline>I en Lys-Fattig December</firstline>
    <notes>
        <note>Gendigtning af Keats' <xref poem="keats2001071119" type="translation"/>.</note>
    </notes>
    <source pages="71-72"/>
    <quality>korrektur1,kilde,side</quality>
</head>
<body>
<poetry>
I en Lys-Fattig December,
du lykkelige Træ,
står ikke du og kæmper
med Tanken om Løv og Læ:
End ikke de værste Vintre
kan gøre din Saftstrøm mindre,
og ingen Rimfrost hindre
dit Løvspring næste Vår.

I en Lys-fattig December,
du lykkelige Strøm,
går ikke du og kæmper
for en døende Drøm:
Ikke en Tåre stænker
på dine frosne Lænker;
du hverken ser eller tænker
og føler ej dine Sår.

Jeg vilde, så lidt skulde vides
af mangen en Svend og Mø!
Hvem slap for at sønderslides
af Lykke, der måtte dø?
At føle, hvad Hjertet tabte,
og vide, hvordan vi slap det,
til evig Erindring skabte:
Det kaldes Menneske-Kår!
</poetry>
</body>
</text>

<text id="roerdam2021102644">
<head>
    <title>Alfe-Sang</title>
    <firstline>Tvivl kun ej! O, tvivl kun ej!</firstline>
    <source pages="73"/>
    <quality>korrektur1,kilde,side</quality>
</head>
<body>
<poetry>
Tvivl kun ej! O, tvivl kun ej!
Ny Blomster blomstrer næste Maj.
Græd ej mer! O, græd ej mer!
Spæd Knop i Roden søvnigt ler.
Tør din Kind! O, tør din Kind!
Thi mig har Edens Morgenvind
lært Sang, som lindrer Sjæl og Sind.
<right>Tvivl kun ej!</right>

Løft dit Syn! Ja, løft dit Syn!
I Løvet blinker Duggens Lyn.
Se mig! Jeg gynger på en Gren
af den blomsterblå Syrén.
Når mit Sølvnæb kvidrer blidt,
glemmer Uskyld stridt og lidt,
Græd ej mer! O, græd ej mer!
Til næste Maj ny Blomster ler.
Glem aldrig mig! - Nu flyver jeg!
I Himlens Blå forsvinder jeg. -
<right>Glem aldrig mig!</right>
</poetry>
</body>
</text>

<text id="roerdam2021102645">
<head>
    <title>La Belle Dame sans merci</title>
    <firstline>Usalige, hvad søger du</firstline>
    <notes>
        <note>Gendigtning af Keats' <xref poem="keats2000012803" type="translation"/>.</note>
    </notes>
    <source pages="74-76"/>
    <quality>korrektur1,kilde,side</quality>
</head>
<body>
<poetry>
Usalige, hvad søger du
    så enlig ude under Ø?
Ej synger Fugl i visne Rør
    langs isgrå Sø.

Hvi vanker du så vild en Vej
    med furet Kind og Smerte-brændt?
Hvert Egern har sin Hule fyldt,
    Høsten er endt.

Jeg ser en Lilje på dit Bryn,
    af Febers Dugfald kold og grå;
og Rosen på din blege Kind
    vil snart forgå. -

Jeg mødte mig en Mø, så svaj
    og smidig som en Gangerpilt,
med Håret langt og Foden let;
    hendes Øjne såe vildt.

Dèr sad hun på min Sadelknap,
    og trave gjorde min gode Hest;
hun læned sig, og kvad dertil
    som den susende Blæst.

Jeg vandt en Krans om hendes Hår,
    om Midjen vandt jeg to og tre;
hun såe på mig, og klaged ømt -
    og lod det ske.

Hun fandt mig vilde Biers Bo
    og Manna-Dugg,som læsked blidt;
og jeg forstod af Ord og Tegn,
    hendes Hjerte var mit.

Så tog hun mig til Elverhjem,
    dèr tøved hun en bange Stund,
og hendes Blik var vildt af Ve,
    da jeg fandt hendes Mund.

Dèr lå vi på det grønne Mos,
    til Græsset faldt, og Fuglen fløj;
dèr drømte jeg min sidste Drøm
    i den vindkolde Høj.

Thi Konger kom, og Riddersmænd,
    Helt efter Helt kom bleg og kold
og skreg: »<i>La belle Dame sans merci</i>
    har din Vilje i Vold!«

Af skræksopspilet Dødningmund
    stod Varselsråb som Ild og Røg;
jeg vågned brat og fandt mig her
    paa den vindkolde Høj.

Thi vanker jeg så vild en Vej
    alene ude under Ø,
skønt Fuglen fløj fra de visne Rør
    og den isgrå Sø.
</poetry>
</body>
</text>

</content>
</section> <!-- John Keats (1795-1821) -->

<section>
<head>
    <title>Elisabeth Barrett Browning (1806-1861)</title>
</head>
<content>

<text id="roerdam2021102646">
<head>
    <title>Jeg tænkte på Theocritus</title>
    <firstline>Jeg tænkte på Theocritus, der sang</firstline>
    <notes>
        <note>Gendigtning af Elizabeth Barrett Brownings <xref poem="browningeb2021102401" type="translation"/>.</note>
    </notes>
    <source pages="77"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Jeg tænkte på Theocritus, der sang
om søde Længslers Liv, om Lykke-År
med Dødeliges Fryd Gang efter Gang
for Ung og Gammel, ja, til hvide Hår;
Vers fulgte Vers med Oldtids fjerne Klang,
mens jeg, bag Tåreslør, såe andre Kår,
budt af vemodigt-søde Tungsinds-År,
mit eget Livs, der kasted hvert sin Tvang,
sin Skygge på mig - til jeg brat blev va'r
imens jeg græd, at der var Nogen bag mig.
En trak mig ved mit Hår, jeg stritted vred ...
»Gæt, hvem der holder dig!« lød højt en klar,
en mægtig Røst. - Jeg gætted: »Døden. Tag mig!« -
Svaret kom blidt: »Ej Død, men Kærlighed!«
</poetry>
</body>
</text>

<text id="roerdam2021102647">
<head>
    <title>Elsk mig, ifald du må</title>
    <firstline>Elsk mig, ifald du må, for intet andet</firstline>
    <notes>
        <note>Gendigtning af Elizabeth Barrett Brownings <xref poem="browningeb2021102402" type="translation"/>.</note>
    </notes>
    <source pages="78"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Elsk mig, ifald du må, for intet andet
end Elskovs egen Skyld. Giv ej til Grund:
»Jeg elsker hende for det Blik - den Mund -
det bløde Tonefald - et ligedannet
Sind eller Tankesæt, der mangen Stund
i lifligt Samspil har med mit sig blandet« -
Alt sligt kan skifte som et Skum på Vandet;
dit Syn kan skifte; og med Elskovs Grund
forsvinder Elskov. Elsk mig heller ej,
fordi du gerne trøster mig så ømt;
thi glemte jeg at græde, mens min Vej
gik ved din Side, var jeg dermed dømt.
Elsk mig for Elskovs egen Skyld! Jeg veed,
da kan du elske mig i Evighed.
</poetry>
</body>
</text>

<text id="roerdam2021102648">
<head>
    <title>Gå fra mig</title>
    <firstline>Gå fra mig, hvis du må. Jeg veed, jeg står</firstline>
    <notes>
        <note>Gendigtning af Elizabeth Barrett Brownings <xref poem="browningeb2021102403" type="translation"/>.</note>
    </notes>
    <source pages="79"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Gå fra mig, hvis du må. Jeg veed, jeg står
fra nu af i din Skygge. Aldrig mer
skal jeg alene eje, hvad jeg ser,
og hvad min Sjæl kan samle til sin Gård;
ej heller løfte mod den lyse Vår
højtideligt min Haand, mens Underet sker,
uden at føle Savn og mærke Sår:
Her rørte du mig. - Om så Sneen sneer
på tusend Veje mellem din og min,
dit Hjerte slår i mit. Og du vil gro
i alt mit Liv og al min Drøm, som Vin
må smage af sin Drue. Når min Tro
vil søge Trøst hos Gud, er Bønnen din:
Han ser, i mine Tårer græder to.
</poetry>
</body>
</text>

<text id="roerdam2021102649">
<head>
    <title>Jeg bortgav ingen Lok</title>
    <firstline>Jeg bortgav ingen Lok før af mit Hår</firstline>
    <notes>
        <note>Gendigtning af Elizabeth Barrett Brownings <xref poem="browningeb2021102404" type="translation"/>.</note>
    </notes>
    <source pages="80"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<poetry>
Jeg bortgav ingen Lok før af mit Hår
til nogen Mand. Så det er første Gang
med den, jeg her om mine Fingre tvang
i al dens brune Vægt, så langt den nåer.
Tag den! Du veed, min Ungdom var igår;
ej flyver mer mit Hår til Strenges Klang,
ej kranser jeg det mer med Blomst i Vang
som unge Piger. Alt, hvad det formår,
er nu at sløre, hvad ej Tid kan slette:
To blege Kinders Spor af mangen Tåre.
Jeg havde tænkt, den faldt først på min Båre,
den Lok. Men Elskov tog sig selv tilrette.
Så tag den, du! - Rent vil endnu dig møde
det Kys, Moer gav mig dèr, den Dag hun døde.
</poetry>
</body>
</text>

</content>
</section> <!-- Elisabeth Barrett Browning (1806-1861) -->

<section>
<head>
    <title>Alfred, Lord Tennyson (1809-1892)</title>
</head>
<content>

<text id="roerdam2021102650">
<head>
    <title>Havmand</title>
    <firstline>Hvem vilde bo</firstline>
    <source pages="81-82"/>
    <quality>korrektur1,kilde,side</quality>
</head>
<body>
<poetry>
<nonum><center>I</center></nonum>

    Hvem vilde bo
    som en Havmand bold
    i det øde Hav,
    sidde og gynge,
    sidde og synge
    uden Ro
    ene og kold
    med en Krone af Rav?

<nonum><center>II</center></nonum>

Jeg vilde bo som en Havmand bold
Dagen lang i den dybe Sø
og løfte dernede min rungende Røst;
men lege med Havfruer ind under Ø
Nat efter Nat med utrættelig Lyst;
jeg vilde, hvor lysende Brænding slår,
drysse dem over med Morilds-Drys
og fange dem ved det flydende Hår
og kysse dem, til de gav Kys for Kys;
så vilde vi jage hverandre en Stund,
skiftevis med Latter og Kys,
igennem den grønblegt skyggende Lund
    på Havsens Bund
    langt tilsøs, langt tilsøs.

Måne og Stjerne var ikke dèr,
kun et Trylleskær i de svajende Trær,
og højt over os, hvor Bølgerne gik,
    fjern Torden og fjern Musik.
Dèr vilde vi lege i drømmende Dal
Natten lang under løvet Flig
en kåd Tagfat med Latter og Skrig;
de vilde mig dænge for Morskabs Skyld
med Perlemorsskaller og Månesten,
men jeg vilde dænge dem med Opal,
Rubin, Tyrkis og klar Beryl,
og overfalde dem en for en
og kysse dem, til de gav Kys for Kys,
    langt tilsøs, langt tilsøs.
Således vilde jeg leve og dø
i de grønklare Havhuler dybt under Ø!
Lejet af Mos er blødt og blidt,
og hvile vilde vi sødt og tit.
</poetry>
</body>
</text>

<text id="roerdam2021102651">
<head>
    <title>Fatima</title>
    <firstline>O Elskov, morderiske Magt!</firstline>
    <notes>
        <note>Gendigtning af Tennysons <xref poem="tennyson2021102401" type="translation"/>.</note>
    </notes>
    <source pages="83-85"/>
    <quality>korrektur1,kilde,side</quality>
</head>
<body>
<poetry>
O Elskov, morderiske Magt!
O Sol, som når jeg ret gir Agt,
skælver i al din hede Pragt
og gyser bag din Strålevagt,
    du slog min Vilje, sved mit Sind,
    jeg flagrer viljeløs og blind
    som vissent Løv i Hvirvelvind.

Jeg var inat nær ved at segne,
løb ene ud i øde Egne,
jeg skreg til Himlen: Lad det regne!
jeg slikked Dugg af Blomst og Bregne,
    jeg knuste dem mod Mund og Bryst
    og spejded vild af tørstig Lyst
    ud over Ørkenen i Øst.

Thi nogen havde nævnt hans Navn,
det tændte brat som Gnist i Bavn,
op skød sig i min tomme Favn
de tusend Flammespyd af Savn.
    Som Solen drikker Dugg af Vang,
    drak han i eet langt Kys engang
    min Sjæl, så Brystet næsten sprang.

Før han har nået Klippens Kam,
veed jeg, han er der; jeg fornam
som fra den dulgte Lotos-Dam
en Duft, hvis Sødme meldte ham.
    Og ved det første Hovslags Lyd
    svimler min Sjæl så mat af Fryd
    som henad Morgen Måne-Nyet.

Og Luften synger fjern og nær,
det gløder om de Bjerge dèr,
og Himlen får et Flammeskær,
den sænker sig i sødt Begær,
    og svøbt i Lys fra tusend Mil
    mit Hjerte, ramt af Lystens Pil,
    åbner sig mod ham med et Smil.

Det er, som al min Sjæl henflød
nøgen under hans Øjnes Glød,
forventningsfuld, med åbent Skød:
Så tag mig, eller slå mig død!
    Ham vil jeg følge, hvor han går,
    og leve med i tusend Ar,
    og dø, dér hvor hans Hjerte slår!
</poetry>
</body>
</text>

<text id="roerdam2021102652">
<head>
    <title>I Haven</title>
    <firstline>Kom ud i Haven, Maud</firstline>
    <notes>
        <note>Gendigtning af Tennysons <xref poem="tennyson2021102402" type="translation"/>.</note>
    </notes>
    <source pages="85-88"/>
    <quality>korrektur1,kilde,side</quality>
</head>
<body>
<poetry>
Kom ud i Haven, Maud,
    se, Natten, den Flaggermus, fløj.
Kom ud i Haven, Maud,
    se, jeg venter dig her ved din Høj.
Alle Roserne dufter så dugfrisk, Maud,
    gennem Krydder af Hyld og Levkøj.

For det suser af Dag i de Trær,
    og det flyver med fnuggede Frø,
og højt sejler Venus med svagere Skær
    over Østhimlens lysende Sø
til Møde med Solen, sin Hjertenskær,
    for i hans Favntag at dø.

Bas, Fløjte og kåd Violin
    har holdt Roserne vågne inat;
i de Dansendes Takt har den smalle Jasmin
    ved Balkonerne vugget sig mat;
indtil Månen gik ned, og en spinkel, en fin
    liden Fuglerøst hørtes brat.

Jeg hvisked til Liljen: »Der er kun een,
    hos hvem hun af Hjertet er glad.
Hun er træt af at danse, og Timen er sen;
    hvorfor skilles de Folk ikke ad?
Nu forsvinder med Månen eet svingende Læs
    eet møder det stigende Gry.
Hjul skramler mod Stenbro og lister i Græs,
    og alt bliver stille påny.

Jeg hvisked til Rosen: »En natlig Stund
    går hurtigt med Latter og Spil.
O Elskov-Fyrste, hvem øder sit Blund
    for En, som dog aldrig vil?
Men min«, - det svor jeg ved Rosens Mund,
    »min hører mig evigt til!»

Og Rosen blødte sin Sjæl i mit Blod,
    der Musiken klang højt fra dit Bal,
og Søen lå stille, dèr hvor jeg stod,
    men det bruste af Bækkens Fald
fra Søen ud over Engen imod
    vor Højskovs hellige Hal.

Fra Engen, i hvis spirende Strå
    den første vårlige Bris
fremkalder dit Spor i Violer så blå
    som dit Blik, på vidunderlig Vis,
ud mod de Veje, vi elsker at gå
    i vort ensomme Paradis.

Rødarven rørte ikke en Flig
    hverken for Dugg eller Støv,
den hvide Akazia hang som et Lig
    og sov under dødsstille Løv;
men Rosen var vågen inat for din Skyld,
    den hørte dit Løfte til mig;
forgæves tyssed den søvnige Hyld,

Rosen kaldte på Daggry og dig.
    Du Dronning i Pigernes Rosengård,
kom, skynd dig, den Dans er forbi,
    kom silkesvøbt og med Perler i Hår,
skin ud, Sol, nu er du fri;
    lille Krushoved,løft dig, hvor Blomsterne står,
dit er Lyset, de bader sig i.

En stor, en tindrende Tåre faldt,
    og Passions-Blomstens Kalk hænger tom:
Hun kommer, min Due, min Mer-end-alt,
    hun kommer, mit Liv og min Dom.
»Hun er nær, hun er nær; hun har hørt, jeg har kaldt!«
    råber Rosen og vender sig om.
»Ak!« sukker Liljen; »hun såe, hvad det gjaldt,
    og se så, hvor sent hun kom!«

Hun kommer, min egen, jeg kender den Gang,
    og mit Hjerte det banker: Velmødt!
Og gik hun i Luften så let som en Sang,
    mit Hjerte fornam det dog sødt.
Og lå jeg gemt under grønne Vang
    med Hjertet koldt og dødt,
ved hendes Fodtrin veed jeg, det sprang
    og skjalv og blomstrede rødt.
</poetry>
</body>
</text>

<text id="roerdam2021102653">
<head>
    <title>Nu blunder den røde Blomst</title>
    <firstline>Nu blunder den røde Blomst, og nu den hvide</firstline>
    <notes>
        <note>Gendigtning af Tennysons <xref poem="tennyson2021102403" type="translation"/>.</note>
    </notes>
    <source pages="89"/>
    <quality>korrektur1,kilde,side</quality>
</head>
<body>
<poetry>
Nu blunder den røde Blomst, og nu den hvide,
Cypresserne står ubevægeligt foran Paladset,
ikke en Guldfisk-Finne glimter i Kummen,
ikkun Ildfluen våger; våg med mig!

Nu daler den hvide Påfugl ned som et Genfærd
og iler Genfærds-glimrende hen til mig.

Nu åbner Jorden sig imod Stjernehimlen,
og du har åbnet hele din Hu for mig.

Nu efterlader et lydløst Meteor
et lysende Kølvand som dine Tanker i mig.

Nu lukker Åkanden stille sit Bæger til
og skjuler al sin Sødme i Søens Favn;
luk du dig til, min Elskede, og skjul dig
dybt i min Favn, bliv borte, bliv i mig!
</poetry>
</body>
</text>

<text id="roerdam2021102654">
<head>
    <title>Bryd, brus, brist</title>
    <firstline>Bryd, brus, brist</firstline>
    <notes>
        <note>Gendigtning af Tennysons <xref poem="tennyson201908241" type="translation"/>.</note>
    </notes>
    <source pages="90"/>
    <quality>korrektur1,kilde,side</quality>
</head>
<body>
<poetry>
Bryd, brus, brist,
    o Hav, mod de kolde grå Sten!
Før havde jeg Sange for al min Sorg,
    nu finder jeg aldrig een.

Det er godt for den Fiskerdreng dèr,
    som med Søsteren leger Tagfat,
og godt for den unge Matros,
    der han syngende står ved sit Rat.

Og stateligt Skib efter Skib
    duver ind under Højen i Havn;
men hvor er det Hjerte, der slog imod mit,
    og den Stemme, der hvisked mit Navn?

Bryd, brus, brist,
    o Hav, mod de skarpe grå Skær!
Jeg søger en lysende Dag, som er død,
    og finder den aldrig her.
</poetry>
</body>
</text>

<text id="roerdam2021102655">
<head>
    <title>Hvad veed vel jeg, hvad disse Tårer vil</title>
    <firstline>Hvad veed vel jeg, hvad disse Tårer vil</firstline>
    <notes>
        <note>Gendigtning af Tennysons <xref poem="tennyson2019072301" type="translation"/>.</note>
    </notes>
    <source pages="91-92"/>
    <quality>korrektur1,kilde,side</quality>
</head>
<body>
<poetry>
Hvad veed vel jeg, hvad disse Tårer vil,
Tårer, som fra et helligt Tungsinds Dyb
stiger igennem Hjertet op til Øjet,
imens jeg ser på denne gyldne Kornmark
og tænker på den Tid, som er ej mer.

Frisk som det første Solglimt over Sejl,
der løfter Venner op fra Havsens Bund,
og sorgfuld som det sidste Glimt, der sænker
alt, hvad vi elsker, i den salte Sø;
så frisk, så sorgfuld, Tid, som er ej mer.

Så fjernt bedrøvet som et skygråt Gry
halvvågne Fugles første Morgenfløjt
i Øret på en Døende, hvis Øjne
ser Ruderne kun langsomt lysne frem;
så fjernt bedrøvet, Tid, som er ej mer.

Hellig som Mindet om en Afdøds Kys,
og sød som dem, en håbløs Drøm kun tog
fra Læber, der var andres Lyst; og bundløs
dyb som ung Elskov, vild af alskens Ve;
vort døde Liv, o Tid, som er ej mer.
</poetry>
</body>
</text>

</content>
</section> <!-- Alfred, Lord Tennyson (1809-1892) -->

<section>
<head>
    <title>Edgar Poe (1809-1849)</title>
</head>
<content>

<text id="roerdam2021102656">
<head>
    <title>Til En i Paradis</title>
    <firstline>Hvert Savn udfyldte du</firstline>
    <notes>
        <note>Gendigtning af Poes <xref poem="poe2021102501" type="translation"/>.</note>
    </notes>
    <source pages="93-94"/>
    <quality>korrektur1,kilde,side</quality>
</head>
<body>
<poetry>
Hvert Savn udfyldte du,
    hvoraf min Sjæl led ilde,
du var et evigt Nu,
    mit Alter og min Kilde,
med Blomst og Frugt fra Drømmeland,
    at bruge som jeg vilde.

Og nu har Stormen brust,
    og Drømmens Stjerneriger
af Støv er gennemsust.
    En Røst foran mig skriger:
Frem/- Men et iskoldt Pust
    fra Svælget bag mig stiger:
Stum står jeg, sønderknust.

For mig er alt forbi;
    Livsfryd og Solskins-År
    forgår - forgår - forgår -
(Hør Havets mørke Melodi
    mod Sandet som det slår),
og sjælden flyver Falken fri
    med Pilen i sit Sår.

Min Dag, min Nat må svimle
    i Rus af idel Drømme,
thi Stjerner ser jeg vrimle,
    og Skyer ser jeg svømme,
dog, hvor er dine Himle
    og dine evige Strømme?
</poetry>
</body>
</text>

<text id="roerdam2021102657">
<head>
    <title>Annabel Lee</title>
    <firstline>Det var i et Land ved den brusende Sø</firstline>
    <notes>
        <note>Gendigtning af Poes <xref poem="poe2002011902" type="translation"/>.</note>
    </notes>
    <source pages="95-96"/>
    <quality>korrektur1,kilde,side</quality>
</head>
<body>
<poetry>
Det var i et Land ved den brusende Sø,
    i en Vår som længst er forbi,
måske du har hørt, at dér leved en Mø,
    hvis Navn var Annabel Lee?
Hendes Liv var at elske og elskes af mig,
    og nu er det hele forbi.

Jeg var et Barn, og hun var et Barn,
    i den Vår, som længst er forbi;
men vi elskede ud over Tid og Rum,
    jeg og min Annabel Lee,
og Serafvinger skyggede hende og mig,
    det var Eden, vi vandrede i.

Og derfor steg af den brusende Sø
    i den Vår, som længst er forbi,
en Uvejrs-Sky, som isned
    min dejlige Annabel Lee,
og hendes højbyrdige Lrænder bar
    den Kiste, hun hviledes i,
langt bort fra mig til en stensat Grav,
    og så var den Vår forbi.

Thi Englene havde med Avind set
    os vandre så ene og fri.
Ja! derfor var det (som alle forstod
    i den Vår, der nu længst er forbi)
at den Uvejrssky kom fra den brusende Sø
    og isned og visned min Annabel Lee.

Langt stærkere lyste dog Elskov i os
    end i dem, der var ældre end vi
    - og i mange mer kloge end vi;
end byder den Engle og Djævle Trods
    og går dem uskadt forbi.
Intet tilintetgør din og min Fryd,
    du min dejlige Annabel Lee.

Af hver måneklar Strøm stiger let som en Drøm
    min dejlige Annabel Lee;
fra hver Stjerne i Sky smiler til mig påny
    min dejlige Annabel Lee;
hun kan slet ikke dø, vi er to under Ø,
i den stensatte Grav ved den tordnende Sø.
    Vi er ene dér, vi er fri:
    Den Vår bliver aldrig forbi.
</poetry>
</body>
</text>

<text id="roerdam2021102658">
<head>
    <title>Til Helen</title>
    <firstline>Jeg såe dig een Gang - kun den ene Gang</firstline>
    <notes>
        <note>Gendigtning af Poes <xref poem="poe2018100501" type="translation"/>.</note>
    </notes>
    <source pages="97-100"/>
    <quality>korrektur1,kilde,side</quality>
</head>
<body>
<poetry>
Jeg såe dig een Gang - kun den ene Gang -
År er det siden, År - og dog ej mange.
Det var en Juli Midnat; og fra Månen,
der fuldt lys-mægtig steg, som <i>din</i> Sjæl stiger,
sin stejle Luftsti gennem Himmelrummet,
faldt der et sølvhvidt Silkeslør af Lys
med lun og liflig Ro, med salig Søvntrang,
ned over tusend opadvendte Åsyn,
Rosers Åsyn, i en fortryllet Have,
dér Blæsten turde gå kun på sin Tåspids.

Faldt på de Rosers opadvendte Åsyn,
så de gød ud, for dette Lys af Elskov,
hver <i>sin</i> Sjæls Duft i en ekstatisk Død:
Faldt på de Rosers opadvendte Åsyn,
som lo og døde i den Park, fortryllet
af dig, og af din Nærhed, som er Trolddom.
Klædt helt i Hvidt, mod en violblå Brink,
såe jeg, du læned dig; og Månens Lys
faldt på de Rosers opadvendte Åsyn
og på dit eget, opadvendt - og sorgfuldt!

Var det ej Skæbnen, som hin Juli Midnat -
var det ej Skæbnen (ofte kaldet Sorgfuld),
saa bød mig standse ved den Haves Port
og suge Duften af de sovende Roser?

Ikke et Fodtrin: Hele Verden sov,
kun ikke du og jeg - Almægtige Gud,
hvor slår mit Hjerte ved de to Ords Favntag! -
kun ikke du og jeg. Dèr stod jeg, såe jeg,
et kort Sekund kun, så var alt forsvundet.
(Du mindes vel, den Have var fortryllet!)
Det perlehvide Månelys gik ud:
Mosbrinker, smalle Stier ud og ind,
lyst Blomsterløv og melankolske Trær,
alt såes ej mer: Selv Duften af de Roser
døde i Brisens altfor ømme Favntag.
Tilbage blev kun du - ja, end ej du:
Kun Øjnenes guddommelige Lys,
kun Sjælen i de Øjne, som du løfted:
Jeg såe kun dem -de rummed alt for mig:
Jeg såe kun dem, de Øjne, dem alene,
såe dem i Timevis, til Månen sank.
Hvor vilde Hjerte-Sagn stod dèr ej skrevne
på disse krystallinske klare Kloder;
hvor mørk en Kval; og dog, hvor højt et Håb;
hvor stumt og højtidsfuldt et Hav af Stolthed;
hvor kækt et Kampmod; og så dog, hvor dyb,
hvor bundløs dyb en Elskovs-Trang og Kraft!

Men nu, nu segned endelig Diana,
skjult i en Tordensky ved Himlens Rand;
og du gled som et Genfærd ind i Løvets
Gravhvælving. Ikkun dine Øjne blev:
De vilde ikke gå -end gik de aldrig;
lyste min Længsel ensom hjem den Nat,
forlod mig ej (som Håbet gjorde) siden;
de følger mig, de fører mig fremdeles;
de tjener mig, skønt jeg er deres Træl;
de vil kun Eet, oplyse og opflamme -
jeg vil kun Eet, af deres Lysvæld frelses,
ved deres Stråler styrke mig elektrisk,
ved deres Stråler indvi mig elysisk;
de fylder mig med Skønhed (som er Håb),
to høje Stjerner, som jeg knæler for
i ensomt vågne Nætters mørke Ve;
men selv når Jorden ser sin Sol i Zenith,
ser dog mit Hjerte dem, hvor sødt de funkler,
en Dobbel-Venus, synlig selv ved Dag.
</poetry>
</body>
</text>

<text id="roerdam2021102659">
<head>
    <title>En Drøm i en Drøm</title>
    <firstline>Lad mig kysse dig på Panden</firstline>
    <notes>
        <note>Gendigtning af Poes <xref poem="poe2021102401" type="translation"/>.</note>
    </notes>
    <source pages="101-102"/>
    <quality>korrektur1,kilde,side</quality>
</head>
<body>
<poetry>
Lad mig kysse dig på Panden,
før vi skilles fra hinanden,
og så tilstå dig en Ting,
tilstå den ene Ting:
I kan med Rette dømme,
at min Dag var idel Drømme.
Dog, hvis Håbet flygted brat
på en Dag, på en Nat,
i et Syn, jeg skimted knapt,
er det derfor mindre tabt?
Alt hvad vi lever i
og er og synes, Træl og Fri,
god og ond, barsk og øm,
er en Drøm kun i en Drøm.

Her står jeg på en hård
Torde-Strand, som Havet slår,
jeg, som er Støv og Ånd,
og jeg holder i min Hånd,
holder fast, så godt jeg kan,
Korn af det gyldne Sand -
Kun få! Men se, de rinder
mellem mine Fingre, rinder
ud i Dybet og forsvinder,
mens jeg står med våde Kinder!
Å Gud! Jeg knuger til,
kan ej holde, som jeg vil.
Å Gud! Frels mig Kryb
<i>eet</i> kun fra det kolde Dyb!
<i>Er</i> der intet inden i?
Er og bliver Træl og Fri,
god og ond, barsk og øm,
<i>kun</i> en Drøm i en Drøm?
</poetry>
</body>
</text>

</content>
</section> <!-- Edgar Poe (1809-1849) -->

</workbody>
</kalliopework>

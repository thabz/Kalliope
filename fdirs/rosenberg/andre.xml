<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="rosenberg" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="rosenberg2005042901">
<head>
   <title>Sønnetabet</title>
   <firstline>Min Æt nu mod Enden stunder</firstline>
   <notes>
      <note>Oversættelse af ,,Sønnetabet'' fra Egil Skallagrimssøns <i>Egils Saga</i>.</note>
      <note>Den oldislandske original af <i>Egils Saga</i> <a href="http://www.snerpa.is/net/isl/egils.htm">findes online</a>.</note>
      <note>Bidrag fra Margit Ammentorp, som skriver: ,,desværre er Johs, V. Jensens oversættelse ikke faldet for aldersgrænsen, for den er på mange måder bedre end denne.''</note>
      <note>Gengivet efter Falkenstjerne og Borup Jensen: <i>Håndbog i dansk litteratur</i>, bd. 1, Gads forlag, 1955.</note>
   </notes>
   <quality>korrektur1,kilde</quality>
</head>
<body>
- Min Æt nu 
mod Enden stunder, 
som Skov-Stammer, 
storm-slagne; 
frisk er ej den Mand, 
som Frænders Ben 
fra Lig-Bænken 
bær til Graven.

End jeg mindes 
min Moders Død, 
min Faders Fald dog 
fremst jeg nævner; 
for dem bær jeg ud 
af Ord-Hovet 
sangomløvet 
Lovtale-Tømmer. 

Gab fuld-grumt 
gjorde Voven 
i Faderættens 
Frændegærde; 
aabent ser jeg 
og ufyldt Skaaret, 
Søen slog der, 
da min Søn den røved. 

Stort Rum har Ran 
ryddet om mig; 
arm er jeg nu 
paa Astvenner! 
Sønder sled Havet 
min Slægts Baand, 
Strængen stram, 
af mit Selv udspunden. 

Kunde <i>den</i> Sag 
jeg søge med Sværd, 
ude det var da 
med Øl-Mageren - 
kunde Bølgetumlerens 
Broder jeg møde, 
mod Ægers Kvinde 
jeg kampfør traadte. 

Ej dog er mig 
Evne given 
til Sag at yppe 
med Snekkers Bane; 
Alle se det, 
at Ingen vil dertil 
gammel Thegn 
Thinghjælp yde. 

Haardt har mig 
Havet plyndret 
(grumt er det, Frænder's 
Fald at mælde), 
da mit Ætte-Skjold 
skiltes fra Livet 
og ad blide Veje 
vandred heden. 

<i>Det</i> ved jeg, 
der voxed i min Søn 
godt Æmne 
til grammest Kæmpe, 
var til Kræfter kommen 
den kække Skjold-Vaand, 
og Haanden hærdet 
til Hærdrots Id. 

Altid han sin Faders 
Ord istemmed, 
om end Alverden 
Andet sagde; 
hans Hjælp holdt mig 
i Hjemmet oppe, 
og <i>min</i> Styrke 
mest han støtted. 

Tidt mig taler 
Thursedrottens 
vindlette Bud 
om Brodertabet; 
det husker jeg paa, 
naar Hild om mig voxer, 
og jeg spejder 
efter Vaabenfællen. 

Hvo vil nu ellers 
blandt ædle Thegner 
mig daad-snar 
ved Siden stande? 
Tidt det tarves 
i Tider onde - 
varlig faar nu; 
flyve den Venneløse. 

Ondt er det tryg 
og trofast Mand 
at finde blandt Frost- 
Folkets Skarer; 
thi Frænders Morder, 
Mørkets Ven, 
for brændt Sølv sælger 
sin Broders Lig.
 
Sandt er og det Ord, 
for Søn faar Mand ej 
Igæld, uden han 
avler den selv,
og ej Frænde ham fødes, 
som fuldtud træder 
i sambaaren 
Broders Sted. 

Ej altfor fast 
paa Folk jeg stoler, 
om end Nabo Fred 
med Nabo holder; 
men til Luft-Borgens 
Bo er kommen 
og til hulde Frænder 
min Hustrus Søn. 

Men mig trænger 
tæt ind paa Armen 
Dværge-Drikkens 
Drot, uskaansom; 
knap jeg mægter 
i kvalfyldt Natmulm 
oprejst Viddets 
Vogn at holde. 

Sidste Gang en Søn mig 
Sotens Brand, 
vild og hadsk, 
fra Verden tog; 
levet vilde han 
lydefri, véd jeg: 
aldrig han En 
med et Ord krænked.

End jeg mindes, 
da op fra Jord 
Goters Skærmer 
til Gudhjem løfted 
Ættens Adeltræ, 
mit eget Livsskud, 
fagrest Kvist 
af min Kvindes Stamme. 

Godt jeg stod mig 
med Geir-Drotten, 
trygt mig tyktes 
at tro ham fordum; 
nu har Sejr-Volderen, 
Vognes Styrer, 
brudt alt Vild 
og Venskab med mig.

Ej derfor jeg bloter 
til Viles Broder, 
Jordens Gud, 
at jeg Gengæld kræver: 
dog maa jeg mindes, 
at Mimers Ven 
bød mig den bedste 
Bod for Vaande. 

Gævest Idræt 
gav mig at øve 
Kampes Vækker, 
Vargens Hader - 
og sligt et Sind, 
at jeg snarlig gjorde 
falske Venner 
til visse Fjender.

Valg er nu ej let 
mellem Vilkaar onde; 
Nares Frænke 
paa Næs stander; 
dog, glad skal jeg 
og med god Vilje 
og frejdig i Hu 
paa Hel bie. 
</body>
</poem>

</workbody>
</kalliopework>

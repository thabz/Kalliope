<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1910" author="rosenbergpa" status="complete" type="poetry">
<workhead>
   <title>Pil og Plekter</title>
   <year>1910</year>
    <notes>
        <note>Kilde er P. A. Rosenberg: <i>Pil og Plekter</i>, Nationale Forfatteres Forlag, Kbh., 1910.</note>
    </notes>
   <pictures>
       <picture type="frontpage" src="1910-p1.jpg">Forsiden til <i>Pil og Plekter</i>.</picture>
       <picture type="titlepage" src="1910-p2.jpg">Titelbladet til <i>Pil og Plekter</i> (1910) lyder ,,Pil og Plekter / Digte / af / P. A. Rosenberg // København / Nationale Forfatteres Forlag / 1910''</picture>
   </pictures>
   <quality>korrektur1,kilde,side</quality>
</workhead>
<workbody>

<section>
<head>
    <title>I</title>
</head>
<content>

<poem id="rosenbergpa2018022501">
<head>
    <title>Nyaarsaften</title>
    <firstline>Et Aar, der som i Drømme fór</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 9-10.</note>
    </notes>
    <quality>korrektur1,kilde,side</quality>
</head>
<body>
Et Aar, der som i Drømme fór,
Et underdejligt Meteor,
Ombrust af Lykkehymners Klang,
Af Sommerduft og Fuglesang,
Det stædes nu til Ro i Kvæld
I Mindets store Gravkapel.

Et Samliv helt paa Sandheds Grund,
Hvor hver en Attraa frisk og sund,
Hvor hver en Tanke stærk og god,
Hver Id, som randt af Hjertets Rod,
Var sikker paa, at Svar den fandt, —
Det blev det Aar, som nu forsvandt.

Jeg var en syg og ufrisk Mand,
I selvskabt Sorgs og Tungsinds Ban;
Du viste mig, hvor Vejen gik
Til Livets lægende Sundheds Drik;
Du gav mig Staven selv i Haand
Og fulgte som min gode Aand.

Den Ungdom, som vi vandt os til,
Hin Tid, vor Lykke stod paa Spil,
Af Livets Angst ej gjennemgyst,
Men af dets Alvor gjennemlyst, —
Den vil vi trofast vogte paa,
Til vore Tindinger er graa.

Jeg véd, dit Sind var aldrig delt;
Det, som Du vil, det vil du helt.
Mens Hjærtet slaar i begges Bryst,
Jeg stoler paa og tror fuldtrøst:
Saa tit jeg rækker Haanden ud,
Saa mødes den med din, min Brud!

Min Brud, min Elskede, min Viv!
Du, som er Solen i mit Liv!
For al din Ømhed, ren og stor,
Velsigne dig den Gud, vi tror,
Den Kjærlighedens Samlivsmagt,
Som Verdens Liv er underlagt!
</body>
</poem>

<poem id="rosenbergpa2018022502">
<head>
    <title>Skærmsommerdag</title>
    <firstline>Elskede, Somren er inde!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 11-12.</note>
    </notes>
    <quality>korrektur1,kilde,side</quality>
</head>
<body>
Elskede, Somren er inde!
Somren er kommen med Farver og Sol!
Selv til vor taagede, raakolde Pol
Bringer den krydrede Vinde.
Træernes Grene forsvinde
Under det boblende Løvvælds Kaskader.
Ser du, hvor Himlen er blaa?
Her vil vi gaa,
Her, hvor i Bukkar man vader.
Aand denne Skovduft fra Blade og Straa! —
I Skoven skal vort Bryllup staa!

Elskede, dér kommer Stranden!
Havet i tindrende Solstraaledans!
Sølvhvidt det lyser med Perlemorsglans.
Bølgerne jage hinanden,
Stænke os Kinden og Panden,
Naar over Strandkantens Stene de skyller.
Mærk denne saltsvangre Vind!
Aand den kun ind!
Herligt den Lungerne fylder.
Havet bortskyller det snævre og smaa. —
Ved Havet skal vort Bryllup staa!

Elskede, Havet og Skoven!
Havet og Skoven i Sommer og Sol!
Selv ved vor taagede, raakolde Pol
Hvælver sig Himlen foroven.
Alle er lige for Loven.
Hvor vi end færdes, paa Bjerg og i Dale,
Gælder det Lyset at naa,
Udblik at faa, —
Selv kan vort Liv vi befale.
Livet er Sejren, for den vil vi slaa. —
I Livet skal vort Bryllup staa!
</body>
</poem>

<poem id="rosenbergpa2018022503">
<head>
    <title>Fødselsdag</title>
    <subtitle>Kolding, 26de Marts</subtitle>
    <firstline>Straalende Sol! Det er Foraar idag</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 13-15.</note>
    </notes>
    <quality>korrektur1,kilde,side</quality>
</head>
<body>
Straalende Sol! Det er Foraar idag,
Foraar med rislende Aaløb i Enge.
Frøkorn, som sov under Jorddækket længe,
Vaagner og løfter det dampende Lag.
Snart vil det myldre af Blomster i Vang,
Tusind Smaasole, af Solvældet rundne, —
Flyv, mine Rhytmer, som længe laa bundne,
Flyv til den Sol, som jeg skylder min Sang!

Foraar og Sol! — Paa en Dag som idag,
Just, medens Foraaret gled over Lande,
Just, medens Bølger fra aabnede Vande
Dansed mod Stranden i tindrende Jag, —
Straalende Sol! — medens Kvidder og Sang
Stærene hilste, som hjemad var fløjne,
Tændtes <i>dit</i> Lys i de dejlige Øjne,
Vaagned hun op som en Solblomst i Vang.

Foraar og Sol, — det var det, hun mig gav.
Just, da mit Hjerte i Dødskulden gyste,
Tværs gennem Mulmet et Solblink der lyste,
Vaarliv brød frem af en vinterkold Grav:
Alt, hvad jeg siden fik virket og skabt,
Fanged sin Daab af hin Brydningens Time.
Mindet skal staa som en vaargylden Strime
Over min Daad, til <i>dens</i> Minde er tabt.

Straalende Sol! Naar hun vaagner idag,
Fyld da med Foraarets Lys hendes Stue!
Smyk hendes Fest med din muntreste Lue!
Truer der Skyer, i Hast dem forjag!
Ingen kan elske dig mere end hun.
Og naar hun ler mod din skinnende Stjerne,
Hils hende da fra en Ven i det Fjerne!
Kys hende ømt paa den sødeste Mund!
</body>
</poem>

<poem id="rosenbergpa2018022504">
<head>
    <title>Folkevise</title>
    <firstline>Saa tit min Tanke til dig mon’ gaa</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 16.</note>
    </notes>
    <quality>korrektur1,kilde,side</quality>
</head>
<body>
Saa tit min Tanke til dig mon’ gaa,
— Du, fejrest over hver en Kvinde! —
Det er, som jeg vugged paa Bølger smaa;
— Saa vel skal jeg vare dit Minde!

Det er, som jeg hørte den Himmerigs Fugl,
Der sang for Munken i Skovens Skjul.

Saa tit jeg tænker dit kjære Navn,
Det er, som dulmed hvert bittert Savn.

Det er, som stilned den stride Flod,
Der skummer under min Hjerterod.

Saa tit jeg drømmer din Haand i min,
Det er, som drak jeg Guds Altarvin;

Det er, som en Engel kyssed min Kind;
- Du, fejrest over hver en Kvinde!
Det er, som saa jeg i Himlen ind.
— Saa vel skal jeg vare dit Minde.
</body>
</poem>

<poem id="rosenbergpa2018022505">
<head>
    <title>Foraar</title>
    <firstline>Hver Gang det gaar mod Foraar</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 17-18.</note>
    </notes>
    <quality>korrektur1,kilde,side</quality>
</head>
<body>
Hver Gang det gaar mod Foraar,
Og Kvistevævet tættes,
Naar Byens smalle Haver
Af gule Krokus spættes,
Naar Havnens Spejldyb blaaner
Af Himlens Overflod, —
Da skyller det gjennem mit Hjerte
Paany, det kogende Blod!

Da husker jeg et Foraar,
Lynsvangert, bygefuret,
Hvor Dag og Nat, i Uger,
I Skoven Stormen dured,
Se, af <i>det</i> Uvejrslys fik
Mit Liv sit Farvespil,
Og i <i>den</i> Hvirvels Kast blev
Min Fremtidsskæbne til.

Det <i>straaler</i> gjennem Livet
Af sligt et Foraars Vælde.
Det er de Urgrunds-Kræfter,
Som Tiden ej kan fælde,
Og hver Gang Paaskestormen
Gaar durende fra Øst,
Vækker den end til Gjenlyd
min længst snigmyrdede Røst.
</body>
</poem>

<poem id="rosenbergpa2018022506">
<head>
    <title>I det fremmede</title>
    <firstline>Nej, min Hukommelse faar aldrig fat</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 19.</note>
    </notes>
    <quality>korrektur1,kilde,side</quality>
</head>
<body>
Nej, min Hukommelse faar aldrig fat
Paa dine Træk, hvor rastløs end den stræber.
Jeg sover ind, — <i>da</i> staar du hos mig brat
Og aander ømt et Kys paa mine Læber.

Men mine Arme kan dig ikke naa.
Jeg vaagner op, — og Drømmene er fløjne.
Og ved mit Leje sidder stum og graa
Den store Ensomhed med stille Øjne.
</body>
</poem>

<poem id="rosenbergpa2018022507">
<head>
    <title>Bekjendelse</title>
    <firstline>Naar jeg engang skal stedes for den evige Dom</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 20-22.</note>
    </notes>
    <quality>korrektur1,kilde,side</quality>
</head>
<body>
Naar jeg engang skal stedes for den evige Dom,
Og Gud mig spørger: ,,Var du i Livet god og from?''
Da svarer jeg: ,,Min Dommer! Jeg var, som Folk er flest,
Og altsaa grumme tarvelig — det har du længe vidst.

Jeg talte mange Ord, som jeg siden har fortrudt,
Og loved tit letsindigt, hvad mit Liv har siden brudt,
Det døve Øre vendte jeg ofte til dit Kald,
Og selv min bedste Stræben var fuld af Fejl og Fald.

Jeg ødsled mine Kræfter paa mangen lumpen Knægt,
Som smurte mig om Munden med Smigerens Konfekt;
Jeg dømte strengt min Næste, naar han kom galt afsted,
Og hævned mig paa Fjender, som gjorde mig Fortræd.

Men én Ting vil jeg sige til dig, som kjender alt,
Som véd, hvor mangelunde jeg snublede og faldt:
Den Kjærlighed, du tændte i Hjertet til min Brud,
Den vogtede jeg ærligt og fulgte blindt dens Bud.

Den førte jeg igjennem trods Verdens Haan og Harm;
Den lever endnu i mig og gjør mig stærk og varm.
<i>Den</i> er min hele Adkomst til Himlens Salighed,
Og dømmes jeg til Helved, <i>den</i> følger mig derned!''
</body>
</poem>

<poem id="rosenbergpa2018022508">
<head>
    <title>Din Haand i min!</title>
    <firstline>Din Haand i min!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 23-24.</note>
    </notes>
    <quality>korrektur1,kilde,side</quality>
</head>
<body>
Din Haand i min!
Lad saa kun Stormen synge
Sin Vintersang og Folk og Fæ forskrække
Og næsten tage Vejret fra os begge,
Og feje Somrens faldne Løv i Dynge, —
Vi strider fremad mod den Fod for Fod,
Vi har endnu vor Ungdoms glade Mod.

Din Haand i min!
Er Solen skjult af Taagen,
Og falder Mulmet over vore Veje, —
Vor fælles Villie er vort fælles Eje;
Vort Haab er langsynt, og vor Kraft er vaagen.
Fra vore Øjne skinner Lyset ud.
<i>Dér</i> blinker Stien. Og hist raader Gud.

Din Haand i min!
Saa gaar vi trøstig sammen
Opad, saa højt vi kan, mod Livets Tinder.
Og hvæser Ondskab om vor Hæl, og vinder
Sig Hadets Drage mod os, rød i Kammen, —
Stæng dine Øren for det fejge Skraal!
Knug fastere min Haand! Og le! Og taal!

Din Haand i min!
Engang vil Døden komme
Og løsne Grebet; Døden, — ingen anden.
Saa skilles vi. Men over Storhavsstranden
Gaar Solen op, naar Livets Nat er omme.
Og han, som førte os ad samme Vej,
Vil ikke længe skille dig og mig.
</body>
</poem>

<poem id="rosenbergpa2018022509">
<head>
    <title>Tilbageblik</title>
    <firstline>Vi standser, og tæller</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 25-28.</note>
    </notes>
    <quality>korrektur1,kilde,side</quality>
</head>
<body>
Vi standser, og tæller
De Aar, som gik hen.
Min elskede Hustru,
Min dyreste Ven!
Vi tør ikke klage
Paa Lykken, vi vandt,
Mens Timerne skifted
Og Dagene randt.

Da Sejlet vi hejste,
Var Børen ej blid.
Vort Forbund blev prøvet
I Storme og Strid.
De Haansord og Trusler,
Som brød mod vor Stavn,
De drev os kun tættere
Favn imod Favn.

Vort Dagværk blev saaet
I en kummerlig Slægt,
Hvor Uret og Løgne
Huserede frækt,
Og Kunsten, vi tjener,
Maa taale jo, — ak! —
At dømmes paa Prent
Af det laveste Pak.

Men det tør vi sige
Med Stolthed idag:
Vi gik ej afvejen
For Æslernes Slag,
Vi sveg ej forræderisk
Musernes Sag;
Vort Rygte er rent,
Og uplettet vort Flag.

Og ej maa vi glemme,
At stundom vi fik
Den rigeste Løn
I et Haandtryk, et Blik;
Og ægtere Værd
Har ét hjertevarmt Ord
End købte Reklamers
Trompetende Kor.

Og kommer den Time,
Vi drømte saa tit,
Da Falskmøntnerbanden
Har spillet Fallit,
Og Svindel-Ballancen
Bli’r grundig gjort om,
Faar ogsaa <i>vor</i> Gjerning
En redelig Dom.

Da skal det vel kjendes,
Hvad sikkert jeg véd:
Det var ej forgæves,
Vi stræbte og stred.
Vi slæbte vor Sten dog
til Fremtidens Slot.
Og dér, hvor den ligger,
Dér ligger den godt.

Saa takker vi trøstig
For Tiden, som randt,
For Glæder og Sorger,
Der sammen os bandt.
Vil Gud, har en fredlyst
Stump Vej vi igjen, —
Min elskede Hustru,
Min dyreste Ven!
</body>
</poem>

<poem id="rosenbergpa2018022510">
<head>
    <title>Mod Høst</title>
    <subtitle>26de Marts 1908.</subtitle>
    <firstline>Nu staar vi to paa Livets Tinde</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 29-31.</note>
    </notes>
    <quality>korrektur1,kilde,side</quality>
</head>
<body>
Nu staar vi to paa Livets Tinde;
Højt over os er Himlen blaa;
I Frastandstaagen ser vi svinde
Den Sti, vi nylig vandred paa;
Og foran os det Ubekjendte,
Som ingen Kløgt kan grunde ud.
Gud véd, hvad end vi har i Vente!
— Ja, Elskede! det véd kun Gud.

Men naar vi sammen ser tilbage
Paa, hvad der kom og var og svandt,
Paa hver en Kamp og hver en Klage,
Der bort med vore Dage randt,
Hvert Brøl, som skulde os forskrække,
Hvert Nidhug af en lejet Pjalt,
Hver Uret, der blev gjort os begge, —
Gad <i>du</i> da se det usket alt?

Har det ej lært os just, hvad Tiden,
Dens Daddel og dens Ros, er værd?
Er den for dyrt betalt, den Viden,
Med Svien fra en Ledingsfærd?
Vi lader os ej mer bedrage
Af Modens dumme Pøbelskraal.
Vi véd, at hver Dag har sin Plage
Med Os fra nye Offerbaal.

Den Tro fra vore Ungdomsdage,
At ærligt Arbejd faar sin Løn,
Den har paa Flugt vi maattet jage,
Med Vemod, thi den var saa kjøn.
Ak, selv den Dom, Historien fælder,
Bær Præg af Tidens Snyderi.
Vi saa det nys jo, hvad den gælder,
I sjelden pragtfuld Parodi.<note>* [...] hentyder til Dagmartheatrets 25 Aars Jubilæum og de ,,historiske Oversigter, det gav Anledning til, saare humoristiske at læse for de Faa, der kjendte de virkelige Forhold.</note>

Men som det visne Løv fortæres
Til Gavn for Somrens Blomsterkuld,
Saadan kan Kjærligheden næres
Af døde Illusioners Muld.
En Soltid har vi sammen levet,
Mens end med Sejershaab vi stred,
Men mere kjær er du mig blevet
For hvert et Nederlag, vi led.

Saa kan vi takke vel den Høje,
Som vore Skæbner sammen tvandt,
Og se, omend med dugget Øje,
Med Fred paa, hvad der kom og svandt
Og knuge fast hinandens Hænder,
Mens uden Frygt mod Høst vi gaar.
Vi véd det jo: naar Vintren ender,
Begynder der en evig Vaar.
</body>
</poem>

<poem id="rosenbergpa2018022511">
<head>
    <title>Sne?</title>
    <firstline>Hvad er det? — Det blev jo Vinter!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 32-33.</note>
    </notes>
    <quality>korrektur1,kilde,side</quality>
</head>
<body>
Hvad er <i>det?</i> — Det blev jo Vinter!
Faldt der Snestænk i mit Haar?
Nylig sang jo alle Skove.
Nylig, — var det ej igaar?

Gik vi ej ad grønne Stier
I det køle Skovdyb ind?
Laa min Arm ej om din Skulder,
Og mod min din varme Kind?

Over Løvets Fletværk dirred Luften,
sommerblank og hed, —
Og <i>nu</i> daler hvide Snefnug
Fra de blaagraa Skyer ned.

Elskede! — Aa nej, jeg drømmer!
Nej, det er jo Sommer end.
Se, hvor muntert Solen spiller
I dit Øje, paa din Kind!

Har din Kind jeg ved min Skulder,
Aander Duften af dit Haar,
Synger, synger alle Skove
Som igaar, — ja, som igaar!

Og ad grønne Stier gaar vi
Ind i Somrens Verden vid.
Syng, mit unge, glade Hjerte!
Nu er Sangens bedste Tid.

Det er ikke Sne, som drysser
Langsomt fra de blaagraa Sky’r.
Det er hvide Frugttræblostre
Fra en Vaar, der stille gry’r!
</body>
</poem>

<poem id="rosenbergpa2018022512">
<head>
    <title>I mørke Dage</title>
    <subtitle>26de Marts 1910.</subtitle>
    <firstline>Mørket synker over Danmark</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 34-36.</note>
    </notes>
    <quality>korrektur1,kilde,side</quality>
</head>
<body>
Mørket synker over Danmark,
Ogsaa om vort lille Hjem.
Kun en enkelt Stjerne glimter
Hist og her bag Skyen frem.
Fjernt og fjernere sig fjæler
Haabet om en Sommer blid.
Syg er Folkets Tro og Villie.
Nu er onde Vætters Tid.

O, men hører du: mens Daarskab
Væver om os Nattens Værk,
Kalder det igjennem Taagen
Med en Stemme mild og stærk:
,,Frels din Sjæl! Dit Væsens Lykke
Blev ej Skæbnen underlagt.
Har du Lyset i dit Indre,
Ejer Mørket ingen Magt.''

Véd du, hvorfor Muslingdyret
Fik sit blanke Perlemor?
Véd du om de sære Kræfter,
Som i Kalk-lamellen bor?
I de lyse Dage aabner
Skallen sig for Solens Skin;
Da kan Perlemoret suge
Lysets rige Fylde ind.

Siden synker Dyret rolig
Gjennem Havets Bølgehvælv;
Thi det bærer i sit Indre,
Vel forvaret, Lyset selv.
Og i Mørket dybt paa Bunden
Under Klippens sorte Kant,.
Kan det næres, trives, voxe
Af det Lys, det selv sig vandt.

Tror du ikke, Ven, at Sjælen
Fik den samme Kraft af Gud?
Selv i Mørket, Ondskab spreder,
Kan den skyde friske Skud.
Underfuld er Lysets Gaade;
Sejrrig over Angst og Savn
Bærer den paa Englevinger —
Kjærlighed er Gaadens Navn.
</body>
</poem>

<poem id="rosenbergpa2018022513">
<head>
    <title>Bøn</title>
    <firstline>Naar jeg skal dø, Elisabeth</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 37.</note>
    </notes>
    <quality>korrektur1,kilde,side</quality>
</head>
<body>
Naar jeg skal dø, Elisabeth,
Da lov, at du vil hos mig være!
Saa skal mit sidste Aandedræt
Velsigne dig, du evig kjære!

Saa tager jeg din Haand i min
Og takker dig for Livets Glæde;
<i>Den</i> lever, trods det sorte Skrin,
Den dør ej i det hvide Klæde.

Sænk mig saa kun i Gravens Muld!
Strø Blomster over Kistens Fjæle!
Vor Kjærlighed vil underfuld
Mig bære til de frelste Sjæle.

Og som et venligt Trøstens Ord
Vil over Angstens mørke Bølge
Som Ekko af mit Liv paa Jord,
Elisabeth! dit Navn mig følge.
</body>
</poem>

</content>
</section>

<section>
<head>
    <title>II</title>
</head>
<content>

<poem id="rosenbergpa2018022514">
<head>
    <title>Nøddebo</title>
    <firstline>Kraftigt svungne Bakkedrag</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 41-44.</note>
    </notes>
    <quality>korrektur1,kilde,side</quality>
</head>
<body>
Kraftigt svungne Bakkedrag,
Bræmmet tæt af Birkekrat,
Saltfrisk staar i raske Jag
Luften ind fra Kattegat.

Esrom-Søens Bølgespejl
Kalder Blikket ud mod Øst;
Stundom møder det et Sejl,
Hvælvet som et Fuglebryst.

Under Skræntens Eg og El
Gaar den spæde Dønning ind,
Hvor de springske Kildevæld
Møder den i viltert Sind.

Flinke, stoute Bondemænd
Pløje dybt en sandet Jord;
Tvungent giver den igjen
Karrig Sæd og spinkelt Fo’r.

Sagnet siger, gallisk Blod
Blev i Racens Aarer sprængt;
Ofte som en trodsig Flod
Har det lovløst frem sig trængt.

Helst ved Solhverv og ved Jul
Flyder end der Blod for Graad;
Naaleskovens mørke Skjul
Kjender mangen hidsig Daad.

Denne trevne Agermuld
Fostred Mænd med solfødt Kraft,
Og et dejligt Pigekuld
Har fra den sit Udspring haft.

Siden voxed i det fri
Disse Kræfters Sammenspil;
Gribskovs dystre Poesi
Lagde vel sin Stemning til.

Som en Saga streng og stolt
Uden Fyld og Smykkeord
Breder sig det gamle Holt
Milelangt fra Syd til Nord.

Bli’r han ej af Møjen skræmt,
Finder den, der søger ret,
Dog blandt tause Graner gemt
Tit en yndig Alfeplet.

Stundom møder paa sin Gang
Vandreren en Eg, hvis Løv
Grønnedes, da Klokken klang
For den første Kristnes Støv.

Stenene paa Bakkens Kam
Er den sidste, sunkne Rest
Af en Borg, hvor Erik Lam
Fejred mangen lystig Fest.

Stedet vidner ved sit Navn
Om hin Tid, da Snekken fór
Ind fra Sø til Borgens ,,Havn'',
Hvor nu Lyng og Bregner gror.

— Vamler dig den lumre Luft,
Byens ækle Klikepest,
Disse Egnes Højskovsduft
Hilser hver en mødig Gæst.

Gavned Ønsket nogen Mand,
Hændte det, som Villien bød,
Tog jeg af det hele Land
Denne Jord til Liv og Død.
</body>
</poem>

<poem id="rosenbergpa2018022515">
<head>
    <title>Stemning</title>
    <firstline>Der staar et rankt Kastanjetræ derude</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 45.</note>
    </notes>
    <quality>korrektur1,kilde,side</quality>
</head>
<body>
Der staar et rankt Kastanjetræ derude.
Naar Nattevinden fejer Havens Gange,
Da slaar en enkelt Kvist imod min Rude,
En Aandehilsen, skælvende og bange

Det griber Sindet, saa jeg ej kan sove.
Det vækker Glæde, sær og vemod blandet, —
Som Lyd af Øxehug i stille Skove,
Som fjern Musik, der klinger over Vandet.
</body>
</poem>

<poem id="rosenbergpa2018022516">
<head>
    <title>Ved Esromsø</title>
    <firstline>Der glider blege Skygger over Vandet</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 46-47.</note>
    </notes>
    <quality>korrektur1,kilde,side</quality>
</head>
<body>
Der glider blege Skygger over Vandet.
Men i Nordvest staar Aftenhimlen rød;
I Søen spejler den sin matte Glød,
Og Bugtens Flade lyser lillarandet.

En enkelt Svale strejfer med sin Vinge
Det blanke Vand, som endnu vugger
svagt, Mens lydløst paa sin sidste Aftenjagt
Den søger Banen af i store Ringe.

Det hvisker gjennem Skræntens Ellebuske;
Det stiger, svulmer som en Melodi.
De skjulte Kilders Rislen dør deri, —
Sivskoven nikker med de sorte Duske.

Du hører Søens sagte Skvulpen blande
Sig med hin Susen fra det mørke Krat.
Pan spiller i den lyse Sommernat —
Drøm ej for Isenge ved de blanke Vandel

Der lurer Angst i Julinattens Taage.
Den Pan, hvis Syrinx klager yndigt nu,
Det er den samme Pan, som slaar med Gru
Og jager Rædslen frem af Sjælens Kroge.

Lyt! - Hørte du de tætte Graner knage?
Derhenne var det. — Hører du det? — Ja! —
Der kommer Nogen ... <i>Noget</i> ... ud derfra ...
Løb! Skynd dig, løb! Og se dig ej tilbage!
</body>
</poem>

<poem id="rosenbergpa2018022517">
<head>
    <title>Pinse</title>
    <firstline>Nu knoppes der Løv, nu skyder der Grønt</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 48-50.</note>
    </notes>
    <quality>korrektur1,kilde,side</quality>
</head>
<body>
Nu knoppes der Løv, nu skyder der Grønt,
Nu vaagner det slumrende Jordliv af Dvale.
Snart brister i kæmpende Fylde det frem
Og dækker hver Plet i de frodige Dale.
Nu soler sig Kvæget i Engene bløde,
Og Lærkerne stige med jublende Slag,
Og Længsler og Haab, som jeg tro’de
var døde, De flagre paany mod den skinnende Dag.

Thi Pinse er kommet, den dejlige Tid,
Da Paradisdrømmen paa Jorden gjenfødes,
Da favnende ømt, som i Tidernes Gry,
Naturen og Aanden forsonede mødes.
Det suser og klinger som Sang under Løvet,
Mens Vaarvinden vifter, og Dagen er mild;
Guds Aand er paa Jorden, den taler til Støvet
I Solvældets Glimten med Tunger af Ild.

O, tal til det Hjerte, som saaret og knust
Har gjemt sig for Lyset i rugende Kvide!
O, tal med Forjættelsens lægende Røst
Til alle, som ængstes og tvivle og lide!
Hver Kvist, som for Vinden i Solskinnet svajer,
Hvert springende Løv og hvert drivende Skud
Fortæller om Livets og Kærligheds Sejer,
Alskabningens Løndom, det signede Bud.

Her er jeg, Natur, tag mig kjærligt i Favn!
Saa tæt til dit Bryst vil mit Hoved jeg hælde,
Vil slet ikke tænke paa Gjerning og Gavn,
Kun lyttende hvile, og du skal fortælle.
Din evige Visdom skal døve og dræbe,
Hvad Sindet kan gjemme af Skimmel og Nag,
Og varme mit Hjerte og stemme min Læbe
Til Lovsang og Tak i den skinnende Dag!
</body>
</poem>

<poem id="rosenbergpa2018022518">
<head>
    <title>Løvskov</title>
    <firstline>Her mellem lysegraa og sorte Stammer</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 51.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Her mellem lysegraa og sorte Stammer,
Hvor zirlig fra det blaagraa Bladeskjul
Skovstjernen nikker med sit hvide Hjul,
Og Snerrens tætte Sne langs Stien brammer;

Her er der Fred og Værn mod Solens Flammer.
De tegner Bunden med en Lysning gul.
I Skyggen pipper fjernt en enkelt Fugl.
Her er der Fred. Her er et Bedekammer.

Skovkirkefred, som taler uden Røst,
Som føder Tanker, skælvende og milde,
Som hvisker Sjælen Haab og Tro og Trøst!

Skovkirkefred! — Kom, hver som lider ilde!
De dybe Aandedrag fra Jordens Bryst
Er Lægedom fra selve Livets Kilde.
</body>
</poem>

<poem id="rosenbergpa2018022519">
<head>
    <title>Stenstrand</title>
    <firstline>Jeg gaar langs Stranden mellem Sten og Tang</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 52.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg gaar langs Stranden mellem Sten og Tang.
Skumfraaden stænker salt mig Kind og Pande.
Fra Revlens Ryg, hvor Søer hvidt sig rande,
Det dirrer som et Orgels dybe Sang.

Og inde her, i Bræmmen under Lande,
Dér drejer Bølgeslaget Gang paa Gang
Utalte Sten: en skær og spinkel Klang,
Hvormed de dybe Toner hist sig blande.

Og som et Hele Øret det fornemmer.
Thi Verdenshavets Kæmpemelodi
Er sammensat af Millioner Stemmer.

En Urkoral, en kosmisk Fantasi! —
Hver lille Sten, som paa dets Bund sig gemmer,
Og røres af dets Magt, har Del deri.
</body>
</poem>

<poem id="rosenbergpa2018022520">
<head>
    <title>Juninat</title>
    <firstline>Kastanjens Klaser lyser</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 53.</note>
    </notes>
    <quality>korrektur1,kilde,side</quality>
</head>
<body>
Kastanjens Klaser lyser
I Juninattens Skin.
Natten er lun og stille.
Ingen Lyd! Ingen Vind!

Mellem Stammerne sorte
Søen, — hvid som Sne!
Over dens skinnende Flade
Ingen Krusning at se!

Som Svanen derude dukker
Tanken i Stilhedens Daab,
Dukker og stædes til Hvile -
Ingen Frygt! Intet Haab!
</body>
</poem>

<poem id="rosenbergpa2018022521">
<head>
    <title>,,Flyvende Sommer''</title>
    <toctitle>,,Flyvende Sommer''</toctitle>
    <indextitle>Flyvende Sommer</indextitle>
    <linktitle>Flyvende Sommer</linktitle>
    <firstline>Aa, hvor dog Luften er lummer!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 54-55.</note>
    </notes>
    <quality>korrektur1,kilde,side</quality>
</head>
<body>
Aa, hvor dog Luften er lummer!
Der rører sig ikke en Vind.
Buskene døser i Heden.
Poplen staar stiv som en Pind.

Jeg sidder paa Stenten ved Gærdet
Og gisper efter lidt Vind.
Da sejler forbi mig i Solen
Et snehvidt, zitrende Spind.

Oho! — Den ,,flyvende Sommer'',
Den driver sit leflende Spil.
Den bæres af lønlige Strømme,
Som vi ikke mærker til.

Du tror, du kjender til Vinden
og véd, hvor den blæser hen.
Den snilde ,,flyvende Sommer'',
Den narrer os begge, min Ven!

Den finder sin Vej over Jorden,
Baade paa Land og i By,
Og spirer fra tusende Sprækker
Hvert evige Foraar paany..
</body>
</poem>

<poem id="rosenbergpa2018022522">
<head>
    <title>Augustaften</title>
    <firstline>Det er Aften. Her paa Marken</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 56-57.</note>
    </notes>
    <quality>korrektur1,kilde,side</quality>
</head>
<body>
Det er Aften. Her paa Marken
Har de høstet hele Dagen.
Folk og Dyr har slidt i Tøjet,
Lige ned til étaars Plagen.

Dèr paa Bakken staar den gamle
Kloge Bonde. Ved min Hilsen
Ta’r han Huen af. ,,Til Lykke
Med den gode Høst, Jens Nielsen!

Hvilken Glæde det maa være,
Naar den hele Skat er bjerget,
Den, som Regn og Storm og Tørke
Altfor tit har brændt og hærget!

Tænk, med hvilken Fest i Sindet
De, i Ly bag Gaardens Rude,
Nu kan staa og se paa Regnen,
Høre Blæstens Hvin derude!'' —

Lunt han stryger sig om Hagen.
,,De har ganske Ret, min Herre.
Denne Gang var Himlen naadig.
Gid det aldrig gik mig værre!

Har jeg først mit Korn til Huse,
Lad saa Regn og Blæst kun tude!
Navnlig da, saafremt tilfældig
Naboens endnu staar ude.''
</body>
</poem>

<poem id="rosenbergpa2018022523">
<head>
    <title>Septembermorgen</title>
    <firstline>Jeg styrer mit rappe Staalhjul</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 58-.</note>
    </notes>
    <quality>korrektur1,kilde,side</quality>
</head>
<body>
Jeg styrer mit rappe Staalhjul
Op over Bakkens Kam,
Efter mig hører jeg Landsby-
Køternes arrige Glam.

,,Vov vov! — Saa rolig han sidder!
Vov vov! — Saa han farer afsted!
Kan ikke faa Tid til at bide;
Kan lige til Nød følge med!''

— Heroppe fra slynger sig Vejen
Ned i det aabne Land.
Blaanende Højes Linjer
Tegner den fjerne Rand.

Mellem de krydsende Veje
Og Markernes tærnede Tavl
Titter bag Poplers Række
Mangen lysende Gavl.

Smaahaver med Georginer
Og gnistrende Solsikkers Guld, —
Langs Ladens hvidtede Længe
Staar Vænget af Stakke fuld.

To brune, kraftige Knægte
Følger i Plovenes Spor.
De skærer Stribe ved Stribe
Dybt i den fede Jord.

De nikker til mig i Farten
Et muntert: ,,Vel staaet op!''
Røgen fra Snadderne blandes
Med Dampen fra Hestenes Krop.

Morgenens hvide Staalglans
Dirrer om Hest og Mand. —
Det er den danske Bonde.
Det er det danske Land.
</body>
</poem>

<poem id="rosenbergpa2018022524">
<head>
    <title>Novemberskov</title>
    <firstline>Klar og kølig Dagen rinder</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 60-61.</note>
    </notes>
    <quality>korrektur1,kilde,side</quality>
</head>
<body>
Klar og kølig Dagen rinder,
Høj er Luften, Himlen ren.
Alt ved Solbjerg Rimen spinder
Sølvervæv om Straa og Sten.
Somrens Fugle længst er fløjne,
Borte hvert Insekt og Kryb.
Himlens tusend, lysblaa Øjne
Stirrer ned i Skovens Dyb.

Som en Skjoldvagt staar de slanke,
Kobberblanke Birketræ’r.
Bagved trænges tæt de ranke
Graners sortegrønne Hær.
Ingen solglad Fuglekvidder!
Søen skvulper for min Fod,
Hvor ved Skræntens Rand jeg sidder
Paa en kroget Egerod.

Nynnende sin gamle Vise
Om det Skabtes Flygtighed
Kommer stødvis Høstens Brise,
Hvirvler gule Blade ned,
Suser gjennem Egens Krone
Glider videre og bort - -
Og mit Liv er som en Tone
I en evig Grundakkord.
</body>
</poem>

<poem id="rosenbergpa2018022525">
<head>
    <title>Efteraar</title>
    <firstline>Med Sang, med Sang jeg hilse vil</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 62-63.</note>
    </notes>
    <quality>korrektur1,kilde,side</quality>
</head>
<body>
Med Sang, med Sang jeg hilse vil
Dig, fejende Høst!
Mens Løvet synker,
Og. Bølgen klynker
Med dæmpet Røst,
Din Pris jeg jubler
Af fulde Bryst.
Sommeren puger sin gyldne Skat;
Du ødsler den bort i en stormfuld Nat.

Med Sang, med Sang jeg hilser dig,
Fuldkommelsens Stund!
Det Liv, du dræber,
Mod dig det stræber
I Dybet kun,
Saavist som Døden
Er Livets Grund.
Sommeren famler i rastløs Il;
Du løser dens Gaade med sejrrigt Smil.

Med Sang, med Sang jeg hilser dig,
Forjættelsens Tid!
Hvert Blad, som daler,
Til Hjertet taler
Om Freden blid,
Om Hvilen efter
Den hede Strid.
Sommeren daarer med løjet Trøst;
Du varsler den sande, fejende Høst!
</body>
</poem>

<poem id="rosenbergpa2018022526">
<head>
    <title>Vinterdag</title>
    <firstline>Vinterdag! Paa Sneens Skjold</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 64-65.</note>
    </notes>
    <quality>korrektur1,kilde,side</quality>
</head>
<body>
Vinterdag! Paa Sneens Skjold
Hviler du i stille Grunden
Som en Skønhed runebunden,
Tankefuld, men taus og kold.

Blank i Kronen om dit Haar
Solens staalblaa Straale falder.
Brynjens Væv af Iskrystaller
Hvælvet over Brystet staar.

Er din Skønhed Dødens Pragt?
Er din Stumhed Gravens Stille?
Vil du daare og forvilde
Den, som drages af din Magt?

Eller grubler i din Ro
Selv Naturen paa en Maade
Over Livets store Gaade,
indadvendt og taus og tro?

— Alt; hvad nys jeg higed mod,
Glider bort med Luftens Strømme,
Mens jeg synker hen i Drømme,
Tabt i Andagt ved din Fod.
</body>
</poem>

</content>
</section>

<section>
<head>
    <title>III</title>
</head>
<content>

<poem id="rosenbergpa2018022527">
<head>
    <title>De første grønne Bjerge!</title>
    <subtitle>Thüringen. Juni.</subtitle>
    <firstline>De første grønne Bjerge</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 69-70.</note>
    </notes>
    <quality>korrektur1,kilde,side</quality>
</head>
<body>
De første grønne Bjerge,
Diset mod Luftens blege Blaa!
Endnu kan Sjælen juble,
Som da jeg første Gang Jer saa.
Endnu kan Brystet vides ud,
Og Tanken skyde nye Skud,
Og alle Hjertets Kilder
Med Foraarsbølger gaa!

De første grønne Bjerge!
Der skyller som en Sundheds-elv
Igjennem mig ved Synet.
Hvorfor? Jeg véd det ikke selv.
Jeg fødtes i et Sletteland
Og voxed op og blev til Mand
Og saa Jer ej, før Rynker
Alt fured Pandens Hvælv.

Og dog, I grønne Bjerge!
Hvergang paany jeg stævner frem
Mod Eders stille Rige,
Da er det, som jeg vendte hjem,
Som talte fra hver Kløft og Tind
En Røst fortrolig til mit Sind,
Som leged Barndoms Syner
I Aftnens hvide Em.

De første grønne Bjerge!
Og flere bagom, Rad paa Rad!
Ind i min Trylleverden
Jeg kjører fri og sjæleglad.
Jeg aander Luften, krydderfuld
Af Fyrrens Duft og fugtigt Muld,
Og strækker mig fornøjet
I Solens lune Bad.
</body>
</poem>

<poem id="rosenbergpa2018022528">
<head>
    <title>Krucifixet i Cadore</title>
    <subtitle>Perarolo. Juni.</subtitle>
    <firstline>Der staar et Krucifix ved Vejen</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 71-72.</note>
    </notes>
    <quality>korrektur1,kilde,side</quality>
</head>
<body>
Der staar et Krucifix ved Vejen,
Ormædt og skævt og sort som Jord.
Hver Morgen er det zirligt pyntet
Med friske Foraarsblomsters Flor.

Om Frelsergudens magre Lemmer,
Der vaander sig i Smertens Strid,
Er viklet vilde Akkelejer,
Blaa Enzian og Primel hvid.

Hvem bringer dette Blomsteroffer?
En lille Cadorina vist,
Som beder for sin Elskovs Lykke
Til Himlen og den milde Krist.

Et Bjergbarn kækt med brune Øjne
Og Lød som Tizians hede Guld,
Let som et Kid, men fast og fyldig,
Koket og from og lunefuld.

— Saa kom jeg just forbi imorges.
Der knæled En ved Korsets Fod.
Ved hendes Side, fyldt til Randen,
En mægtig Kurv med Blomster stod.

Hun hørte mine Skridt paa Vejen
Og løfted Blikket et Sekund:
Et gammelt, hærget, rynket Ansigt
Med Spor af Sult og andet ondt!

Men fra de store, sorte Øjne,
Dybt under Brynets skarpe Kant,
Der lyste som en Sejersflamme,
Et Sjælelyn, der kom og svandt.

Jeg gik forbi med bøjet Hoved,
Beskæmmet halvt og tankefuld. —
Over de friske Foraarsblomster
Laa Morgensolens lyse Guld.
</body>
</poem>

<poem id="rosenbergpa2018022529">
<head>
    <title>Aften ved Søen</title>
    <subtitle>Riva. Juni.</subtitle>
    <firstline>Den lune Sydens Nat</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 73-74.</note>
    </notes>
    <quality>korrektur1,kilde,side</quality>
</head>
<body>
Den lune Sydens Nat,
Der kommer sort og brat,
Har slukket Gardasøens dybe Blaanen.
Og over Monte Baldos lave Krat
Fremsejler klar og fuld og gylden Maanen.

Fra Sarcas tause Dal
Gaar Brisen let og sval
Hen over Søens næppe kruste Flade.
Bagved mig fløjter der en Nattergal,
Skjult af Platanens brede, mørke Blade.

Fra Bjergets blygraa Hang
Der bæres hid som Klang:
Nu høres tydelig Guitarens Skratten!
Saa blandes alt med Aftenvindens Sang —
Det er, som toned selve Sommernatten.

Lig Sølv i Maanens Skær
Lyser de høje Træ’r;
Ildorme glimte lavt, hvor Skyggen ruger.
Jeg mærker Balsampoplens Duft især,
Og Rusen ind i dybe Drag jeg suger.

Ak, om i Versets Fald
Som i et klart Krystal
Jeg kunde denne Aftens Stemning sænke!
— Lyksalig han, som fik det skønne Kald
Et evigt Liv det korte Nu at skænke!
</body>
</poem>

<poem id="rosenbergpa2018022530">
<head>
    <title>Serenade</title>
    <subtitle>Verona</subtitle>
    <firstline>Madonna! Nattens Vinger</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 75-76.</note>
    </notes>
    <quality>korrektur1,kilde,side</quality>
</head>
<body>
Madonna! Nattens Vinger
Sænker sig over Jord.
Fra Blomst og fra Blade klinger
Mystisk et Aandekor..
En Hymne er det, som stiger,
En Gud, der aabner sin Favn,
En Gaade, der skælver og higer, —
Elskov er Gaadens Navn!

Madonna, al min Tanke
Sænker sig ømt i din.
Jeg gætter din Væxt, den ranke,
Under det bløde Lin.
En Ildflod mellem os strømmer,
Et Væld af Jubel og Savn,
En Drøm, som vi sammen drømmer,
Elskov er Drømmens Navn!

Madonna, lad dens Længsel
Sænke sig i dit Sind!
Da sprænges Baand og Fængsel
Let som et Silkespind!
Et Solvæld over os flyder,
Et Tempel tænder sin Baun,
Et Rige, hvor Frihed byder, —
Elskov er Rigets Navn!
</body>
</poem>

<poem id="rosenbergpa2018022531">
<head>
    <title>Blomster</title>
    <subtitle>Haarlem. April.</subtitle>
    <firstline>I Blomster, som rundt mellem grønne Straa</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 77.</note>
    </notes>
    <quality>korrektur1,kilde,side</quality>
</head>
<body>
I Blomster, som rundt mellem grønne Straa
Luer mit Øje i Møde!
Hvor fik I de Farver, hvide og blaa,
Guldgule og flammende røde?

  ,,Vi suger dem op af den lune Jord
  I Nætter og vaarlyse Dage.
  Den gav os vor Næring; vort brogede Flor
  Er Takken, vi giver tilbage.''

Men Jorden er dyndet og mørk og graa,
Dens Safter dorske og døde.
Hvordan kan af <i>den</i> I de Farver faa,
Som straale og funkle og gløde?

  ,,Vi bruger dens Safter, saa godt vi kan,
  Naar Himlen for Sol vil sørge.
  — Og er du en Digter, saa ved du hvordan
  Og har ikke nødig at spørge.''
</body>
</poem>

<poem id="rosenbergpa2018022532">
<head>
    <title>Kunsten</title>
    <subtitle>Alhambra. Maj.</subtitle>
    <firstline>Regnbuen er jeg; Solen er min Fader</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 78.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
,,Regnbuen er jeg; Solen er min Fader''.<note>* Arabisk Indskrift i Alhambra.</note>
Mit brogede Spil er kun den brudte Glans
Fra spredte Guldax af hans Straalekrans,
Skumstænk og Perler fra hans Lys-kaskader.

Thi Verdenslysets Fylde er kun hans.
Han er den evige, som ej aflader.
Jeg skifter stadig; mine Farverader
Fødes og dør i flygtig Ætherdans.

Min Moder er den milde, lune Regn;
Den hører Jorden til og smykker Landet
Med Blomster og med Grønt fra Egn til Egn.

Af Sol og Taarer er mit Væsen dannet,
Og jeg blev sat i Skyen som et Tegn,
At Jorden mer ej er af Gud forbandet.
</body>
</poem>

<poem id="rosenbergpa2018022533">
<head>
    <title>Venus fra Milo</title>
    <subtitle>Paris. Maj.</subtitle>
    <firstline>Skønheden selv, Anadyomené</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 80-81.</note>
    </notes>
    <quality>korrektur1,kilde,side</quality>
</head>
<body>
I.

Skønheden selv, Anadyomené,
Som sejersikkert over Verden sender
Det lyse Stjerneblik, hvis Magt hun kjender,
Funden i — o, hvor sært, at sligt kan ske!

Med skidden Haand en melisk Bonde vender
Den rygende Gødning paa sin Jordlod. Se!
Da skinner der en Skulder, hvid som Sne ...
Gudinden i en Mødding! Ja, — det hænder!

Men sjeldent! Vor Tid har en artig Skok
Af Møddinger. Man graver. Og man finder ...
Hør Raabet fra den blege Kjenderflok:

,,Fin, fornem Kunst! Det dufter! Og det skinner!''
— Ak, Møddingen, Godtfolk! er ikke nok.
I <i>hver</i> en Mødding findes ej Gudinder.


II.

Man hentede Gudinden til Paris
Paa et Fregatskib af den franske Flaade.
Saa restaurered man den fagre Gaade,
men let og læmpeligt, naturligvis.

Og gav den Plads, den bedste, man formaa’de;
Dèr straaler hun, trods Armenes Forlis,
Et Maal for hver en Skønhedselskers Pris,
Der takker Kunstens Gud for denne Naade.

Restauration er ikke Hvermands Sag.
Men mærk dig ét, min Ven, en Smaating kun!
De Franske, véd du nok, har megen Smag.

Gudinden tog de med, Møddingen ikke.
<i>Fandt</i> du Gudinden, frem da med dit Fund!
Møddingen maa du gjerne lade ligge.
</body>
</poem>

<poem id="rosenbergpa2018022534">
<head>
    <title>Escorial</title>
    <subtitle>Madrid. Maj.</subtitle>
    <firstline>Alt her omkring er øde, stort, bedrøvet</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 82.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Alt her omkring er øde, stort, bedrøvet,
Synskredsen, Minderne om Død og Krig.
Naturen selv er som et Jættelig,
En træløs Ørk, i tørre Sprækker kløvet.

Der synger ingen Fugle under Løvet.
Fjernt høres kun en enkelt Rovfugls Skrig.
Lavt trækker Vestens Sky en sortbrun Flig.
Spredt mellem Sten staar Græsset stivt og støvet.

Her rejste Filip, flittig og ihærdig,
En Kæmpefæstning om en Marterpæl
Og sled i tyve Aar, til den blev færdig.

Her risted han sit Valgsprog: ,,Skælv og knæl!''
Og valgte denne Borg, en Kæmpe værdig,
Til Gravsted for sin snævre Dværgesjæl.
</body>
</poem>

<poem id="rosenbergpa2018022535">
<head>
    <title>Gibraltar</title>
    <subtitle>Gibraltar. Juni.</subtitle>
    <firstline>De grønne Bølger syder ind om Klippen</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 83-88.</note>
    </notes>
    <quality>korrektur1,kilde,side</quality>
</head>
<body>
De grønne Bølger syder ind om Klippen,
Mens længer ude Middelhavets Flade
For Øjet taber sig i lilla Dis.
Bjerglinjen dér i Nord er Spaniens Kyst,
Og, som et Drømmesyn, af Feber avlet,
Anes i Em af Middagslys og Hede
Afrikas stejle Højderyg i Syd.

Europas Sydspids! hvasse, rødgraa Skær,
Som peger frem mod Ørkenlandets Strande,
Øde og goldt som de, Gibraltar, ve!
Mer Blod har flydt for dine Stenrevs Skyld
End for den frodigste af Jordens Dale.

I Klippens Revner gror den stride Kaktus
Med broddede Blade, formede som Sværd;
Blodrøde Valmuer gløder hist og her
Lig aabne Vunder nedad Bjergets Side.
Hvad gav dem denne dybe,, dystre Lød?

Taarer og Blod! Du har ej anden Saga.
Gang efter Gang, fra Tarik steg i Land
Og gav dig Navn, blev dine Skrænter vandet
Med disse Safters kostelige Dug.

Hvorfor? Hvorfor? Hvad er dit Værd? Fortæl!

Din stormforvitrede, solbrændte Kalksten,
Der langsomt smuldrer og med smalle Striber
Bedækker sig, som med en dunkel Skrift,
Bærer jo ingen Frugt, undtagen den,
Der stundom modnes paa den grimme Kaktus
Og giver en Flok vilde Aber Føde.

Dit Indre gjemmer ingen sjeldne Skatte,
Ej Erts og gyldent Malm, ej ædle Stene.
Og ingen mindeviet Helligdom
— Som i Jerusalem hin dyre Muld,
Hvor Kristus hviler — gjør dit øde Rev
Til Maal for Ridderhæres Kappestrid.
Og dog blev næppe Graven hist i Østen
Med større Iver stormet og forsvaret
End denne Plet, der ej har andre Minder
End Remsen paa de Mænd, hvis Blod den drak.

Du gjør ej nogen Sjæl paa Jorden Gavn.
<i>Men du kan gjøre Millioner Skade!</i>
<i>Det</i> gi’r din Stenvæg Diamantens Værd.
Du er en pansret Klo, der knuger gramt
Nøglen til Middelhavets rige Kyster,
En Daggert-Od, som Frygt og Had har hamret!

Europas Kristne jog den brune Maurer
Tilbage over Strædet. Mahoms Lære,
Der byder sin Discipel Vold og Drab
Mod Folk af anden Sæd, har maattet vige
For Korsets og for Kjærlighedens Tro.
Naar Maureren nu fra Marokkos Kyst
Ser mod sit fordums Hjem, mod Andalusien,
Møder hans Blik, i Taagesløret hyllet
Gibraltars Tvillingtop med Fæstnings kronen;
Og styrer han Felukken under Klippen,
Peger Kanonens Rør imod hans Stavn.
Da, tænker jeg, han stryger sig om Skægget
Og haanler, mens de sorte Øjne gnistrer
Omkap med Solens Spil i Vandets Spejl:
,,Korsets og Kjærlighedens Tro har sejret!''

— Hvad skriger Maagen paa de lave Skær
Forude dèr, hvor Klippens Bryst sig sænker?
Hvad mumler Bølgen, mens i rastløs Skummen
Den huler Fjeldets Fod og risler hvid
Over de flade Sten, som er dets Skamler?

,,Haab ej! Haab ej!'' er Maagens Skrig i Blæsten.
Og i mit Indre toner som et Ekko:
,,Hvad Jorden var, vil den bestandig vorde.
Uret og Ondskab, broderlig forenet
Med Graadighed og Dumhed, skal nok kalde
Dæmonerne til Aibejd, hvis de sover.
Haab ej! Haab ej! Forgæves Kamp og Møje!''

Dog stadig høres gjennem Blæstens Stød,
Dyb, som en Undertone, Søens Brusen.
Den salte Bølge bliver aldrig træt;
Den slider Klippen sønder, Fnug for Fnug,
Og naar sit Maal igjennem Seklers Skriden.

Maaske den Dag er nær, da Klippen styrter,
Fordommenes og Daarskabs Sten  befæstning;
Da Jordens Sønner med Forundring ser,
Hvor lidet det var værd, som skilte dem.
Som da man gravede Sankt Gotthards Tunnel,
Og Mænd fra begge Sider, Aar igjennem,
Italiener her og Tysker hist,
Hugged sig Vej i Bjærget Fod for Fod,
- Som da tilsidst en Dag Stenvæggen bristed,
Og Hænder mødtes, Øjne fandt hinanden,
Og Sejersglæde fyldte alle Hjærter,
Saadan skal <i>da</i> de skilte Stammer samles
Til enig Daad for Menneskehedens Sag.

Da skal maaske Gibraltars Klippe vises
Med smuldrende Rester af sin Fæstningskrone
Som Minde om en raa, barbarisk Tid
Og vække Undren, parret vel med Smil,
Naar fra Pakettens Dæk Turisten spejder
Mod Andalusiens Strande. Og som Sagn
Det klinger da for bedre Slægters Øre,
At dette øde, golde Stenrev hist
Har kostet Mandeblod og Kvindetaarer.
</body>
</poem>

</content>
</section>

<section>
<head>
    <title>IV</title>
</head>
<content>

<poem id="rosenbergpa2018022536">
<head>
    <title>Vox populi</title>
    <firstline>Da Jøderne om Guldkalvsaltret dansed</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 91.</note>
    </notes>
    <quality>korrektur1,kilde,side</quality>
</head>
<body>
Da Jøderne om Guldkalvsaltret dansed,
Og Moses ene stod som Herrens Tolk,
Da hylded Mængdens Røst den døde Afgud;
Men hvor var <i>Folket</i>, Guds udvalgte Folk?

Ej var det dem, der dansede om Kalven,
Skøndt Flertalsmagten var de, det er sandt.
Nej, <i>Folket</i>, det var ham, der stod alene,
Men i hvem <i>Folkets</i> Aand sin Talsmand fandt.
</body>
</poem>

<poem id="rosenbergpa2018022537">
<head>
    <title>Bøger</title>
    <firstline>Bøger! Bøger! nye Bøger!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 92.</note>
    </notes>
    <quality>korrektur1,kilde,side</quality>
</head>
<body>
Bøger! Bøger! nye Bøger!
Døde Tanker, sat paa Naale!
O, hvor sjeldent, — mer end sjeldent,
Hjerteblodets Springvandsstraale!

Gamle vise Sagn beretter:
Hvor en Kirkeborg skal laves,
Dèr maa først i Kirkegrunden
Noget <i>levende</i> begraves.

Hvem af disse Arkitekter
Bragte Ofret, som han maatte?
Hvis du graver efter, finder
Højest du en selvdød Rotte.
</body>
</poem>

<poem id="rosenbergpa2018022538">
<head>
    <title>Til de Døde!</title>
    <firstline>Tak ske Jer, I store Døde!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 93-94.</note>
    </notes>
    <quality>korrektur1,kilde,side</quality>
</head>
<body>
Tak ske Jer, I store Døde!
Som gav vor plebejiske Jord
Dens Adelsmærke og Hædersplads
I Klodernes evige Kor!
I Flammerne fra Eders Esser
Smeltes end Livet om;
I Farver, Former og Toner
Skriver I Slægternes Dom.

Thi hine talløse Daarer
— Tolv Stykker paa hvert Dusin
Vel er det dem, der regjerer
I hver en given Termin;
Men gjennem de evige Haller,
Hvor Tidernes Genius bor,
Høres kun Vingesuset
Af <i>Eders</i> mægtige Ord.

O, lær mit Øre at sløves
For Nuets gøglende Raab!
Og lær min Tanke at løves
Med et uvisneligt Haab!
Lær mig at vandre trøstig,
Muntret af Æslernes Skraal
Og næret af Eders Rigdom,
Min Gang mod det evige Maal!
</body>
</poem>

<poem id="rosenbergpa2018022539">
<head>
    <title>Diplom</title>
    <firstline>Jeg har ikke attraa’t Ordner eller ydre Distinktioner</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 95-96.</note>
    </notes>
    <keywords>grillparzer,hebbel,gutzkow,byron,shelley,balzac</keywords>
    <quality>korrektur1,kilde,side</quality>
</head>
<body>
Jeg har ikke attraa’t Ordner eller ydre Distinktioner,
De har aldrig været med i de Drømme, jeg har drømt;
Naar som Dreng jeg sang om Hæder, var det aldrig den, der toner
Fra det skraldende Orkester, der gjør Dagens Helt berømt.

Og dog fik jeg mig en Orden, som jeg ikke har begæret,
Og jeg fik den for det Bedste, jeg i mit Liv har gjort;
Og jeg tilstaar ganske ærligt, at jeg føler mig beæret
Langt mer, end jeg fortjener, — hvad nu ikke siger stort.

Jeg er nemlig blevet haanet, rakket til, forfulgt og hadet
Af den Bande, for hvis Angreb kun den Lumpne helt gaar fri;
Og saa grundig har man svinet mig til i Pøbelbladet,
At jeg næsten kunde fristes til at tro mig et Geni.

Naa, jeg véd, det er jeg ikke. Man <i>behøver</i> ej at være
Genial, for at staa i de Forfulgtes Kompagni;
Det er sommetider nok, at man er en Mand af Ære,
For at vække pr. Instinkt den Art Paks Antipathi.

Men det Minde vil jeg gjemme fra mit Liv ind i det næste
Som en Art af Krigsmedalje, som min Hæder, Løn og Tak:
At jeg <i>én Gang</i> dog i Livet var i Selskab med de Bedste,
Med <i>Grillparzer</i>, <i>Hebbel</i>, <i>Gutzkow</i>, <i>Byron</i>, <i>Shelley</i> og <i>Balzac</i>.
</body>
</poem>

<poem id="rosenbergpa2018022540">
<head>
    <title>Resignation</title>
    <firstline>Da jeg var meget ung, da tro’de</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 97-98.</note>
    </notes>
    <quality>korrektur1,kilde,side</quality>
</head>
<body>
Da jeg var meget ung, da tro’de
Jeg, Gud var en human Monark,
Der styred Livet paa vor Klode
Som Noah Livet i sin Ark.

Han bo’de lunt i Paradiset,
Lig Kongen paa det høje Slot,
Og slog de stygge Folk med Riset
Og gav de rare Sukkergodt.

Jeg voxed til og saa med Smerte
Min Barnevisdoms Nederlag.
Da kogte Harmen i mit Hjerte,
Og Haanden knytted sig til Slag.

Den Løgn og Uret, som husered,
Den skulde hugges ned, min Tro!
Jeg vilde forme Verdensleret
Begejstret med min spinkle Kno.

Jeg vilde være selv Vorherre
Og skabe Lys for Sandheds Sag.
Men — det blev værre kun og værre,
Trods al Begejstring, Dag for Dag.

Hvor tit end Sandheds Vams blev lappet,
Den var dog stadig lige slem.
Fik Løgnens Orm et Hoved kappet,
Strax voxed to og flere frem.

Nu har jeg valgt et andet Stade;
Dèr bli’r jeg sagtens til min Grav;
Og skøndt jeg bliver ved at hade,
Jeg venter mig ej stort deraf.

Jeg tages ikke mer ved Næsen;
Hvad ,,Tidens Røst'' er værd, jeg véd.
Nu ser jeg i det hele Væsen
Et Kursus i Taalmodighed,

Og tænker mig: Forbryderklanen,
Som snyder frækt og holder Hus,
Den hører vel til Verdensplanen
Som Slanger, Krybdyr, Skab og Lus.
</body>
</poem>

<poem id="rosenbergpa2018022541">
<head>
    <title>De gamle Dage</title>
    <firstline>Ser du hine Sten paa Bakken</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 99-100.</note>
    </notes>
    <quality>korrektur1,kilde,side</quality>
</head>
<body>
Ser du hine Sten paa Bakken,
Dækket halvt af Brombærranker?
Hvergang jeg faar Øje paa dem,
Fyldes jeg af glade Tanker.

En Historiker har sagt mig,
De er fra Kong Abels Dage.
Dèr paa Bakken stod hans Kongsgaard;
Kun de Sten er nu tilbage.

Samme lærde Mand forsikrer,
Han har læst i gamle Skrifter,
At Kong Abels Tid var mere
Stor i Løgn end i Bedrifter.

Det at du’ til et og andet
Hjalp i hine Tider ikke.
Alt kom an paa, at man hørte
Til en ækel, fedtet Klike.

Dens Kumpaner snød og plyndred
Frækt til Fordel for hinanden.
Landets Ære, Landets Velfærd
Var en Stud, man slog for Panden.

Alle kjendte deres Streger,
Ingen turde mod dem fægte;
Prøved nogen, blev han bagfra
Stukket ned af deres Knægte.

Saadan stønned hele Danmark
Under en Camorras Svøber.
Mynt og Maal og Vægt forfalsket!
Spot for Sælger, som for Køber!

Rigets Blodomløb forgiftet
Med en Sot, der hæsligt yngler,
Af en lille Flok, hvis Styrke
Kun var den, at de var Slyngler!

— O, hvor herligt at betænke:
Saadan leved vore Fædre.
Gud ske Lov, at <i>vi</i> nu har det
Saa utrolig meget bedre!!
</body>
</poem>

<poem id="rosenbergpa2018022542">
<head>
    <title>Holger Danske</title>
    <firstline>Vor Folkeaands Symbol, hvis Drapa klinger</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 101-102.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Vor Folkeaands Symbol, hvis Drapa klinger
End over Danmarks Land paa hver en Kant
I Rytmer, Sorøs Digtergubbe bandt,
Mens han Guldharpen slog med øvet Finger!

Med aaben Pande, uden Pral og Tant,
Ildhugens Ørn paa Hjelm med spilte Vinger,
Med Kors paa Bryst, med Skjold, hvor Løver springer, —
Ja, Landsmand! Billedet er smukt og sandt!

Men ogsaa <i>det</i> er jo symbolsk, min Kjære:
Han <i>sover</i> hist, med Skægget langt og tykt,
Og vaagner først, naar der er Nød paa Færde.

Mens Løgn og Frækhed stinker mod os stygt,
Tænker jeg tit, hvor godt det vilde være,
Om Holger sov <i>til daglig</i> mindre trygt.
</body>
</poem>

<poem id="rosenbergpa2018022543">
<head>
    <title>Rollefordeling</title>
    <firstline>Ondskab og Dumhed mødtes paa en Vej</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 103.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Ondskab og Dumhed mødtes paa en Vej.
,,Vær hilset,'' sagde Ondskab, ,,Søster kjære!
Jeg ser, vi gjør vort fælles Ophav Ære
Og bliver federe daglig, du og jeg!

Hvad, om vi fulgtes ad? Vi kunde være
Hinanden vist til Nytte. Tror du ej?
Jeg tænker; hvis du ikke siger Nej,
At jeg af dig, som du af mig, kan lære.''

Saa fulgtes de. Men Ondskabs bedste Slag
Opnaa’de Dumhed stadig at spolere.
Da raabte Kammeraten vred en Dag:

,,For Fanden, lad mig ene manøvrere!''
,,Men hvad skal jeg saa?'' spurgte Dumhed spag.
,,Du,'' svared Ondskab, ,,skal kun <i>applaudere</i>.''
</body>
</poem>

<poem id="rosenbergpa2018022544">
<head>
    <title>Dekorativ!</title>
    <firstline>Dekorativ! — Ja, det er Kammertonen</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 104.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
,,Dekorativ!'' — Ja, det er Kammertonen,
Hvorpaa der synges skal i disse Dage.
Gaar det med Aandens Kræfter først tilbage,
Saa vaagner Sansen for — Dekorationen.

,,Dekorativt!'' — Deri kan <i>Alle</i> snage.
Selv Knaldreporteren og Middagsjonen
Ser i en Ruf — aa, hvor det klæ’r Personen! —
Hvad man i sligt skal vælge eller vrage.

Se, <i>derfor</i> blev vor Nutidsdigtning ikke
Et Storværk, men en Kasse, storeslem,
Behængt med Nips, der kan i Øjne stikke.

Og ,,Publikum'' begejstret møder frem,
Trukket ved Næsen af den samme Klike,
Der gjennemlyver Alting i vort Hjem.
</body>
</poem>

<poem id="rosenbergpa2018022545">
<head>
    <title>Aa, hvor Verden dog er skøn!</title>
    <firstline>Aa, hvor Verden dog er skøn!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 105-106.</note>
    </notes>
    <quality>korrektur1,kilde,side</quality>
</head>
<body>
,,Aa, hvor Verden dog er skøn!'' —
Ingen Sag i Stigningstiden,
Varm og blussende mod Striden,
Næsten vis paa Sejrens Løn,
Uden Tvang og uden Tynge
Jublende i Sky at synge:
,,Aa, hvor Verden dog er skøn'.''

Men naar efter Nederlaget
Sjælesyg du staar paa Vraget
Af din Undoms Drømmebaad;
Naar du, skuffet og bedraget,
Hjertet tungt og Kinden vaad,
Ser den Flok, der svor til Flaget,
Flygte taus og bleg fra Slaget
Uden Mod og uden Daad;
Naar den bitre Vanmagtssmerte
Fylder isnende dit Hjerte, —
Bed da, Mand, en modig Bøn:

At du, trods de onde Dage,
Uden Bitterhed og Klage,
Uden Krav om Bod og Løn,
Mens du ser dig stolt tilbage,
Moden, mandig kan gjentage:
,,Aa, hvor Verden <i>dog</i> er skøn!
</body>
</poem>

<poem id="rosenbergpa2018022546">
<head>
    <title>Maxime</title>
    <firstline>Uretfærdighed og Løgn</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 107.</note>
    </notes>
    <quality>korrektur1,kilde,side</quality>
</head>
<body>
Uretfærdighed og Løgn
Varer kun et stakket Døgn;
Men da Tid bestaar af Døgne,
Og der gives tusend Løgne
Med utallig mange Sider,
Hersker Løgnen — alletider!
</body>
</poem>

<poem id="rosenbergpa2018022547">
<head>
    <title>Legende</title>
    <firstline>Dengang Vorherre havde skabt</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 108-110.</note>
    </notes>
    <quality>korrektur1,kilde,side</quality>
</head>
<body>
Dengang Vorherre havde skabt
Den rare Jord med Stort og Smaat,
Da saa han paa sit unge Værk
Og fandt det Hele saare godt.
Men som ved Aftentid han gik
En Tur i Eden efter Skik,
Kom Djævlen selvbestalter
Og præsentered ,,en Kritik''
Paa fire lange Spalter.

Først fandt han i en Oversigt
Ideen lovlig pretentiøs,
Begrundelsen ret mangelfuld,
Kompositionen endeløs.
Expositionen virked galt
Og delvis uoriginalt,
Ensemblet var kaotisk,
Og Løvens Udtryk var brutalt,
Og Faarets idiotisk.

Der sporedes i Værkets Gang
En trættende Monotoni.
Forfatteren gjentog sig selv
Og var for Plathed ikke fri.
I Solnedgangens Lys man saa
En Knaldeffekt, banal og raa,
Massiv som bare Fanden;
Og Skovens Grønt og Himlens Blaa
Stod rædsomt til hinanden.

Vorherre smiled. ,,Din Idé
Har vist en Fremtid, kloge Ven.
Den smager af sin Mesters Aand,
Er klog og kold og gold som den;
Den hinker skæv og lam og krum.
Men — bliv ej vred! — en Smule dum
Mig synes dog din Iver;
Du har jo intet <i>Publikum</i>,
Som <i>tror</i> paa, hvad du skriver.''

,,Vel!'' tænkte Djævlen. I en Fart
Han søgte Adam, Eva op.
Ved Kundskabstræet stod de just
Og kigged mod dets grønne Top.
De to naive Sjæle fandt
Hans Vid og Skarpsyn højst pikant:
    O Vink om, hvad der venter! —
Den første Recensent iblandt
De første Abonnenter!

— Vorherres Smil! Du glade Smil,
Som skinned paa hans Skaberværk!
Skin til Enhver, som skaber end,
Og gjør hans Tanke glad og stærk.
Fortæl ham, naar hans Mod bli’r slapt,
Naar Pressen raaber, han har tabt
Humøret og Forstanden:
At Jorden har Vorherre skabt,
,,Kritiken'' — skabte Fanden!
</body>
</poem>

<poem id="rosenbergpa2018022548">
<head>
    <title>Variationer over et kjendt Thema</title>
    <firstline>Kammerater, om vi kunde, om vilde slaa os sammen</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 111-113.</note>
    </notes>
    <quality>korrektur1,kilde,side</quality>
</head>
<body>
Kammerater, om vi kunde, om vilde slaa os sammen,
Hvilken Fryd det vilde blive, hvilken Herlighed og Gammen!
Og vort Feltraab skulde lyde til vort gamle Danmarks Held:
  ,,Gaa paa Landevejen ud, slaa ihjel!''

Disse fede, fede Fraser, som har travlt paa alle Veje
Med at stjæle os,vort Selvsyn, vore Hjerners bedste Eje,
Uh, de yngler som Kaniner, — men tag fat alligevel:
  Gaa paa Landevejen ud, slaa ihjel!

Snobberiets dumme Frøkor, som bestandig la’r sig høre,
Det som kvækker i et Køre, til det svimler for Ens Øre,
Det forvrøvler os vort Liv; derfor, Venner, med Appel:
  Gaa paa Landevejen ud, slaa ihjel!

Og den Raaheds Køterbande, som med Tungen ud af Halsen
Vræler op og tror sig kaldet til at føre an i Valsen,
Hvorfor finder vi os længer i dens frække Smæld og Spræld?
  Gaa paa Landevejen ud, slaa ihjel!

Og Misundelsens væmmelige Eddersnog, den klamme,
Den, som sniger sig i Skyggen, hvor den er saa svær at ramme,
Giv den Døden, før dens Giftbrod har gjort hver en Sjæl til Træl!
  Gaa paa Landevejen ud, slaa ihjel!

Og saa Dømmesygens kritiske Ulve, som har Huler
Rundt omkring i Landets Kroge, hvor de ligger lumsk og skuler,
Lad dem dømmes, som de dømmer! Gjør dem ærlig Ret og Skjel!
  Gaa paa Landevejen ud, slaa ihjel!

Kammerater! Disse Udyr kan I møde allevegne
Paa de brede Altarveje, rundt i alle danske Egne.
Derfor rask! Vi holder sammen. Op til gamle Danmarks Held!
  Gaa paa Landevejen ud, slaa ihjel!
</body>
</poem>

<section level="3">
<head>
    <title>Profiler</title>
</head>
<content>

<poem id="rosenbergpa2018022549">
<head>
    <title>Den Frigjorte</title>
    <toctitle><num>I.</num>Den Frigjorte</toctitle>
    <firstline>Et Barneansigt, net, men uden Træk</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 114.</note>
    </notes>
    <quality>korrektur1,kilde,side</quality>
</head>
<body>
Et Barneansigt, net, men uden Træk;
Skyklapper over idret, lig Merode;
En Babydragt, der hænger som en Sæk —
— At trodse Moden er den sidste Mode.

I Skuffen hjemme har hun sin Roman,
Der nys for tolvte Gang har skiftet Titel,
Med Motto, men for Tiden uden Plan,
Da hun vil ,,leve sig'' til hvert Kapitel.

Saa spejder hun da spændt i Livet ind
Med Næsen overlegen-overrasket.
<i>Et</i> Spørgsmaal gløder dybt i hendes Sind:
,,Hvor hurtigt kan man faa sin Sjæl forjasket?''
</body>
</poem>

<poem id="rosenbergpa2018022550">
<head>
    <title>Den Lyriske</title>
    <toctitle><num>II.</num>Den Lyriske</toctitle>
    <firstline>I Danmark, Smørrets gule, gyldne Land</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 115.</note>
    </notes>
    <quality>korrektur1,kilde,side</quality>
</head>
<body>
I Danmark, Smørrets gule, gyldne Land,
Dèr trives denne Type af Geniet,
Hvis Fantasi, hvis Villie og Forstand
Har laant sit Præg hos Andelsmejeriet.

Et Stemnings-skvulp, en Aforisme-tot
Af sytten Livsanskuelser om Ugen,
Oplevelser og Indfald, stort og smaat,
Alt hældes uafsiet i Centrifugen.

Saa gaar Maskineriet Døgn paa Døgn
Og gi’r, naar Konjunkturerne ej svigte,
I Aars-udbytte tyve Lispund Løgn
Og saa, som Biprodukt, et Kvartpund Digte.
</body>
</poem>

<poem id="rosenbergpa2018022551">
<head>
    <title>Den Kritiske</title>
    <toctitle><num>III.</num>Den Kritiske</toctitle>
    <firstline>En lille, arrig Fyr med vissen Sjæl</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 115-116.</note>
    </notes>
    <quality>korrektur1,kilde,side</quality>
</head>
<body>
En lille, arrig Fyr med vissen Sjæl
Og Bukkeøjne, graa, med røde Rande,
Samt Rottetænder, Teinten grøn og fæl,
Og Huden rynket som en Nyfødts Pande.

En indeklemt Ærgjerrighed, hvis Brand
Har ædt ham hul og kræftbetændt hans
Indre Og gjort ham galdesyg mod hver en Mand,
For hvem han selv maa føle sig den mindre.

Et ormædt, halvt udgaaet Upastræ,
En Nældebusk, som stinker og kan brænde! —
Han gjør en Del Fortræd i Ny og Næ
Og kaldes: ,,en af vore første Penne.''
</body>
</poem>

<poem id="rosenbergpa2018022552">
<head>
    <title>Den upartiske</title>
    <toctitle><num>IV.</num>Den upartiske</toctitle>
    <firstline>I denne blindt-fanatisk vilde Tid</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 116-117.</note>
    </notes>
    <quality>korrektur1,kilde,side</quality>
</head>
<body>
I denne blindt-fanatisk vilde Tid
har <i>han</i> sig valgt det sindig-upartiske.
Hans Mægling er parat i hver en Strid,
Og hans <i>officia bona</i> altid friske.

Der gives ingen Sag, saa nedrig slet,
At han ej finder <i>noget</i>, man bør prise,
Og ingen soleklar, gedigen Ret,
Hvis Pletter ikke han kan forevise.

<i>En</i> Gjenstand véd han kun, helt uden Brøst;
En Glorie ser han om dens Hoved spille.
Den er i denne Jammerdal hans Trøst.
Dog dermed tier han, beskedent, stille.
</body>
</poem>

<poem id="rosenbergpa2018022553">
<head>
    <title>Den fortjente</title>
    <toctitle><num>V.</num>Den fortjente</toctitle>
    <firstline>Han er en stor, en højt benaadet Mand</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 117-118.</note>
    </notes>
    <quality>korrektur1,kilde,side</quality>
</head>
<body>
Han er en stor, en højt benaadet Mand.
Omkring ham tæt Beundrerne sig trænge.
Han nævnes som en Hæder for sin Stand.
Og paa hans Bryst diverse Ordner hænge.

Med Sympathi man nævner denne Mand
Trindt om i Danmarks dejligst Vang og Vænge,
Og gæster han en By langs salten Strand,
Slaar Byens Skjalde strax de gyldne Strenge.

Kortsagt: han elskes af det hele Land,
Som ønsker, han maa leve godt og længe.
Hvad,har han virket, denne sjeldne Mand?
— Jo, han har tjent en Masse, Masse Penge.
</body>
</poem>

<poem id="rosenbergpa2018022554">
<head>
    <title>Den humane</title>
    <toctitle><num>VI.</num>Den humane</toctitle>
    <firstline>O ædle Mand, du kan umuligt nænne</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 118.</note>
    </notes>
    <quality>korrektur1,kilde,side</quality>
</head>
<body>
O ædle Mand, du kan umuligt nænne
At tro, der gives Slyngler her paa Jord.
Naar daglig Ret og Sandhed de forvende,
Saa ,,tror de sikkert selv paa deres Ord.''

Af ,,Meninger'' der gi’s jo hele Masser.
En fejl Formening er jo ingen Skam.
— Og det er vel tilfældigt, naar den
passer Saa godt i Bandens helt private Kram?

O ædle Mand! Gid snarlig En af Troppen
Maa bravt dig muntre i dit Ansigts Sved
Og ikke levne dig mer Sul paa Kroppen,
End der behøves til en ærlig Ed!
</body>
</poem>

<poem id="rosenbergpa2018022555">
<head>
    <title>Den fornærmede</title>
    <toctitle><num>VII.</num>Den fornærmede</toctitle>
    <firstline>En Buldog-type med en gnaven Mund</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 119.</note>
    </notes>
    <quality>korrektur1,kilde,side</quality>
</head>
<body>
En Buldog-type med en gnaven Mund
Og vandblaa Øjne, der <i>vil</i> være strenge.
Han tror sig stadig krænket, uden Grund,
Men gjemmer sjelden paa sin Harme længe.

Han vejrer Spottere i Øst og Vest,
Der vil ham ondt og støder ham paa Ærmet,
Og selv naar hans Humør er allerbedst,
Er dog hans Mine permanent fornærmet.

Han finder ej Fæhovedernes Stand
Paaskønnet nok og vel nok situeret. —
Den Sorg er hertillands, min gode Mand,
Dog mildest talt en Smule malplaceret.
</body>
</poem>

<poem id="rosenbergpa2018022556">
<head>
    <title>Den ,,Radikale''</title>
    <toctitle><num>VIII.</num>Den ,,Radikale''</toctitle>
    <firstline>Maskinen hamred løs i hidsigt Trit</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 119-120.</note>
    </notes>
    <quality>korrektur1,kilde,side</quality>
</head>
<body>
Maskinen hamred løs i hidsigt Trit.
Paa Sædet overfor mig i Kupéen
Sad der en flæsket Fyr i graa Habit,
Som smasked, røg og glo’de ud paa Sneen.

Hvert Øje var en Prik i Fedtets Skjul;
Derunder svulmed frodigt, glat barberet,
De ørkenflade Kæbers Hængesul,
Af hektisk røde Klatter marmoreret.

Et vældigt Merskumsrør med Handsketut
Sad i hans venstre Flab; de fede Fingre
Drejed’ det kærligt ved hvert femte Sut
Og lod paa Maven Guldurkæden klingre.

Og denne skjoldede, forædte Knægt,
Som sidder fedt og flot og godt ved Fadet, —
— Min Nabo nævned ham med dyb Respekt
Som Redaktør <i>en chef</i> af ,,Forstadsbladet''

<i>Ham</i> skal — pas paa, nu kniber det, min Bedste! —
Ham skal du <i>elske!</i> — Svinet er din Næste!
</body>
</poem>

</content>
</section> <!-- Profiler -->

<poem id="rosenbergpa2018022557">
<head>
    <title>Redningsløs</title>
    <firstline>Du sukker, unge Mand, saa det kan høres</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 121-122.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Du sukker, unge Mand, saa det kan høres,
Gjemt i Kupeens Hjørne inderst inde.
Hvad fejler dig? Er det et bittert Minde?
Bryg Lægedom af Giften! Det kan gjøres.

Sværmer du haabløst for en dejlig Kvinde?
Hold ud, min Ven, saa vil tilsidst hun røres!
Er du ærgjerrig? Før, imens du føres!
Ad den Vej naar du sikkert Magtens Tinde.

Tørster du efter Glæde? Drik! Du kan’et!
Dens Vin kan faa’s, selv om man er forgjældet,
Og smager bedst, naar den med Savn er blandet.

Kræver du Rigdom? Let du tvinger Heldet,
Naar ene det du vil, og intet andet.
— <i>Da kjeder dig?</i> — <i>Saa</i> er din Dødsdom fældet!
</body>
</poem>

<poem id="rosenbergpa2018022558">
<head>
    <title>Skjoldmærke</title>
    <firstline>Jeg bliver ved, jeg holder ud</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 123-124.</note>
    </notes>
    <quality>korrektur1,kilde,side</quality>
</head>
<body>
Jeg bliver ved, jeg holder ud,
Om alt end gaar imod.
Jeg har mig selv, min Tro, min Gud,
Mit varme Hjerteblod.
Det brænder i min Daad, mit Ord;
Og skal det isne og forgaa
Og suges op som Regn i Jord, —
Jeg handler, som jeg maa.

Jeg fik et Kald, et Hverv, et Vink;
Det fødtes med mig selv.
Jeg saa det pludselig som Blink
Paa Stjernenattens Hvælv.
Om stort det bringer eller lidt,
Forsvinder eller spørges vidt,
Det ved jeg ej. Jeg ved kun ét:
Jeg ved, at det er mit.
>
Jeg har et Had — det slukkes ej,
Mens dette Hjerte slaar —
Mod alt det Ukrud, der fandt Vej
Til Danmarks gamle Gaard;
Mod al den Uret, Løgn og Svig,
Der hærger os som Pest og Brand, —
Ved Gud, jeg slutter ej Forlig,
Mens sundt jeg sanse kan!

Jeg har et Haab, at hvad jeg saa
Med Sandheds stærke Præg,
Det <i>kan</i> ej raadne og forgaa
I Usseldommens Klæg.
Jeg tror, det stunder mod den Dag,
Da Danmarks Luft bli’r ren paany,
Da ærefuldt vort gamle Flag
Kan smælde under Sky.

Men selv om Haabet stod for Fald,
Om uden Løn jeg stred,
Om endnu dybere vi skal
I Skændselspølen ned:
Med graanet Haar og rynket Hud
Jeg gi’r min sidste Draabe Blod;
Jeg bliver ved, jeg holder ud,
Om alt end gaar imod.

<nonum><small><right>(Skrevet paa Hundredaarsdagen for Rasmus Nielsens Fødsel.)</right></small></nonum>
</body>
</poem>

</content>
</section> <!-- IV -->

<section>
<head>
    <title>V</title>
</head>
<content>

<poem id="rosenbergpa2018022559">
<head>
    <title>Kilden</title>
    <firstline>Hvor Kilden sprudler frisk og klar af Fjeldet</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 127.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
Hvor Kilden sprudler frisk og klar af Fjeldet,
Omkring et Trug tre fede Oxer stode
Og dryppede med Mulerne og glo’de.
En Vandrer kom forbi, mens Dagen hælded.

,,Trefold velsignet'', raabte han, ,,den gode,
Den evige Natur, som, aldrig ældet,
Sin Gudedrik mig skænker her af Vældet!
Rig som en Gud jeg føler mig tilmode.''

,,Saa er vi Guder,'' brummed til hinanden
De trende Oxer; ,,vi har li’saagodt
Jo drukket af det rare Væld som Manden.''

,,Ja,'' smilte Vandreren, imens han suged
Den sidste Haandfuld, ,,med den Forskjel blot:
Jeg drak af Kildens Væld, og I af Truget!''
</body>
</poem>

<poem id="rosenbergpa2018022560">
<head>
    <title>Kunstneren</title>
    <firstline>Jeg har læst: den, der om Lyset</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 128.</note>
    </notes>
    <quality>korrektur1,kilde,side</quality>
</head>
<body>
Jeg har læst: den, der om Lyset
<i>Drømmer</i>, blændes altid mindre
End de andre, naar ved Gry han
Ser fra Himlen Dagen tindre.

Held da den, som her i Livets
Korte Drøm saa <i>Lyset</i> tindre!
Naar han vaagner hist i Dagen,
Vil hans Øje blændes mindre.
</body>
</poem>

<poem id="rosenbergpa2018022561">
<head>
    <title>Et hurtigt Ord ...</title>
    <firstline>Et enkelt Ord, et hurtigt Ord</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 129.</note>
    </notes>
    <quality>korrektur1,kilde,side</quality>
</head>
<body>
Et enkelt Ord, et hurtigt Ord,
Hvis Følger knap du aner,
Kan skære ind og sætte Spor,
Kan rive op og slaa til Jord
Som Tropernes Orkaner.

Den Høst, som bølged stærk og stor
Med Løfters tause Sange,
Kan segne for en Storm, der fo’r
Dødssvanger fra et hurtigt Ord —
Det hændtes tusend Gange.

O, vogt paa hvert et hurtigt Ord!
Du faar det ej tilbage.
Forsent, naar Vinterstormens Kor
Over din Lykkes frosne Jord
Henfarer med din Klage!
</body>
</poem>

<poem id="rosenbergpa2018022562">
<head>
    <title>Paa Dækket</title>
    <subtitle>(Aarestrupsk Studie)</subtitle>
    <firstline>Afsted med travle Skovle</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 130-132.</note>
    </notes>
    <keywords>aarestrup</keywords>
    <quality>korrektur1,kilde,side</quality>
</head>
<body>
Afsted med travle Skovle
Den sorte Damper bruste.
Det var en Foraarsmorgen.
En Brise Vandet kruste.

Og paa den blanke Flade,
Hvor ej man øjned Skibe,
Laa efter os, skumkniplet,
Vort Kølvands grønne Stribe.

Det fraaded under Hjulet,
Det bobled og det hvæste,
Og hvide Flager stundom
Ind over Dækket blæste.

Med Barnet holdt paa Armen,
Saa tankefuld som Dyden,
En yndig Kvinde stirred
I Vandets hvide Syden.

<i>Jeg</i> stirred kun paa hende,
Den unge blonde Frue.
Jeg fulgte Kindens Linie
Og Brynets kække Bue;

Og Armen, fast og smidig,
Som hun om Drengen slynged,
Og Ryggens bløde Svajning,
Fordi han sad og tynged;

Og Vindens Satyr-legen
Med Haarets gyldne Ringe,
Og Foraarssolens Gnistren
I Hattens hvide Vinge.

Hun bøjed sig til Siden.
Jeg tror, mit Blik genered.
,,Aa, Edvard, kom og se dog!''
Raabte hun, lidt forçeret.

Aa, Edvard? — Det var Manden.
Dér sad han i Salonen.
Forretningsmand, Grosserer;
Man saa det paa Façonen.

Han strøg Cigarens Aske
Forsigtig af med Fingren.
I Kaffekoppen klirred
Hans Ske ved Skibets Slingren.

,,Du ser, jeg læser Bladet;
Jeg be’r dig, lad mig være!''
Hun svared skarpt: ,,Bevares;
Har du <i>saa</i> travlt, min Kjære?''

Hun traf mit Blik og smiled.
Lidt rødere blev Kinden — —
Jeg følte ubetinget
Nødvendig min Forsvinden

Og vandred ensom agter
Og tænkte resigneret:
,,Hvor denne Verdens Goder
Er løjerligt meleret!''
</body>
</poem>

<poem id="rosenbergpa2018022563">
<head>
    <title>Den gamle Sange</title>
    <firstline>Nu mulmer det derude</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 133-134.</note>
    </notes>
    <quality>korrektur1,kilde,side</quality>
</head>
<body>
Nu mulmer det derude;
Men her er lunt og rart.
Ved Ovnens røde Flamme
Jeg ser dig ganske klart.
Kom, sæt dig ved min Side
I Lænestolen ned!
Og syng mig saa, min Brud, min Skat
Den gamle Sang, du véd!

Aa, disse gamle Sange,
Dem har min Sjæl saa kjær
Som Havets stille Aande
I Sommernattens Skær.
De nynner sig i Hjertet
Med dæmpet Vemod ind,
Og som med gjemte Rosers Duft,
Saa fylder de mit Sind.

Som Aandebud de klinge
Fra en forgangen Tid,
Da Verden vist var bedre
Og mindre fuld af Strid.
Henover Tidens Brænding,
Der fraader vredt og vildt,
Jeg hører deres Toner gaa
Forsonende og mildt.

Jeg hører som et Varsel
Om liflig Fred deri,
En Fred som den, der aander
I hver en Harmoni.
Og helst, naar <i>du</i> dem synger
Troskyldig, mild og fro,
Og allerhelst ved Kvæld som nu
Naar Dagen gaar til Ro.
</body>
</poem>

<poem id="rosenbergpa2018022564">
<head>
    <title>Tanke paa Døden</title>
    <firstline>Tanke paa Døden</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 135-136.</note>
    </notes>
    <quality>korrektur1,kilde,side</quality>
</head>
<body>
    Tanke paa Døden,
Favn mig bestandig med kærlige Arme!
Lul ved dit Bryst mig, det nærende, varme,
    Tanke paa Døden!
Mal dig i Kvældrødens glødende Bristen!
Ton fra Naturlivets rhytmiske Væld!
Syng mig om Maalet og hvisk mig om Fristen,
Hvergang jeg slukker min Lampe i Kvæld!

    Tanke paa Døden,
Tugt mig, naar Hovmod forblinder mit Øje!
Tving mig til ydmygt mit Knæled at bøje,
    Tanke paa Døden!
Ak, naar engang fra mit Dødslejes Pude
Sidste Gang Øjet har søgt efter Svar,
Strømmer jo Livet ustandset derude,
Hvad jeg end virked, og hvem jeg end var.

    Tanke paa Døden!
Mind mig, naar Blodet i Aarerne syder!
Klar du min Jubel, naar højest den lyder,
    Tanke paa Døden!
Lær under Livsglædens Flod mig at finde
Grunden, den faste, som ikkun er én!
Lær den, som Bækken, sagtmodig at rinde,
Frugtbarhed bringende, rolig og ren!

    Tanke paa Døden,
Trøst mig, naar Hjertet er sygt og bedrøvet!
Rejs mig, naar Sorgen mig kaster i Støvet,
    Tanke paa Døden!
Husk mig da pa:t: just af Længslen og Savnet
Vèd vi, at hist, ikke her, er vort Hjem.
Hjælp mig at løfte, af Lidelsen favnet,
Tanken paa Livet, det evige, frem!
</body>
</poem>

<poem id="rosenbergpa2018022565">
<head>
    <title>Dødens Vuggesang</title>
    <firstline>Solen er nede, det lufter mod Nat</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 137-138.</note>
    </notes>
    <quality>korrektur1,kilde,side</quality>
</head>
<body>
Solen er nede, det lufter mod Nat. —
Nu er det paa Tide! —
Menneskebarn, du er trættet og mat,
Træt af at lege og lide.
Spring i min Favn, jeg skal kryste dig tæt;
— Frygt kun ikke! —
Saa skal jeg bære dig sagte og let
Fjernt over Glemselens Vande
Over i Drømmenes Lande.

Hvil i min Arm! Jeg elsker dig ømt.
Saa trygt kan du blunde.
Jeg skal dig give, hvad bedst du har drømt
Læge hver svidende Vunde.
Mange som dig har jeg løftet i Favn,
— Frygt kun ikke! —
Tusender bar jeg fra Smerte og Savn
Fjernt over Tavshedens Vande,
Fjernt til de lysende Lande.

Stille og sval er min rolige Borg.
Dér tier hver Klage.
Alt hvad paa Jord du forliste med Sorg,
Dér skal det gives tilbage.
Sagte jeg kysser din blaanende Mund,
— Frygt kun ikke!
Sagte jeg bærer dig bort i dit Blund
Fjernt over Glemselens Vande,
Fjernt til de evige Lande.
</body>
</poem>

<poem id="rosenbergpa2018022566">
<head>
    <title>Fyrsteringen</title>
    <subtitle>(Til et Maleri af Fritz Berger.)</subtitle>
    <firstline>Trommerne brummer. Der skrider et Tog</firstline>
    <notes>
        <!-- TODO: Find maleriet -->
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 139-142.</note>
    </notes>
    <quality>korrektur1,kilde,side</quality>
</head>
<body>
Trommerne brummer. Der skrider et Tog
Gjennem snævre, sodede Gyder.
Er der Fest idag i den gamle Stad?
Eller hvad mon den Larm betyder?
Forrest i Skaren en Yngling gaar;
Over Skuldrene bruser det brune Haar.
Fra Smøger og Stræder Pøbelen følger,
En snadrende Flod af dyndede Bølger!

Blandt Rækkerne kæmper en Kvinde sig frem.
Hun vrider de foldede Hænder:
,,For Kristi velsignede Vunders Skyld,
Gjør Plads, barmhjertige Venner!''
Krigsøversten studser ved dette Syn,
Han rynker forbitret de buskede Bryn
Og klemmer i Næven den glatslidte Lanse.
,,Vover du, Pige, vort Tog at standse?''

Hun raaber: ,,Jeg bringer Jer Fyrstens Ring!
Se selv, om med Løgn jeg jer daarer!
Du kjender hans Ring. Den er Naadens Tegn.
Jeg har købt den med glødende Taarer.''
,,Hvad prater du, Pige? Paa Fyrstens Bud
Vi fører den Synder til Galgen ud.
Med ublu Spot, med formastelig Tale
Har han haanet vor Drot i hans egne Sale.''

,,Men Fyrsten er naadig, I kjender hans Ring.
Han rørtes tilsidst ved min Klage.
Han siger den Ungersvend fri for Straf,
<i>Hvis han kalder sin Spot tilbage</i>.''
Da smilte Svenden med kold Foragt:
,,Kun <i>Sandhed</i> har jeg Tyrannen sagt;
Og før jeg lader til Løgn mig friste,
Før maa i Døden mit Øje briste.''

,,Ak, Vilhelm,'' jamrer det blege Barn,
,,Saa bliver jeg ene tilbage.
Din Moder græder i Hytten lav.
Forkort ikke saa hendes Dage!
Det koster et eneste Ord, min Ven,
Saa samles vi alle til Livet igjen.
Tre Liv, tre Liv kan din Stolthed øde!
Hvem bringer det Gavn, om i Galgen du døde?''

Da stirred Svenden med tankefuldt Blik
Ud i den disede Morgen.
,,Hvad <i>gavner</i> Sandhedens Vidner en Jord,
Hvor der lyves fra Hytten til Borgen?
Og <i>dog</i> — saa lagdes de Ædles Kaar, —
Dog maa den vidnes, mens Verden staar;
Og han, paa hvis Læber dens Ildord klinge,
Ham kan kun Døden til Taushed bringe.

Min Elskede, kort blev mit Liv paa Jord.
Helt ung forlod jeg dets Skole.
Maaske dog modnes dets Frø til Frugt
Af <i>andre</i> Verdeners Sole.
Det bæres mig for, at den Sandhedens Magt,
Jeg har vor Lykke til Offer bragt,
Den rækker længer, end nogen kjender;
Den samler en Gang os, naar Striden ender.

Bring Mor min Hilsen, mit Livs Farvel,
Og sig, at jeg frejdig døde.
Fremad, Soldater! I Morgenens Sky’r
Lyser mig Maalet i Møde!''
Og Trommerne hvirvled, og fremad det gik;
Men stum var Mængden, og mørkt hvert Blik.
Ved Pigens Side, som Dug i Løvet,
Laa Fyrsteringen henslængt i Støvet.
</body>
</poem>

<poem id="rosenbergpa2018022567">
<head>
    <title>Martinek Hausta</title>
    <subtitle>Fra Hussiterkrigenes Tid. Til et Maleri af Georg Knorr.</subtitle>
    <firstline>Jeg fører Eder til en sælsom Tid</firstline>
    <notes>
        <!-- TODO: Find maleriet af Georg David Salomon Knorr (1844-1916) -->
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 143-159.</note>
    </notes>
    <quality>korrektur1,kilde,side</quality>
</head>
<body>
Jeg fører Eder til en sælsom Tid,
Et Land, hvorhen I sjelden Tanken sendte,
Skøndt det var dér, at midt i Blod og Strid
De nye Tiders Morgengry sig tændte,
Da Middelaldrens lange Mørke endte;
Thi steg fra Bøhmen ej hin ædle Svane,
Der slutted stolt i Flammers Favn sin Bane?

I Bøhmen er vi. Stort og rædselsfuldt
Er Synet, som min Musa Eder viser!
Et Folk, der pint af Nød, af Sot og Sult,
Ej noget Øjeblik sit Mod forliser,
Et Folk, som i et Blodhav Herren priser
Og for sin Ret med Ulvekræfter strider, —
Den Strid vil mindes end i sene Tider.

Det var ej blot for Troens gode Sag,
Ej blot for Kristendommens rene Lære,
At Mængden flokkedes om Zsizskas Flag.
Det var for Retten til et Folk at være,
For Fædrelandets Tarv, Nationens Ære,
De store Tanker, som i Tiden efter
Gav en fortørret Verden friske Kræfter.

En enkelt Mand, en Yngling, lidet kjendt,
Har frem af denne Helteflok jeg draget.
Jeg fandt det i et gammelt Dokument,
Af Forskeren uænset eller vraget,
Det Stof, som til min Digtning jeg har taget.
Hvor Sagas Dyrker ser kun Røg og Dampe,
Tit brænder klarest Poesiens Lampe.

Martinek Hausta hed han. Tyve Aar
Han var, da Zsizska først greb Rigets Tømme;
Hin Alder, da med Hjeitet man forstaar,
Da Sjælen end i dunkle Vemodsdrømme
Ustadig vugges paa sin Stemnings Strømme
Og stirrer did, hvor Fremtids Løfter lyner
Og glemmer Nuet i de gyldne Syner.

Vel saa han med Beundring Folkets Mod,
Og Kristendommens Aand hans Hjerte rørte,
Skøndt ej han helt dens dybe Sprog forstod.
Men naar den sære Dogmestrid han hørte,
Som disse Sekter med hinanden førte,
Da lød det for ham som en taaget Tale —
Hvad var det rette her og hvad det gale?

Og dertil kom den vilde Grusomhed,
De tvende Parter mod hinanden øved,
Som da Grev Austi hugged Syge ned -
Og Børn i deres Mødres Paasyn kløved,
Mens deres Skrig med Trommeslag han døved.
Martinek saa ham for sin Grumhed bøde,
Da han med Plejle prygledes tildøde.

Fra disse Rædsler vendte han sig sky
Til Tankens Verden. I de gamle Skrifter
Mod Livets Bitterhed han søgte Ly.
Og naar som Solblink gjennem Skyens Rifter
Han saa med Fryd en svunden Olds Bedrifter
Fra Fortids Mørke straale for sin Tanke,
Da følte han sit unge Hjerte banke.

Ak, dadl ham ej, men husk, at han var ung!
Den unge Sjæl maa vælge Skinnets Rige,
Thi Livets egen Vægt er den for tung.
Den øver sig, at den engang kan stige
Paa voxne Vinger mod det Virkelige.
Held den, der blev en Mand i Livets Færden!
Vi <i>fødes</i> ej til Helte her i Verden.

Tæt ved Preloucz, den By, som var hans Hjem,
Laa der paa denne Tid et Herresæde.
Nær Aaen kigged det fra Skoven frem.
Der søgte tit han hen fra Stadens Stræde
Og fulgte Strømmens Bred med stille Glæde,
Hvor Sivet nejed sig mod Vandets Flade
Og Nøkkerosen bredte sine Blade.

Og her det gik, som det saa ofte gaar:
Blandt det, der holdt hans Hu til Stedet bunden,
Var der en Mø, et Barn paa sexten Aar.
Han mødte hende stundom her i Lunden
Nær Slottets Have, helst i Morgenstunden.
Hvor blev han hjertevarm og sødt forvirret,
Naar disse brune Øjne paa ham stirred.

Martinek vidste, Slottets Ejermand
Var mellem dem, der førte Zsizskas Hære
Og stred for Folket mod sin egen Stand.
Han gætted selv, at Pigen maatte være
Hin Høvdings Barn; mer Kundskab at begære
Faldt ej ham ind, thi — som min Læser aner —
Han drømte kun, han lagde ingen Planer.

---

Det var en Aften. Langs ad Stien trang
Tilbage Martinek fra Skoven vendte,
Da med et Ryk han standsede sin Gang.
Han bøjede sig frem med Miner spændte:
Kom det fra Sletten dér, hvor Krattet endte?
Det lød som Skud. Og mellem hine Stammer
Saa han et Glimt, et Skær af fjerne Flammer.

Han drog sin Dolk og saa sig agtsom om.
Da blev han va’r, mens Blikket fremad stiled,
En Pige, som i Løb fra Krattet kom.
Knap saa hun Martinek, før did hun iled.
Med Øjnene i Rædsel vidt opspiled’
Hun vred fortvivlet mod ham sine Hænder
Og raabte: ,,Frels min Frøken! Slottet brænder!''

Hvem er din Frøken?'' ,,Grevens Datter hist.
Hun gik fra Slottet for en Time siden.
Et Steds ved Aaen maa hun findes vist.
Kom Herre, lad os søge! Kort er Tiden.
Omkring i Byens Gader raser Striden.
Af Mørket skjult har Fjenden hid sig listet.
Snart er det sidste Haab om Redning bristet.''

Hun greb hans Haand. I Taushed frem de skred,
Mens Kampens Bulder fjernt i Vest de hørte,
Og snart til Aaens Bred de naaede ned.
De fulgte Stien, som langs Vandet førte,
Og standsed ofte, naar et Blad sig rørte
I Vindens Pust paa Egen eller Bøgen;
Men længe var forgæves deres Søgen.

Da kom de til en Skrænt, som Aftnens Skær
Med Rødt forgyldte. Ternen standsed Gangen
Og hvisked, mens hun peged frem: ,,Se dèr!''
— Han stod som af en lønlig Trolddom fangen,
Som lytted han med henrykt Sans til Klangen
Af Englestemmer fra den lyse Zone,
Hvor Verdensharpens Grundakkorder tone.

Som Barnet hviler paa sin Moders Arm,
Ved hendes Hjerte sødt i Slummer vugget,
Saa laa hun dér med Haanden paa sin Barm.
Om hendes Lænder Græsset blødt sig lukked.
De Blomster, som hun nylig havde plukket,
Var gledet ud af hendes Haand, den hvide,
Og laa i Græsset spredt ved hendes Side.

,,Hun sover!'' hvisked Ternen. ,,Gud ske Pris,
At han saa naadigt har vort Ønske føjet!
Og Tak ske Eder, Herre, ligervis!
Kom nu! Hist ligger der en Baad fortøjet.
Bær hende varligt, før hun aabner Øjet,
Til Baaden ned! Der er ej. Tid at spilde;
Om føje Tid er det maaske for silde.''

Han løfted hende lindt fra Jorden op,
Og end i Drømme bøjed hun sin Pande
Ind mod hans Kind. Let skjalv den fine Krop.
Men først, da Baaden kløved Bølgens Rande,
Mens hen den gled ad Aaens mørke Vande,
Da rejste hun forvirret op sit Hoved
Og sukked mat: ,,Hvor er jeg? Har jeg sovet?''

I Hast beretted Ternen hende alt,
Om hvordan Fjenden havde Mørket nyttet,
Om hvordan Slottet brændte, Byen faldt.
Med begge Hænder imod Toften støttet
Forover bøjet sad hun taus og lytted.
Men dengang Ternen tav, hun Blikket hæved.
En Taare, rund og blank, i Øjet bæved:

,,Og I, som Himlen sendte paa vor Vej,
I vil mod Fjendens Ondskab os bevare?
Og I vil blive hos os? — Vil I ej?'' -
Han mærked Blodet op i Kinden fare
Og skyndte sig et kejtet ,,Jo'' at svare.
Hun smiled som et Barn saa lyst, fortrolig:
,,Naar kun vi er hos Eder, er jeg rolig.''

Men Martinek sad taus med sænket Blik.
En Hær af Tanker ny i festligt Stævne
Med Sejersjubel gjennem Sjælen gik.
<i>Hun</i> fulgte ham og stoled paa hans Evne!
Som hendes Ridder turde han sig nævne!
Det tindred for hans Syn i magisk Brydning.
Det var, som fik hans Liv en ny Betydning.

,,Her,'' sagde Ternen, ,,bagved dette Krat
Véd jeg en Hytte, bygt af Vidjepile,
Dèr kan vi søge Tilflugt for inat.
Hvis Herren saa til næste By vil ile
Og hente Hjælp, mens vi i Hytten hvile,
Kan end maaske, før dette Døgn er omme,
Blandt gode Folk i Sikkerhed vi komme.''

De gik i Land og skiltes med Farvel,
Og til sin Vandring Martinek sig skyndte.
Blankt over ham stod Himlens Stjernetjæld.
Men dybt i Øst et blegrødt Skær forkyndte,
At snart det lyse Sommergry begyndte,
Og først da Solen over Skoven straaled,
Stod han med Kinden hed af Gang ved Maalet.

Dèr fandt han Byens Mænd i Vaaben alt.
Til Nabostaden agted de at drage;
Det var den fælles Fjende, Toget gjaldt.
En Deling gik med Martinek tilbage
For Kvinderne i Varetægt at tage.
Med Fjendens Vagter spredt de maatte stride
Og naa’de Hytten sent ved Aftentide.

Martinek aabned Døren angst i Hu.
Paa Tærsklens Trin han standsede forfærdet —
Det var et Syn, saa fuldt af Ynk og Gru!
Selv disse Mænd, i Blod og Rædsel hærded’,
Stod sky og tause. Men <i>han</i> knuged Sværdet
Og stønned hæst med feberhvide Kinder:
,,De Niddinger, som myrder Børn og Kvinder!''

Og mørkt som Torden sank det for hans Blik.
Kun ét forstod han: det var Livets Lykke,
<i>Hans</i> Lykke, som i dette Nu forgik.
Hver Blomst, som skulde Fremtidsvejen smykke,
Fik visne i et Rædselsmindes Skygge,
Men af de hede Harmens Taarer vædet
Skød Hadets Tidsel sine Skud istedet.

Og som en Bjergstrøm, der ved Foraarstid,
Naar Snen smelter, gaar med Bølger hvide
Igjennem stille Dale vild og strid, -
Saa fyldte Hævnens Flod i Strømme stride
Hans unge Sjæl, og vild af Harm og Kvide
Han strakte Næven med et Skrig mod oven
Og styrted ud at Huset, ind i Skoven.

Den Kamp, der fulgte, mindedes med Gru
Af Bøhmens kække Folk i Tider lange;
I gamle Skrifter nævnes den endnu.
De Fjender, som slap bort, var ikke mange.
Syv Hundred Lig laa spredt paa Byens Vange,
Og alle de, der ikke faldt for Staalet,
Blev sammenbundne kastede paa Baalet.

Og blandt de første, i ubændigt Mod,
Som drevet af en Magt, han ikke kjendte,
Svang Martinek sin Klinge, rød af Blod;
Skøndt Tanken svirred ør og Panden brændte,
Søvngængersikkert sig hans Muskler spændte,
Og mangen En sank for hans vilde Harme
Med kløvet Pandebrask i Dødens Arme.

— Med stive Lemmer, skælvende af Sved
Han laa paa Lejet nu, og for hans Øje
I vildsomt Jag en Rad af Syner skred.
Han saa dem blege sig mod Jorden bøje
Og stadig ny sig til de første føje ...
Af Rædsel kold, med sammenbidte Tænder,
Mod Brystet tæt han knuged sine Hænder.

Og Skriftens Ord om Syndens tunge Bod,
Der Adams faldne Slægt, som <i>Arv</i> bestemtes,
Det var, som han med ét det Ord forstod.
Han saa det jo med Gru, der aldrig glemtes,
Hint Vredens Dyb, som i hans Væsen gemtes;
Og som en Rettergang hans Tanke stifted,
Hvor Dom og Forsvar rastløs Roller skifted.

For første Gang, i Angstens bitre Stund,
De store Spørgsmaal fødtes i hans Indre,
Som tvinger Sindets Løndom af dets Grund.
Og gennem Smertes-mulmet saa han tindre
Den Sol, der ene al vor Sorg kan lindre.
Og grant forstod han: Livets store Gaade
Den løses ej ved Kløgt, men kun ved Naade.

Det var en Kamp som Jakobs Kamp med Gud;
Som den af Alle kæmpes skal i Livet,
Skøndt Faa maaske med Sejer staar den ud.
Men han, hvem her dens gode Løn blev givet,
Hans Hjerte bøjed ydmygt sig som Sivet,
Og af hans unge Lykkes Grav, den mørke,
Skød en Beslutning frem med <i>Manddoms</i> Styrke.

---

Fra denne Stund han tog med roligt Mod
Sin Plads, hvor Krigens Farer hedest trued,
Og som en Mand han med i Rækken stod.
Men naar af planløs Grumhed Folket lued,
Naar selv ej Zsizskas Bud dets Rasen kued,
Da stod <i>han</i> frem, og for de vilde Hære
Han præked modig Kjærlighedens Lære.

Det Præg af indre Fred, hans Væsen bar,
En sælsom Magt det over Mængden øved,
Og mer end En hans Ord til Frelse var.
Men Rovdyrdriften, bliver end den døvet,
Dog bliver aldrig helt sin Magt berøvet;
Den sover let, og naar du mindst det tænker,
Kan med et Sæt den sprænge sine Lænker.

Og Magten ogsaa her tilsidst den vandt.
Der brød et Oprør ud blandt Hærens Bærme,
Hvori hver Rest af Tugt og Orden svandt.
Forgæves prøved Martinek at skærme
En fangen Kvinde mod de griske Sværme.
Han grebet blev og lagt i tunge Kjæder
Og dømt til Flammedøden som Forræder.

Og Mængden stimled om det tændte Baal.
Dèr stod han rank og rolig, som forklaret.
,,Bed for dig, Præst!'' saa lød det vilde Skraal.
Og Krøniken, der har saa lidt os sparet
Om Martinek, har her hans Svar bevaret:
,,<i>I Venner! bed for Eders egne Sjæle!</i>''
<i>Jeg gaar til Gad, og dér er godt at dvæle</i>.''
</body>
</poem>

<poem id="rosenbergpa2018022568">
<head>
    <title>Undervejs</title>
    <firstline>Hun rakte ham Guldpokalen</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 160-162.</note>
    </notes>
    <quality>korrektur1,kilde,side</quality>
</head>
<body>
Hun rakte ham Guldpokalen
Med funklende Vin over Bord.
Han rejste sig rank og mandig
Og takked med høviske Ord.
,,Hr. Ridder, mig lyster at spørge -
I vredes ej over mit Mod! —
Hvi bærer I ved Eders Hjelmbusk hvid
En Handske, rød som Blod?''

Han læned sig taus tilbage.
Hun lytted med bankende Bryst.
Hun saa, hvor hans Sjæl blev vugget
Af Mindets dæmpede Lyst. —
— ,,Jeg kom til en Borg alene
En skinnende Kvæld i Høst.
Og standsed mit Ridt under Borgens Mur
Ved Sang af en Jomfrurøst.

Den klang som Bølgen om Klippen,
Som Aftenvindenes Sus;
Den hvirvled min Hu og Tanke
Ind i en drømmende Rus.
Himlen blev dobbelt fager,
Og Aftnen dobbelt klar - —
Jeg satte Harpen mod Knæ og sang
Et klingende Kvad til Svar.

Da aabnedes Gluggen varsomt,
Og ned for min Gangers Fod
Daled paa Luftens Vinge
En Handske, rød som Blod. —
Men dengang Mørket indhylled
Bagved mig det Jomfrubur,
Da vidste jeg, at min Lykkes Skat
Var gemt bag den fremmede Mur.

Alt efter mit Ridderløfte
Jeg søgte det hellige Land.
Jeg kæmped i Uger og Dage
Med Vantro i Ørkenens Sand.
To Aar var rundne, før atter
Jeg red til Borgen fuldtrøst. -
Huset var brændt og Slægten ødt;
Stum var den fagre Røst.

Nu have I Tak for de Dage,
Jeg gæsted Jert Hus og Bord!
<i>Min</i> Vej gaar atter mod Øster
Alt efter mit Ridderord.''
— Hun bøjed sit Hoved og hilste;
Der var ikke Taarer at se;
Men Panden var fugtig og kold som Is,
Og Kinderne hvide som Sne.

Hun saa ham stige paa Hesten
Og hilse med ridderlig Skik.
Hun fulgte hans Ridt gjennem Dalen
Med vaade, stirrende Blik.
Og som i en lysende Taage
Drømte hun, dèr hun stod,
At skimte endnu i hans Hjelmbusk hvid
En Handske, rød som Blod.
</body>
</poem>

<poem id="rosenbergpa2018022569">
<head>
    <title>Attila</title>
    <subtitle>(En Korfantasi. Musik af Vilhelm Rosenberg)</subtitle>
    <firstline>Gud! Af Kaos’ mørke Vande</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 163-171.</note>
    </notes>
    <quality>korrektur1,kilde,side</quality>
</head>
<body>
<nonum><small><center><i>Kor:</i></center></small></nonum>
Gud! Af Kaos’ mørke Vande
Løfted du den dunkle Jord.
Gud! Paa Stjernehimlens Pande
Skrev du dine lyse Spor.
Slægtens underfulde Love
Følge tro din Visdoms Plan.
Verdensløbet er en Vove
I dit Væsens Ocean.

<nonum><right>TIDEN.</right></nonum>
<nonum><small><center><i>Kor:</i></center></small></nonum>
Tryg, med de giftige Arme
Strakte fra Vest til Øst,
Spændte som Jernbaand over
Verdens stønnende Bryst,
Sad i sin ranede Hule
Romerkrybet, det snilde;
Folkene skjalv for dets Vælde,
Og Jorden var bleven for lille.

Hører du Raabene stige
Frem mod en gryende Dag?
Mærker du Jorden gynge?
Sejren var et Bedrag
Tusenders brudte Klager
Op mod Guds Trone skylle.
Smerte, Rædsel og Jammer —
Se! Det er Tidens Fylde!

<nonum><right>ATTILA.</right></nonum>
<nonum><small><center><i>Solo:</i></center></small></nonum>
Det blinker i Øst!
Rygtet fortæller med skælvende Røst.
Der drømmes om Død, der hviskes om Fare.
Men Ingen kan svare.

<nonum><small><center><i>Kor:</i></center></small></nonum>
Se!
Som Lynild i Høst
Over Kvældhimlens Bryst,
Som Jordskælvets Bølge, der vælter mod Kyst!
Kommer paa Hestene snare
Hunnernes Skare!
Hør!
Der vælter et Skrig
over rygende Hytter og dryppende Lig.
Attila er den Frygtedes Navn,
Guds Svøbe til Sjælenes Tugt,
Straffens blodige Dæmon
Med Syndens dødbringende Frugt.

<nonum><small><center><i>Solo:</i></center></small></nonum>
Saa taler Attila, Guds Sendebud:
Under min Jernhov er Støvet blodig vaadt.
Der gror ikke Græs, hvor min Ganger har traadt.
Hævnerens Jernspir er lagt i min Haand.
Den Tanke, jeg tænker, den Villie, jeg vil,
Sprang til Liv i <i>hans</i> Aand.
Hører dens Ildord, I synkende Slægter,
Som Intet mægter!
Den besudlede Jord vil jeg øde;
Alt, hvad der aander, skal segne og bløde;
Livet skal slutte sit Spil.
Jeg, jeg vil søndre dets daarende Pynt,
Jeg vil højne min Grav over Døde,
Jeg vil ende, hvad Rom har begyndt!''

<nonum><small><center><i>Dobbelt-Kor:</i></center></small></nonum>
,,Til Rom!
Dér skal den fældes, den yderste Dom.
Segne som Straa skal de romerske Lanser.
,,Død''! er vort Hærskrig,
Dø hver, som os standser! Til Rom!''

,,Ve os! Hvem skal Slaget bøde?
Hvem skal stemme Straffens Flod?
Vore Guder ere døde,
Visnet, smuldret Tro og Mod!''

<nonum><small><center><i>Kor:</i></center></small></nonum>
Rapt rider Storm over Steppen;
Lyn er Hestens Mankehaar,
Tordensky’r dens Aande.
I hans Haand blinker Spær,
Blinker hvidblanke Spær.
Hvor hans Skrig skingrer frem,
Kryber Bjørnen i Hi,
Søger Ulven og Ræven sit Gjern.
<i>For</i> ham breder Jorden sin blomstertunge Grøde,
<i>Bag</i> ham er den øde!

Rappere end Storm over Steppen
Rider over Jorden den store Konges Mænd.
Jorden er hans Valplads,
Dens Høst staar rig og rede.
Vreden er hans Dagværk;
Som Stormen er hans Vrede.
Følger Ravn og Glente hans Spor som Ve og Vaande.
,,Folkenes Rædsel'' er Ravns og Glentes Ven.

<nonum><right>I LEJREN FORAN ROM.</right></nonum>
<nonum><small><center><i>Solo:</i></center></small></nonum>
,,Hvem vover at møde mit flammende Sværd?
Hvem trodser den Sejerbaarne?
Hvem træder i Vejen for Hævnerens Hær?
Hvem standser den Himmelkaarne?
Hvad vil den Skare i Kofter graa,
Som skrider saa trygt over Vange?
Tænker de Svøben af Haand mig at slaa
Med blinkende Kors og med Sange?''

<nonum><small><center><i>Kor:</i></center></small></nonum>
    Alverden laa formørket
    I <i>Syndens</i> dybe Nat,
    Til Helveds Rædsel moden,
    Af Naadens Sol forladt.

    Saa’ <i>elskede</i> Gud Verden,
    At han sin Søn den gav
    Til Frelse og Forsoning,
    Til Kors og Død og Grav.

    Og Hver, som gaar imellem
    Guds Købte og hans Pagt,
    Forbandet skal han være,
    Og knuses skal hans Magt.

<nonum><small><center><i>Kor:</i></center></small></nonum>
Attila sprænger mod Skaren frem.

<nonum><small><center><i>Solo:</i></center></small></nonum>
,,I Støv for mit Aasyn og skælv!''

<nonum><small><center><i>Kor:</i></center></small></nonum>
Da lyner det over hans Hoved,
Da aabner sig Himlens Hvælv.
Der vælder et brusende Lyshav
Over den mørke Jord;
Det skyller over de blinkende Kors
Og over det knælende Kor.
Og frem af de lysende Strømme
Skyder et rammende <i>Ord!</i>
Attila slynges af Hesten
Og styrter med Gny til Jord!

<nonum><right>TILBAGE.</right></nonum>
<nonum><small><center><i>Kor:</i></center></small></nonum>
Tilbage gaar Hunnernes Tog,
Tilbage ved Nat og ved Dag,
Tilbage for slagne Fjender,
Tilbage fra vundne Slag.

<nonum><small><center><i>Solo:</i></center></small></nonum>
Den Vældiges Styrke er brudt,
Slukt den fortærende Glød,
Taus er Forjættelsens Stemme,
Som før i hans Indre lød.

Forbi er hans korte Saga.
En Slægt har han stævnet til Dom.
I Historiens Frastandstaage
Forsvinder hans Folk, som det kom.

Den, som ene det evned,
Har stemmet for Straffens Elv
Og bøjet dens skummende Stormgang
Tilbage i sig selv.

<nonum><right>EPILOG.</right></nonum>
<nonum><small><center><i>Kor:</i></center></small></nonum>
Gud! Fra Tiderne, som svunde
Taler du med Varselrøst.
Gud! For Nutidsslægtens Vunde
Kjender <i>du</i> kun Bod og Trøst.

Svagest Tande ej du slukker,
Knuser ej det brudte Rør,
Og det Folk, som mod dig sukker,
Kan du frelse, nu som før.
</body>
</poem>

<poem id="rosenbergpa2018022570">
<head>
    <title>En gammel Historie</title>
    <subtitle>
        <line>Lyrisk Digtkrans</line>
        <line>(Musik af Erik Siboni)</line>
    </subtitle>
    <firstline>Der funkled Sol i dit gyldne Haar</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 174-180.</note>
    </notes>
    <quality>korrektur1,kilde,side</quality>
</head>
<body>
I.

Der funkled Sol i dit gyldne Haar,
Mens du dansed ad Vejen hen.
Det var en Dag i den første Vaar
Af dem, der ej glemmes igjen.
Guds Jord laa frisk i den unge Dag
Og suged Solskin i rige Drag,
Og Luften dirred af Velbehag,
Mens du dansed ad Vejen hen.

Din Skønhed straaled saa ung og pur,
Mens du dansed ad Vejen hen.
Det var, som den vaagnende Vaarnatur
Kun spejled den gyldent igjen.
Det var, som Livet din Pris kun sang,
Det var, som fulgte dets Alf din Gang,
Som Blomst og Knop for din Fod udsprang,
Mens du dansed ad Vejen hen.


II.

Du lyser i hver min Tanke,
Du toner i hver min Sang,
Dit blonde Haar, dine skælmske Blik,
Din Stemmes rørende Klang.
Jeg ser dig i mine Drømme,
Som jeg saa dig den første Gang.

Jeg ser dig svæve forbi mig,
Gemt bort i en gylden Sky.
Du vinker, — ak, en usynlig Magt
Nedtynger min Fod som Bly.
Da vaagner jeg brat; og vaagen
Jeg drømmer om dig paany.


III.

    Jeg længes, jeg længes!
    Naar kommer den Stund,
    Da frit jeg tør kysse
    Din dejlige Mund,
    Da fro jeg tør favne
    Din Midje saa fin
    Og le ad Alverden
    Og kalde dig min!

    Jeg længes, jeg lider.
    Hver Time, der gaar,
    Bortstjæler en Dag
    Af vor Kjærligheds Vaar.
    Og Dagene flokkes
    Til Uger og Aar.
    Jeg længes, jeg længes —
    Hvornaar, ak hvornaar!

IV.

Jublende, syngende
Stiger Naturen af Søvnens foryngende
Dugfriske Bad.
Dag! hvis du vidste, hvad Lykke du bringer,
Steg du i Hast paa de glødende Vinger,
Manet og kaldt af mit længselaandende Kvad.
Ret som det stigende
Solgry nu jager de natkolde, snigende
Skygger paa Flugt, . . .
Har fra min Sjæl hendes Budskab forjaget
Mismodets Aander, som længe mig plaged —
Dag! Af din Haand skal mit Haab snart hente sin Frugt!


V.

Her stryger Vinden i raske Tag
Fra Havet ind gjennem Skoven,
Her faar man Kraft af hvert Aandedrag,
Her banker Hjertet med friske Slag,
Og Tanken bli’r saa forvoven.

Se, her paa Skrænten er Græsset blødt,
Og her er Plads for os begge.
Dernede skvulper det salt og støt,
Og Luften dirrer af Solskinsrødt,
Saa langt som Øjet vil række.

Hist stiger Hveen med. Klinten stejl
I Morgenlysningen fager;
Og ser du hist over Søens Spejl
I Kimmingranden de hvide Sejl,
Som Vinden fylder og jager?

Et Nu som dette, et kraftigt Drag
Af Lykkens funklende Bæger —
Hvad naar vi mer gjennem Livets Jag,
Fra ud vi staar under Haabets Flag
Til Døden Længslerne læger!


VI.

Du søde! Jeg er saa tung, saa mat;
Jeg har drømt de særeste Drømme.
Jeg drømte, et Bæger blev for mig sat,
Tilbunds jeg maatte det tømme.
Da isned mit Blod,
Og jeg følte, min Fod
Ej oprejst vilde mig bære.
Jeg segned. Men se: for mit bristende Blik
Stod den, som mig rakte den giftige Drik.
— Det var dig, du elskede Kjære!

Jeg drømte, jeg svømmed i Angst og Nød
Gjennem Bølger, skummende, stride.
Da løfted med ét sig af Havets Skød
To Arme, svulmende hvide.
De fletted sig fast
Om min Nakke i Hast.
Jeg sank i de hvirvlende Strømme.
Men gjennem de susende Vande jeg saa
To Øjne, jeg kjendte, to tindrende blaa —
— Du søde! Det var jo kun Drømme.


VII.

Lad uden Harm os skilles ad!
Gud lede dine Skridt!
Og ræk mig til Farvel den Haand,
Jeg kysset har saa tit!

Gid Lykkens Solskin følge dig
Og lyse paa din Vej!
Og gid du snart maa glemme mig!
Jeg glemmer aldrig dig.

Tak for hvert ømt og kærligt Ord
Og for hver dejlig Dag!
O, tro mig, Elskte! tro mig kun,
Jeg føler intet Nag.

Du har mig lært, at Livet her
Er kun en Drøm om Lyst,
Et Æventyr, i Taarer døbt,
Et Bølgeskvulp mod Kyst.

Lad uden Harm os skilles ad!
Gud lede dine Skridt!
Og ræk mig til Farvel den Haand,
Jeg kysset har saa tit!


VIII.

Alt er forbi. Jeg véd det. Og hvor tit
Har jeg dog ikke sat mig her i Krogen
Og drømt de gamle Drømme om igjen,
Naar Mørket skjuler Stuens Tomhed for
mig, Og fyldt med Fantasiens Guld min Sal
Trods nogen Drømmer, Digter eller Gal!

Paa Taburetten ved Klaveret dér,
Hvor Maaneskinnet lyser nu paa Sædet,
Dér skulde hun jo sidde, fin og rank,
Saa sød og sværmerisk i Skumringsstunden
Og lege paa Tangenterne i Drøm,
Imens jeg lytted efter, taus og øm.

Eller hun skulde hvile, slank og let,
I Gyngestolen henne ved Kaminen
Med Lokkehovedet mod Puden trykt
Og Fødderne, de smaa, paa Gyngeskamlen,
Mens Skæret dèr fra Ovnens muntre Glød
Sig over Hals og Kind og Pande gød.

Eller i Sofahjørnets lune Krog
Hun skulde putte ind sig ved min Side
Med Haanden gemt i min, sin Kind mod min
Og stille, varme Elskovsord paa Læben,
Mens Evighedens Sølverklokker klang,
Og Tiden standsede sin travle Gang.

I dumme Drømme! Taabelige Smaa!
Naar vil I holde op mit Sind at plage? —
Det er mig stundom, som jeg tænke maa:
Du faar først Ro, naar Livets Lampe slukkes,
Naar du bli’r lagt i Kisten, smal og sort,
Og dækket til og gemt og baaret bort.
</body>
</poem>

</content>
</section>

<section>
<head>
    <title>VI</title>
</head>
<content>

<poem id="rosenbergpa2018022571">
<head>
    <title>Bjørnstjerne Bjørnson</title>
    <firstline>Det klinger over Jorden</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 183-186.</note>
    </notes>
    <keywords>bjoernson</keywords>
    <quality>korrektur1,kilde,side</quality>
</head>
<body>
Det klinger over Jorden
Som af en Streng, der sprang,
At Nordens store Digter
Har sunget sidste Gang.
Ildblikket under Fjeldpandens
Buskede Bryn
Skal aldrig mere skyde
Sine gnistrende Lyn.

De Tanker, han gav Form,
Mens Europa lytted til,
Var ikke altid ny,
Men de brændte af Ild;
Mest fik han dem af Luften,
Den Luft, han aanded ind;
Men Præget var hans eget:
Hans lava-hede Sind.

Han spejded ej de Spirer,
Som ufødte gror,
<i>Nutiden</i> fik hans Hjerte,
Hans Daad og hans Ord.
De store Grundridslinjer:
Sandhed og Ret,
Dem mejsled han med Ildhu,
Som aldrig blev træt.

Hans Harme kunde tordne
Med Dommedagsklang,
Men bagved hulked Barnet
Af Kjærligheds Trang;
Den tændte i hans Hjerte
Samfølelsens Krav:
Han maatte have Følge
For Varmen, det gav.

Hans Sang var Norges Tone,
Var Granskovens Sus,
Var Elvens kaade Pludren,
Var Fossens Kæmpebrus.
Den spejled Gaard og Hytte
Med Li og Birketræ’r,
Og over den gik Glans
Af de solhvide Bræ’r.

Den blinked Sundhedsglæden
I mørke Stuer frem.
Den skylled Støv og Skimmel
Af de tusende Hjem.
De maatte, maatte høre
Dens tindrende Il.
De vaagned og saa
Paa hverandre med Smil.

Den rakte over Landet
Dets fjerneste Sted
Og sang om <i>Kampens</i> Lykke,
Til Alle sang med,
Sang, saa de glemte Farer
Og Nederlag og Saar.
Den Sang vil Norden synge
I hundrede Aar.

Hans Liv var en Digters,
En Høvdings var hans Død;
Millioner blev tause,
Dér Budskabet lød.
Men Sagas strenge Jomfru,
Hun skuer ud saa vidt -
Og ridser ind et Navn
I sin Tavles Granit.
</body>
</poem>

<poem id="rosenbergpa2018022572">
<head>
    <title>Magdalene Thoreson</title>
    <subtitle>(Ved hendes 80aarige Fødselsdag)</subtitle>
    <firstline>Naar du lader Blikket glide</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 187-188.</note>
    </notes>
    <quality>korrektur1,kilde,side</quality>
</head>
<body>
Naar du lader Blikket glide,
Mildt omsust af Kvældens Vinde,
Fra de fire Sneses hvide,
Himmelnære Højfjældstinde,
Glide over Drag og Bakker,
Til dit Vandrelivs Forklaring —
Se, da véd jeg vist, du takker
Ham, som Alt har i Forvaring.

Men de mange, som du hæved,
Dèr du planted Digtets Banner,
Og de Færre, de, som leved
I den Kreds, dit Væsen danner,
Ogsaa de vil bruge Stunden
Højt paa Fjæld, som dybt i Dale
Til en Tak fra Hjertegrunden,
Baaret frem i Sang og Tale.

Helstøbt, som i disse Tider
Saare sjælden vel det kjendes,
Fra de tusend trykte Sider
Ind din Sjæl i Mindet brændes:<!-- Ind din] I din - efter errata bagerst i bogen -->
Dybe Blik fra milde Øjne,
Haandfast Tryk af bløde Hænder,
Ord, som dømmer, for at højne,
Til ved Naadens Fod det ender!

Kunst er Glæde. Formler fødes,
Hyldes, dør og bli’r forgættet.
Men det Værk, som gjennemglødes
Af en Sjæl, bli’r Liv forjættet.
I den stærke Tro, der favner
Livet, er det selv tilstede.
Hvor <i>den</i> tænder Kunstens Bavner,
Ses de længst; thi Kunst er Glæde.

Tak for Glæden, som du skabte,
Sjælen uden Frygt og Dadel,
Troen, som du aldrig tabte,
Tankens Kraft og Hjertets Adel!
Opad mod de høje Tinder
Steg du trøstig, aldrig standset.
Gjennem Nordens Fremtid skinner
Nu dit Navn, af Slægten kranset.
</body>
</poem>

<poem id="rosenbergpa2018022573">
<head>
    <title>Holger Drachmann</title>
    <firstline>En Flamme slukt! En sommergylden Evne</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 189-191.</note>
    </notes>
    <keywords>drachmann</keywords>
    <quality>korrektur1,kilde,side</quality>
</head>
<body>
En Flamme slukt! En sommergylden Evne
Svundet som Kornmodsglans i Nattens Favn!
Men hvad den bar af Sol vil Tiden levne,
Og det vil lyse længe om hans Navn.

Der laa et Strejf af Sommernattens Rødme,
En Soldrøm, over, hvad han saa og sang.
Der steg en Em, lig vilde Rosers Sødme,
Fra Sproget, som det paa hans Læber klang.

Dèr var vor Markmulds fugtig-milde Grøde
Og vore Enges grønne Overdaad
Og vore Skoves Sus, det dæmpet bløde,
Vor Soldags Smil, vort Bygeklimas Graad

Og Bølgens sagte Skvulp mod vore Strande,
— Ej Stormens mankehvide Jætte-tog, —
Men Morgengryets Guld paa Skyens Rande
Og Hjertegræssets stille Aftensprog.

Hans stærke Ord var tit kun Svagheds Mærke,
Naar ført af Lunets Kast forbi de fo'r.
Men hvor hans Ømhed bar dem, blev de stærke.
<i>De</i> naa’de vore Hjerter. Og de gror.

Han fik ej høstet, hvad hans Foraar spaa’de.
Rustplettet kom vel mangt et Neg i Lo.
Men hvem kan løse Digtersindets Gaade?
Kast Stenen, du, som <i>helt</i> var Kaldet tro!

Nu sænkes hver en Klinge ved hans Baare;
Paa halv Stang vajer Danmarks gamle Flag.
Samtidens Dom kan daare og kan saare,
Men Efterslægten har sin Regnskabsdag.

Og falmer mangt, som Tiden højlydt priste,
Hans Hjertes bedste Blomster kan ej dø.
Og Danmark lægger Kransen paa hans Kiste
Med Tak for moden Frugt og stærke Frø.
</body>
</poem>

<poem id="rosenbergpa2018022574">
<head>
    <title>Harald Høffding</title>
    <subtitle>(12. Marts 1903)</subtitle>
    <firstline>Tankerne vandre. Vide gjennem Lande</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 192-194.</note>
    </notes>
    <quality>korrektur1,kilde,side</quality>
</head>
<body>
Tankerne vandre. Vide gjennem Lande
Gaar deres Tog,
Mødes og krydses, brydes eller blande
Væsen og Sprog.
Drifter og Krav og Haab, som fremad haster,
Tænder vel tusend Straaler over Sti;
Tvivl og Angest kaster
Skygger deri.

Tænkeren spejder Tankestridens Fare,
Fast er hans Mod.
Attraa mod Enhed, Længsel mod det Klare
Fører hans Fod.
Stærk med sin Stav han skiller Flodens Bølger,
Peger mod Fremtids løftesvangre Jord;
Støvets Slægter følger
Trygt i hans Spor

Lydhør han lytter ud mod Tidens Røre,
Maaler dens Storm.
Fortidens Røster klinger i hans Øre,
Præger hans Form.
Rummet og Tiden, Stjernerne, som funkle,
Solkongen selv med Kloders stolte Hof,
Kimens Liv, det dunkle —
Alt er hans Stof.

Talløse Veje fører Jordens Slægter
Frem mod det fri.
Een er den Sandhed, som med broget Spekter
Brydes deri.
Hver, som med Troskab virked til dens Ære,
Fremmer dens Sejr og øger Alles Gavn.
Hædret skal han være,
Lys om hans Navn!

Hil da den Høvding, som i Aar og Dage
Stræbte som Faa!
Runer han risted til vor Fremtids Sage;
Længe de staa!
Hyldest og Pris nu klinger os fra Læben;
Rigere Løn end Takkens Toneelv
Bærer dog hans Stræben
Dybt i sig selv.
</body>
</poem>

<poem id="rosenbergpa2018022575">
<head>
    <title>C. F. E. Horneman</title>
    <subtitle>(Ved Monumentets Afsløring).</subtitle>
    <firstline>Af Savnets Frø i Sjælens Gjem</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 195-196.</note>
    </notes>
    <quality>korrektur1,kilde,side</quality>
</head>
<body>
<nonum><center>FØR TALEN:</center></nonum>
<nonum><small><center>(Mel : Vaadesangen af ,,Gurre''.)</center></small></nonum>

Af Savnets Frø i Sjælens Gjem,
I Længsel mod dens rette Hjem,
I Attraa mod det Rene
Gror Kunstens bedste Blomster frem;
Mod dig de stræber ene,
    Gud i det Høje!

Hans Sjæl var frisk og kærnesund,
Men dybt i Sindets dunkle Grund
Dèr brændte Længslens Flammer;
De steg i Sangen fra hans Mund
Mod dig, fra hvem de stammer,
    Gud i det Høje!

Han bejled ej til Mængdens Gunst;
Ham blænded aldrig Modens Dunst,
Der bølger i det Lave;
Mod Højden gik hans stolte Kunst,
Hans Hjertes Offergave,
    Gud i det Høje!


<nonum><center>EFTER TALEN:</center></nonum>
<nonum><small><center>Mel.: Fædrelandssang af ,,Konge-kantaten''.</center></small></nonum>

Lad Stenens Mindeskrift
Da melde om hans Aandsbedrift
Og varsle om
Den Aandens Dom,
Der skiller Skal fra Kjerne!
Det bruser vildt paa Tidens Hav,
Hvad Nuet gav,
Vil Nuets Bølger fjerne.
Hvad <i>han</i> har skabt til Folkets Gavn,
I Flammer født, i Kamp og Savn,
Skal voxe gjennem Tiden
Og værne om hans Navn.
</body>
</poem>

<poem id="rosenbergpa2018022576">
<head>
    <title>Walt Whitman</title>
    <subtitle>(1884)</subtitle>
    <firstline>Mægtige Seer!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 197-202.</note>
    </notes>
    <keywords>whitman</keywords>
    <quality>korrektur1,kilde,side</quality>
</head>
<body>
Mægtige Seer!
Lad min afmægtige Røst faa Lov
Til at bringe dig min Tak,
Tak fra et Hjerte, du vandt!

Min Tak?
Som havde den mindste Værd!
Jeg, som kun har stavet
Et Par af de vældige Runer,
Dunkle, svangre med Syner,
(Mer end med Tanker,
Skøndt ogsaa dette),
Dem, hvormed du har skrevet dig ind
I Slægtens evige,
Langsomt voxende Adelsbog.
Jeg, som intet er,
Og som intet bliver, —
<i>Min</i> Tak?

Ja! Thi saa underligt er det:
Hvad den ringere Aand vilde vrage,
Det véd jeg, at du tager glad imod,
Tak fra et Hjerte, du vandt. —

Som Vølven i Tidernes Morgen
Troner du paa Historiens Vande
Og fælder din Dom,
Dom over faldne og faldende Slægter,
Mens du skuer frem mod de ufødte Tider,
Som i Lys af <i>den</i> mægtige Tanke,
Du vied din Kraft:
<i>Demokratiets</i> stolte Idé,
Skyder langsomt frem gjennem Tidens Taage.

Thi som dit Land, det frie Vesten,
Engang har løftet sin hvælvede Stenpande
Op over Storhavets Bølger
Og, varmet af Solens fødende Ild,
Har klædt sig i Blomster og Grønt
Og beredet de kommende Slægter
Plads ved sit Bord, —

Saaledes dukker Demokratiets Ide,
Verdensgjenfødende i Aand og Sandhed,
Frem af Historiens Vande.
End er den gold som Klippens Stenhvælv,
(Thi dens uægte Sønner er mange,
Faa dens sande),
Men Kulturens Sol
Skinner og varmer derover,
Og snart vil Blomster og Blade
Voxe frem, og det nærende Korn
Byde alle Folk
Ind til sit Gæstebud.
I Aandens Daglys
Mødes Natur og Kultur paany
I et vældigt, glødende Favntag,
Og en ny Tid
Med nye Bedrifter i Tid og Rum,
I Tankens og Digtningens Verdner,
— (De Verdner, paa hvis Grænse <i>du</i> staar,
Strækkende Staven over begge,
Delt mellem begge,
Og dog helt dig selv,
Helt en Mand), —
Fødes!

Men naar Tiden kommer,
Da vil det huskes,
At du var dens Sanger og Profet,
Før den blev til —
Du,
Mægtige Seer!

Formløs som Blæstens Sang
Er din Harpes Musik
Og vældig gribende som den.
Høstens fejende Storm
Laante dig sin Fjerham,
Og du fløj paa dens Vinger;
Vaarens lune Luftning
Vifter gjennem dine Profetier.
Mens dit Blik flyver vide
Højt over Kæmpecedrenes Toppe,
Maalende dristigt
Det uendelige Rum,
Er ikke du blind for
De spædeste Skud i Dalen;
Den beskedne Klokkeblomst,
Der bøjer sit fine Hoved
Ved den mumlende Bæk
Saavel som det spinkle Græsstraa,
Der svajer i Vinden
Og hvisker sin næppe hørlige Melodi,
Finder dit skarpe Øje;
Og dit vældige Hjerte
Gyder sin dybe, altomfattende Sympathi
Over det smaa, som det store.

Thi ikke blot er du en Seer,
Tidens største,
Men du agted dig ej for stor
Til at gaa med i de Kæmpendes Rækker
Som simpel Soldat,
Naar det forlangtes.
Bygmesteren klædte sig i Arbejderens Kofte
Og delte hans Møje og Sved,
Og i Kjærlighedens Dagkamp
Hentede du din Helsot.
Mens din aldrig trættede Hjerne
Formede Fremtidens Kongebolig
Med Taarne og himmelstræbende Spir,
Lagde du taalmodig og uden Krav
Din Sten til de Andres,
Som bygged paa Grunden.
Derfor er det ikke kold Beundring,
Der bringes dig til Offer,
Men Hjerternes varmeste Tak
Flyver dig imøde
Og smykker dit Livs Aften
Med uforgængelig Glans.

Mægtige Seer!
Tag min afmægtige Tak,
Tak fra et Hjerte, du vandt,
Eet iblandt tusend!

Thi jeg véd,
At mer end Alverdens Beundring
Og larmende Hyldest
Elsker <i>du</i> det enfoldige Sinds
Ydmyge, elskende Taksigelse.

<nonum><small><right>(Trykt 1885 i ,,Tidens Strøm'' og tilsendt Walt Whitman.)</right></small></nonum>
</body>
</poem>

<poem id="rosenbergpa2018022577">
<head>
    <title>Ved min Faders Død</title>
    <subtitle>(1885)</subtitle>
    <firstline>Min Ven, den eneste paa Jord</firstline>
    <notes>
        <note>P. A. Rosenbergs far var oversætter og litteraturhistoriker <a poet="rosenberg">Carl Rosenberg</a> (1829-85).</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 203-204.</note>
    </notes>
    <quality>korrektur1,kilde,side</quality>
</head>
<body>
Min Ven, den eneste paa Jord,
Som fatted hver min Tanke!
Til Fredens lyse Hjem du fo’r
Paa Dødning-skudens Planke.
Du skød fra Land med Bøn og Sang,
Nu har du Sejrens gode Løn;
Gid den og rækkes maa engang
Hist, Fader, til din Søn!

Alt er maaske den Skude klar,
Som <i>mig</i> til Hjemmet bærer.
Hvo véd, om i dit Kølspor, Fa’r,
Den snart ej fremad skærer!
Snart staar maaske du hist paa Strand
Og spejder over Bølgen grøn,
Om ej du i det fjerne kan
Faa Kjending af din Søn.

Gid da jeg maa for spændte Sejl,
Med Ærens Flag i Stavnen
Og Vandets friske Brus om Spejl
Rask stryge ind i Havnen!
Da kommer jeg, som selv du kom,
Min gæve Fa’r, med Sang og Bøn.
Da vil du glad mig hilse som
Din egen, raske Søn.
</body>
</poem>

<poem id="rosenbergpa2018022578">
<head>
    <title>Ved Frederik Nannestads Død</title>
    <firstline>En ædel Sjæl, en Sjæl som Guld</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 205-206.</note>
    </notes>
    <quality>korrektur1,kilde,side</quality>
</head>
<body>
En ædel Sjæl, en Sjæl som Guld,
Har brudt de Baand, som bandt den.
Højt over Jordens Mulm og Muld
Sin Vej mod Lyset fandt den.
<i>Fred</i> lyste af hans Blik og Ord.
Den vindes aldrig helt paa Jord.
Nu vèd vi, at han vandt den.

Og ganske vist jeg tror og véd:
Den varme Livsens Kilde,
Hans store, rige Kjærlighed
Kan ikke gaa til Spilde.
Den brød sig kun en anden Vej
Ad Baner, som vi maaler ej,
Om vi er nok saa snilde.

Og vist jeg véd: naar Dagens Strid
Gjør vore Hjerter trætte,
Naar Verdens Uret, Had og Nid
Os Tornekransen flette,
Vil Mindet om <i>hans</i> Kjærlighed
Tit komme sagte til os ned
Og hjælpe os tilrette.

Det er de ædle Sjæles Lod,
De kaster Lys tilbage.
Den Tanke bryder Dødens Brod
Og mildner Savnets Klage.
Den vidner mer end Præstens Ord,
At selv paa denne mørke Jord
Er Lysets spæde, spredte Spor
Dog stærkest alle Dage.
</body>
</poem>

<poem id="rosenbergpa2018022579">
<head>
    <title>Til Inga</title>
    <firstline>Jeg elsked dig, før du blev til</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 207-209.</note>
    </notes>
    <quality>korrektur1,kilde,side</quality>
</head>
<body>
Jeg elsked dig, før du blev til.
Det kan du ikke helt forstaa.
Det var som Drøm og Alfespil
Hint Nu, jeg første Gang dig saa.

Aa Gud, hvor trangt de Timer skred,
— Dem vil jeg mindes, til jeg dør —
Imens din Moder led og stred!
Jeg saa det alt som bag et Slør.

Det sved omkring min Hjerterod,
Som sled et Vilddyr i sin Fangst;
Og rastløs gik jeg paa min Fod
Fra Sted til Sted i svimmel Angst.

Af Feberbølgers Sus og Syd
Gled frem et lille, blaakoldt Lig - -
<i>Da</i> skar det med en knivskarp Fryd:
En <i>fremmed</i> Lyd — et spinkelt Skrig!

Da kyssed jeg din spæde Mund
Og mødte første Gang dit Blik.
Knap drak i Elskovs Højtidsstund
Min Sjæl mer frydefuld en Drik.

Jeg mindes vel den Kamp, der stod
Med Angst og Haab i Vexeljag.
Det var, som købte med vort Blod
Vi Livet til dig Dag for Dag.

Men siden, da dit Liv var frelst,
Da mored vi os godt, vi to.
Da gynged paa min Arm du helst,
Tog i min Kind og skoggerlo.

Hvad mon det var, du grunded paa,
Naar fra mit Knæ, paa Ryggen slængt,
Du stirred med de Øjne blaa
I Loftet op, alvorligt, strengt?

Og da du talte første Gang
Og leged med de søde Dyr —
Det var, som gyldne Klokker klang
Ud fra et dejligt Æventyr.

Det Æventyr er Livets Sang
Og vidner ved sin rene Lyst
Om Vældet, hvorfra Livet sprang:
Alkjærlighedens Faderbryst.

Thi den, som fuld af Angst og Haab
Et Barn har vugget i sin Favn,
Han stiger karsk af Livets Daab;
Han kjender Gud af mer end Navn.
</body>
</poem>

<poem id="rosenbergpa2018022580">
<head>
    <title>Den danske Bondes Frigjørelse</title>
    <subtitle>Festprolog paa Hundredaarsdagen for Stavnsbaandets Løsning, 1888</subtitle>
    <firstline>Der gives Tider, da med Storm og Brand</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 210-215.</note>
    </notes>
    <keywords>frederik7</keywords>
    <quality>korrektur1,kilde,side</quality>
</head>
<body>
Der gives Tider, da med Storm og Brand
Af Folkegrunden nye Tanker stige
Lig Strømmen fra Vulkanens Flammerige,
Naar frem den vælter over Kratrets Rand.
Der gives andre, da den Sum af Evner,
Som dulgt bestemmer Tidens Hjerteslag,
I Stilhed føder frem det Nyes Sag
Lig Solen Blomstens Knop, naar Svøbet revner.
En saadan Tid er Festens Maal i Dag.

En Tid med nok af Usselhed og Nød!
Hvor nu langs brede Veje Sæden gynger,
Og Koen gumler trygt i Engen blød,
Stod da om Mosen Krattet tæt i Klynger.
Og mangt et Sted, hvor nu den travle Plov
Forlængst har aabnet Jordens Rigdomsgjemme,
Der gro’de milevidt den tætte Skov,
Hvor Hjort og Ræv og Vildbas kun var hjemme.
I Stedet for de lune Landsbyhaver
Med Akkelejers og Pæoners Flor
Saas usle Hytter, mest af Ler og Jord,
Et Majtræ og en Brønd, der faldt i Staver.

Og han, som hused dèr — en plaget Træl,
Som sled sig sløv og tygged sløvt sin Skofte
Mer bunden selv, end Hesten paa hans Tofte,
Og sky som den for Hundepiskens Smæld,
Med Lænker smedet tæt om Haand og Fod,
I Grevens Vold, som høsted, hvad han saa’ de,
Med tusind Pligter, som han ej forstod,
Men uden anden Ret end Fogdens Naade!

Og de, som leved højt af Bondens Savn,
Var ikke griske Fjenders Røverhære,
Nej, det var Landsmænd, som i Lovens Navn
— <i>I Lovens Navn!</i> — skamskænded Ret og Ære,
En Lov, som Grusomhed og Raahed skabte;
En Lov, hvor ingen vandt, men alle tabte!

---

Kun hundred Aar! — Ér det en Troldmands Vælde,
Som virked dette med et magisk Ord?
Som kaldte Velstand af den øde Jord,
Og frie, gjæve Mænd af bundne Trælle?

Javist, et magisk Ord, som naar det lød
I Kjærlighed, alvorligt, sandt og ægte,
- Skjøndt misbrugt tidt af dem, der Aand fornægte —
Fik Magt at skabe Aand og Liv af Død,
<i>Frihed!</i> I dette Ord er Sejr og Dom;
Det ene Ord har formet Verden om.

Men de, der <i>her</i> som Friheds Skjoldvagt stod
Trods hæse Skrig af Egennyttens Ravne,
Det var en Kreds af Mænd med Vilje god,
Hvis Maal ej var at dømme, men at <i>gavne:</i>
Det var en Hær, som stred med Aand
og Mod Og hented Sejren uden Vold og Blod; —
Et enkelt stort, men alle pletfri Navne.

Først han, som altid mellem danske Mænd,
Trods Fejl og Brøst, med Kjærlighed skal mindes,
Saalænge Sang og Sagn i Danmark findes:
<i>Prins Fredrik</i>, ,,Kongens Søn og Folkets Ven''.
Blandt Aandens Store var hans Plads vel ej; —
Men det skal huskes, han forstod at sanke,
Skjøndt ung, de Mænd, som bar den store Tanke,
Og, ført af dem, at bane Sandhed Vej.

Men Aandens baarne Høvding var dog han,
Som styred Statens Skib i Bølger høje
Med uforfærdet Sjæl og roligt Øje, —
Vel siden Absalon vor største Mand.
Han fatted Tidens Krav med aaben Sans;
Hans Saga tæller mange store Dage;
Men den, der endte Bondens Ynk og Plage,
Den gav det bedste Blad til <i>Bernstorffs</i> Krans.

Tak have hver, som med ham virket har,
Da han det nye Lys i Landet tændte:
Det ædle, <i>Reventlow’ske</i> Broderpar,
Hvem Frihed ikke blot en Lære var,
Men som paa egen Grund i Daad den tjente;
<i>Colbjørnsen</i>, <i>Oeder</i>, <i>Rothe</i> — hundred Aar
Har ej fordunklet deres Gjernings Ære,
Til sene Tider skal dem Mindet bære,
De kan ej glemmes, medens Danmark staar.

En Tid med nok af Sorg- og Nød og Brøde!
Og dog saa stor og løfterig en Tid,
At Straaler af dens Virke rækker hid.
<i>Den Tid var Folkeaandens Morgenrøde.</i>
</body>
</poem>

<poem id="rosenbergpa2018022581">
<head>
    <title>Kantate</title>
    <subtitle>ved Schneekloths Latin- og Realskoles Halvtreds Aars Jubilæum, 1904</subtitle>
    <firstline>Hvor Sydens Kyst gi’r Havet Læ</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 216-221.</note>
    </notes>
    <quality>korrektur1,kilde,side</quality>
</head>
<body>
<nonum><center>I.</center></nonum>
<nonum><small><center><i>Kor:</i></center></small></nonum>
Hvor Sydens Kyst gi’r Havet Læ,
Og Solens Kys gi’r Varme,
Gror stundom fra dets Bund et Træ
Med tusend Straalearme.
Det vokser langsomt Gran for Gran,
Mens Aar og Dage skrider,
Til Kronen som et nyskabt Land
I Havet staar omsider.

Saa gror i Læ af Skolens Tag,
I Kundskabssolens Varme,
Vor Ungdoms Aandsliv Dag for Dag,
Et Træ med Straalearme!
Det vokser som Korallens Stok,
Mens Aarets Timer skrider;
Og gaar det stundom langsomt nok,
Det kendes dog omsider.

Og Slægtens Liv har samme Kaar,
Den er et mægtigt Hele.
Fra skjulte Kilder Strømmen gaar
Ud til de skilte Dele.
Vi lever paa hverandres Værk
Som Halvkorallens Grene;
Og end var ingen Mand saa ,,stærk''
At helt han ,,stod alene''.

Et halvt Aarhundreds Perspektiv
Er kun et lidet Stykke.
Hver trofast Daad i Folkets Liv
Dog fremmer Folkets Lykke.
Og føjed kun vi Gran til Gran,
Vort Værk var ej forgæves;
Vi har vor Lod i Fremtids Land,
Naar op af Hav det hæves.

<nonum><small><center><i>Solo:</i></center></small></nonum>
Se dig ud, du unge Sind!
Se, hvorhen dit Blik end glider
Over Lande, gennem Tider,
Er der Stof at samle ind.
Lyt til Sagas dybe Sang:
Livets Gry ved Asiens Strømme,
Hellas’ stærke Folkedrømme,
Romas Verdensherredømme,
Korsets Kamp og Sejersgang!

Se dig ud med vaagen Sans
I Naturens store Rige!
Mellem Dronningkaabens Flige
Funkler Kronjuvelers Glans.
Knyttet fast ved Tallets Magt
Verdenskræfters Net sig spænder;
Ilden, som i Ovnen brænder,
Plantens Blade, Dyrets Tænder,
Alt er Loven underlagt.

Se saa ind i eget Bryst,
Livets Kim, som dér sig røre!
Stemmer, som kun du kan høre,
Hviske dèr i Sorg og Lyst.
Tankens Lys og Driftens Baal!
Angst,, som tærer, Haab, som nærer!
Tvivl, som spotter, Tro, som ærer!
Hjertets Drøm, som opad bærer
Mod det store Livsens Maal!

<nonum><small><center><i>Kor:</i></center></small></nonum>
Her i vor Skole groede i det stille
Evner og Haab;
Kræfter, der siden viste, hvad de vilde,
Her fik de Daab.
Navne, som trygt kan nævnes blandt de bedste,
Skriver sig selv taknemligt i vort Lag,
    :,: Gode Ønsker gæste
    	Skolen i Dag. :,:

Tak til enhver, som fremmede dens Ære
Kort eller langt!
Først dog til ham, hvis Navn den end kan bære
Pletfrit og blankt!
Tro og Begejstring lued i hans Tanke,
Daad var hans Dag, og Lønnen Danmarks Gavn.
    :,: Slyng da Festens Ranke
    	Først om hans Navn! :,:


<nonum><center>II.</center></nonum>
<nonum><small><center><i>Kor:</i></center></small></nonum>
Han gør en <i>Lysets</i> Gerning, som virker for de smaa
Og lærer dem at samle, at skelne og forstaa.
Med Lyset følger Sundhed og Selvtillid og Mod;
  :,: Al ædel Evne trives i Dug fra Lysets Flod. :,:

Han gør en <i>Livets</i> Gjerning, som former Sjælens Ler
Og bygger i de Unge Person og Karaktér.
Det Maal er Skolens største: at fylke om vort Flag
  :,: En Flok af raske Svende, der tror paa Livet Sag. :,:

,,<i>For Lyset og for Livet!</i>'' — det er vort Samlingsord.
Til Bannertegn det vorde for Skoler trindt paa Jord!
Sæt ind din Hu og Vilje! saa hjælper nok til sidst
  :,: Den Gud, der tændte Livets og Lysets første Gnist. :,:
</body>
</poem>

<poem id="rosenbergpa2018022582">
<head>
    <title>Kantate</title>
    <subtitle>
        <line>ved Tivoli Koncertsals Indvielse, 1902</line>
        <line>(Musiken af C. F. E. Horneman)</line>
    </subtitle>
    <firstline>I Havets Brus mod Strand i Nætter lange</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 222-229.</note>
    </notes>
    <quality>korrektur1,kilde,side</quality>
</head>
<body>
<nonum><center>I.</center></nonum>
<nonum><small><center><i>Instrumental Indledning og Mandskor.</i></center></small></nonum>
I Havets Brus mod Strand i Nætter lange,
I Dagens Sol og Kvældens Stjernespil,
I hver en Vind, som lufter,
Hvert Blomsterspind, som dufter,
I Alt, hvad Hjertet drømmer, Viljen vil,
Er Toner gjemt. Og han, som kan dem fange
Og mane dem i Strengeleg og Sange,
Ham hører Mesternavn og Ære til.

Og fra hans Aand til hvert et opladt Øre
De trænger da med Rhytmens stærke Kald.
Og i et Nu det hænder,
At i vor Hu det tænder,
Og Sjælen klinger som et skært Krystal
Ved <i>Tonens</i> Magt. Den kan vort Hjerte røre
Og gjennem Verdner paa sin Flugt os føre
Til Altarfred i Kunstens Tempelhal.


<nonum><center>II.</center></nonum>
<nonum><small><center><i>Recitation.</i></center></small></nonum>
Der klinger Toner over Barnets Vugge,
Det drømmer under Sang sin første Drøm.
Og inden Sjælen fatter Ord og Billed,
Den bæres ømt og blidt paa Rhytmens Strøm.
Det første Kys af Tonekunstens Dise
Blev givet dig i Moders Vuggevise.

Og Tonen følger med til Legens Verden.
Hver, der har set en Flok af glade Børn,
Naar ,,Havren skæres'', ,,Munken gaar i Enge'',
Og der er ,,Gilde hos den gamle Ørn'',
Har følt, mens lyse Minder gled forbi,
De gamle Børnesanges Poesi.

Med Sang gaar Ungersvenden ud i Verden,
Jublende for den Fryd at være til!
Han vandrer gjennem Illusionens Lande
Til Klang af Haabets gyldne Klokkespil.
Og Alting hilser ham med glade Miner,
Og Luften hænger fuld af Violiner.

Og vækkes han til Elskovs søde Smerte,
Da klinger Undertonen i hans Røst;
Thi den er ikke til, der ej har <i>sunget</i>,
Naar Elskov aanded Foraar i hans Bryst.
Musik er Sproget i dens Elverrige,
Som tolker den og nærer den tillige.

Til Kamp gaar Mandens Vej. Ej blot hin vilde,
Der fægtes ud med Blod, er Sangen værd;
Nej, Livets Sang har Bud til <i>alle</i> Kræfter
I Aandens som i Haandens Adelsfærd.
De stærke Toner lyder gennem Striden,
Forklarer den og gjemmer Mindet siden.

Og er et Fremskridt gjort, en Sejer vunden,
Og samles Mængden til dens Pris en Dag,
Da bæres atter paa Musikens Bølger
Festjublen frem i faste Vingeslag;
Da løfter Hymnen Folkets fælles Glæde,
Og Dansen vinder om den Rhytmens Kæde.

Men vaander Sjælen sig i Kval og Kvide,
Hvad eller slaaes af Nederlagets Storm,
Da er Musiken Naadens gode Engel,
Der giver Sorgen Luft og Klagen Form,
Og Tonerne, som Hjertets Kval har baaret,
Er Dug, som rinder lindrende i Saaret.

Ja, for hin Magt, den højeste af alle,
Der drager Aanden mod dens Ophavs Sol,
Er Tonen Tolk; og Salighedens Billed
Blev Englesangen om Guds Kongestol.
Og Psalmen følger Pilegrimmens Veje,
Til Støvet bæres til sit sidste Leje.

— Saa er Musikens Genius vor Fælle
Fra Vuggen gjennem Livet til vor Grav;
Den fryder os, den styrker, trøster, løfter,
Den fører Slægten med sin Blomsterstav
Fra Tidens Muld til Evighedens Vange.
Og derfor: Agt og Pris for Musens Sange!


<nonum><center>III.</center></nonum>
<nonum><small><center><i>Solo</i> (Baryton.)</center></small></nonum>
Agt og Pris for Musens Sange! — Tusend Gange,
Mer end det for Øre kom,
Har de formet Verden om.
De har baaret Folkets Længsler,
Brudt dets Lænker, sprængt dets Fængsler,
Stundom daaret og bedøvet,
Oftest styrked dog og øvet,
Løftet den, som frem har stræbt, —
Signet, hædret, dømt og dræbt!

Agt for Musens Spil det rene! —
Det alene
Kan forløse her paa Jord,
Hvad i Sjælen dybest bor.
Alt det stærke, alt det kække,
Som vil Himlens Stjerner række,
Alt det varme, alt det milde
Fra den skjulte Livsens Kilde
Vinder Form og bliver til
Gaadefuldt i Musens Spil.

Agt og Pris for Musens Præster! —
Tempelgæster,
Træd med festlig viet Sind
i Musikens Højsal ind!
Her skal rige Kræfter frede
Kunstens Tarv og Vej berede,
Smelte Skæmt og Alvor sammen,
Og til Folkets Gavn og Gammen
Synge Lysets Tanker frem,
Lyse Mørkets Vætter hjem.


<nonum><center>IV a.</center></nonum>
{cisRecitation.}
Saa vier vi til <i>Folkets</i> Gavn og Gammen
Vor nye Hal! Ej nogle kaarne faa
Skal glædes ved vor Gjerning blot; nej, Maalet
Er Bro fra dem til Folkets Kreds at slaa.
Vel daares stundom det af Døgnets Mode,
Men elsker kun og gjemmer tro det gode.

Europa over kjendes denne Have,
Fordi den samled <i>alle</i> Folkets Lag,
Og aldrig dog, som tit i større Lande,
Med Godtkjøbskram fordærved Folkets Smag.
Vi følger Sporet fra de svundne Dage,
Gaar frejdig frem og ser os trygt tilbage.

Og hver, som følger paa vor Fremtids Bane
Os vder os sin Hjælp med Haand og Mund,
Som Gæst heroppe eller Gæst dernede -
Ham bringer vi vor Tak i denne Stund.
Velkommen hid til Festen, som vi fejre!
Naar <i>I</i> er med, gaar vi til nye Sejre.


<nonum><center>IV b.</center></nonum>
<nonum><small><center><i>Slutnings-Kor.</i></center></small></nonum>
Hør Festfanfaren klinge! —
Saa vie vi glade vort Værksted ind.
Herfra skal Rhytmerne svinge
Og samle Høje og Ringe
Til fælles Glæde, med enigt Sind.

De lyse Aftner, naar Maanens Skin
Glimter fra Blomster og Blade,
Skal ,,Elverhøj''s liflige Tonespind,
Og gamle Lumbyes Champagnegalop
Muntre og kvæge Enhver,
Som trættet af Dagens Kamp og Besvær
Kommer, for Sanser og Sind at husvale.
Her vil vi samle
Det ny og det gamle,
Det store og smaa;
Tonernes brusende, jublende Tale
Altid kan Hjerterne naa.

Velkommen i Huset, vi rejste af Ny!
Viden om Land gik vort Tivolis Ry.
Dets Glans og Ære
Skal denne vor Gjerning viet være
Og viden om bære
Til Gavn for vort Folk og vor elskede By!
</body>
</poem>

<poem id="rosenbergpa2018022583">
<head>
    <title>Kristianborg Slot</title>
    <firstline>Hvor mindes jeg hin Oktoberkvæld</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 230-232.</note>
    </notes>
    <quality>korrektur1,kilde,side</quality>
</head>
<body>
Hvor mindes jeg hin Oktoberkvæld,
Da Rygtet fløj gjennem Byen!
,,Stranden'' stod sort af tause Folk.
Som Kobber gnistrede Skyen.
Af Slotsgrunden gro’de med grufuld Hast
En Skov af klatrende Flammer,
De svajed’ og syded og hvæsed frem
Fra Vindvernes sprængte Rammer.

Ildfluernes Sværme i Vinden flød;
Natten var lys som Dagen;
I Stilhed hørtes kun Pumpernes Stød
Og Luens ensformige Bragen.
Og dæmpet spurgte min Sidemand
— Han stod som af Trolddom bunden -:
,,Hvad redder de mon?'' Der svared En:
,,Det brænder nok ned til Grunden.''

Vist føltes det som en Folkesorg
Af dem, der nager og piner,
At den gamle, bredskuldrede Kongeborg
Blev en osende Dynge Ruiner.
Den danske bruger ej stærke Ord.
Der sagdes blot: ,,Faar saa være!
Det Slot <i>skal</i> rejses engang af Ny
Til Kongens og Landets Ære!''

---

  Tider kom med Sol og Vaar.
  Kræfter løstes, som var bundne.
  Haab og Drømme, igjenfundne,
  Ud de lyse Vinger slaar.
  Se, nu spirer Junisæden!
  Og af Takken, og af Glæden
  Stiger — aa, jeg ser det grant!
  Ved en enig Folkevilje
  Kongeborgens nye Tilje
  Som et herligt Fremtidspant.

  Skynd Jer da Lysalfer smaa!
  Pas de faste Støtter sammen!
  Hug og smed og pust til Flammen!
  Hver gjør sit; saa skal det gaa.
  Snillets Dverge! Danmarks Øje
  Vogter paa Jer fast og nøje,
  Har af Værket ret sin Lyst.
  Det skal mælde Fremtids Slægter,
  Hvad i trofast Forbund mægter
  Kongehaand og Folkerøst!

<nonum><small><right>(Skrevet under Forhandlingen i Rigsdagen om Kristiansborg Slots Gjenrejsning 1903.)</right></small></nonum>
</body>
</poem>

<poem id="rosenbergpa2018022584">
<head>
    <title>Nyaarsdigt</title>
    <firstline>Naar Aaret synker og forgaar</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 233-235.</note>
    </notes>
    <quality>korrektur1,kilde,side</quality>
</head>
<body>
Naar Aaret synker og forgaar
I Tidens tyste Strømme,
Og Jorden hviler kold og haard,
I Vintersøvnens Drømme,
Da kan det hænde vel iblandt,
At den, som ser tilbage
Paa hvad der kom og hvad der svandt,
Et dæmpet Suk tnaa drage.

Et Aar forbi! — igjen et Skridt
Ad Livets dunkle Veje!
Et Aar forbi med stort og lidt,
Tit med vort bedste Eje. —
Men se! Mens Frostens klingre Spil
Til Graven Aaret ringer,
Fremtindrer Julestjernen mild,
Og Glædens Budskab klinger.

Og synes dig, at Tiden tog
I Flugten Livets Smykke,
At Verden kold og haard bedrog
Dig for din bedste Lykke,
Se opad da! — til Julefest
Dig vinker Stjernevrimlen,
Se opad, du! — den lyser bedst,
Just bedst paa <i>Vinter</i>himlen.

Og tykkes Menneskenes Færd
Dig daarlig og forblindet,
Fordi, hvad der har Vægt og Værd
De vrager sløvt for Skinnet,
Fordi, til deres dybe Skam,
Det usle altid sejrer, —
Se opad da! og tænk paa ham,
Hvis Fest nu Jorden fejrer!

Saa tungt som <i>han</i> har ingen stridt
Mod Slægtens sløve Hjerte,
Saa dybt som <i>han</i> har ingen lidt
Den dybe Syndens Smerte,
Saa mildt som han har ingen dømt Dem,
der med Spot ham mødte,
Og ingen elsket har saa ømt
Den Slægt, der ham forstødte.

Lær da som han med roligt Mod
Til Gud din Lid at fæste,
Og kæmp, trods alt, med Vilje god
For hvad du tror det bedste;
Og se: mens Vintren haard og vild
Sit kolde Glavind svinger,
Fremtindrer Julestjernen mild
Og Glædens Budskab klinger:

En Broder født! en Frelser født
T il Bod for Verdens Vaande! —
Og hvad der nys var koldt og dødt
Faar atter Livets Aande,
Og hvad kun Taagen skilte ad,
Det smelter lifligt sammen
I Takkens fulde Julekvad,
I Kjærlighedens Amen!
</body>
</poem>

<section level="3">
<head>
    <title>Ungdomssange</title>
</head>
<content>

<poem id="rosenbergpa2018022585">
<head>
    <title>Sangen</title>
    <toctitle><num>I.</num>Sangen</toctitle>
    <firstline>Syng dig stærk, min Tro! syng dig lyst, mit Haab!</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 236-237.</note>
    </notes>
    <quality>korrektur1,kilde,side</quality>
</head>
<body>
Syng dig stærk, min Tro! syng dig lyst, mit Haab!
Der er Kræfter i Brysttonebruset.
For Basunernes Lyd, for et Sejerssangsraab
Maatte Jerichos Mure i Gruset.

Af et saaret Sind, af en Viljes Brøst
Kan der gro som en Stenmur af Kummer.
Og et Hjerte kan dukke sig, sygt, uden Trøst,
Til selv Bønnen og Ønsket forstummer.

Faar da blot til Sang du din Mund paa Gang,
Se, da véd jeg dog, stundom det hændte,
At de snærende Lænker som Sytraade sprang
Og en Funke af Haabet sig tændte.

Har hin Funke tændt, da er Bladet vendt,
Og da gælder det Sejren at følge.
Ad den svingende Klangbro, som Sangen har spændt,
Skal Bedrifternes Bannere bølge.

Syng dig stærk, min Tro! syng dig lyst, mit Haab!
Der er Kræfter i Brysttonebruset.
For en klingende Rhytme, et Sejerssangsraab
Kan dit Jericho styrtes i Gruset.
</body>
</poem>

<poem id="rosenbergpa2018022586">
<head>
    <title>Kampen</title>
    <toctitle><num>II.</num>Kampen</toctitle>
    <firstline>Hel skønt er vel Stridens Stævne</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 237-238.</note>
    </notes>
    <quality>korrektur1,kilde,side</quality>
</head>
<body>
Hel skønt er vel Stridens Stævne
I Ungdommens fejre Flok,
Naar Evne brydes mod Evne,
Og Fejden er Kampløn nok.

Men skønnere dog, naar Maalet
Sig klarer for Mandens Blik,
Saa selv for dets Skyld til Baalet,
Ubøjet, som Huss, han gik.

Og skønne er Sejrens Kranse,
Som vinker ved Kampens Maal,
Naar Fjendernes sidste Skanse
Er taget med Storm og Staal.

Dog han, som segner i Slaget,
Før fejgt han stryger sit Flag,
Flan fremmer i Nederlaget
Ej mindre sin dyre Sag.

Saa vil vore Evner vi øve
Med Troskab fra Dag til Dag,
Fuldrede til Livets Prøve
I Sejr eller Nederlag.
</body>
</poem>

<poem id="rosenbergpa2018022587">
<head>
    <title>Skolen</title>
    <toctitle><num>III.</num>Skolen</toctitle>
    <firstline>Den rene Luft og Dagens Skin</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 238-240.</note>
    </notes>
    <quality>korrektur1,kilde,side</quality>
</head>
<body>
Den rene Luft og Dagens Skin
Og Sundheds friske Bølge
Vi lukke vil i Skolen ind
Med Liv og Lyst i Følge.
Det kjendes skal paa Øjets Glans,
Naar Lyset Sejer vinder,
Paa rettet Ryg og aaben Sans,
Paa Smil og røde Kinder.

Vi vil ej noget Fængsel trangt,
Hvor Lærdoms Lampe lyser
Men Sindet bliver surt og vrangt,
Og Ungdomsblodet fryser.
Nej, Kundskabs Sol gi’r Varme først,
Naar lavt dens Flod sig sænker,
Den Aand, som stiller Sjælens Tørst,
Den løser Tungens Lænker.

Vi vil ej, Videns gyldne Pund
Skal tynge og forskrække;
Dens Magt skal gjøre glad og sund
Og Spørgelysten vække.
Alt, hvad sig taaget og forsagt
I Unges Sind kan røre,
Skal mildt for Dagen vorde lagt
Og klares for dets Øre.

Saa skal vor Skole voxe smukt,
Med Liv og Lys formælet,
At det kan siden bære Frugt,
Hvad her som Frø blev fjælet.
Og vidt skal tone Bøn og Sang
Med gode, lyse Minder,
Som fra de Unges Skolegang
Igjennem Livet skinner.
</body>
</poem>

<poem id="rosenbergpa2018022588">
<head>
    <title>Hjemmet</title>
    <toctitle><num>IV.</num>Hjemmet</toctitle>
    <firstline>Natten sin Vinge sænker</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 240-241.</note>
    </notes>
    <quality>korrektur1,kilde,side</quality>
</head>
<body>
Natten sin Vinge sænker;
Stjernerne tindre frem;
Dagen er endt. Nu tænker
Hver paa sit elskte Hjem.

Hjemmet, hvor Lyset skinner
Stille fra Ruden ud;
Vidt gjennem Mørket finder
Vejen dets milde Bud.

Hjemmet, hvor Fred og
Varme Byder os blidt: kom ind!
Stedet, hvor aabne Arme
Møder det trætte Sind.

Kærligste Hjem om Lande
Er kun en fattig Trøst
Dog mod det store, sande
Hisset paa Livets Kyst.

Derfra gaar gyldne Straaler
Vidt gjennem Mørket ud;
Ingen dets Rigdom maaler:
Samfund og Fred med Gud!

Hver Gang sig Mørket sænker,
Tindrer en Stjerne frem.
Ført af dens Lys vi tænker
Da paa vort elskte Hjem.
</body>
</poem>

<poem id="rosenbergpa2018022589">
<head>
    <title>Paa Vandring</title>
    <toctitle><num>V.</num>Paa Vandring</toctitle>
    <firstline>Jeg vandrer gjennem Verden</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 241-242.</note>
    </notes>
    <quality>korrektur1,kilde,side</quality>
</head>
<body>
Jeg vandrer gjennem Verden
Saa frejdig og saa fri,
Og mange, mange møder jeg
Alt paa den travle Sti.
Vi nikker til hverandre;
Men vid're maa vi vandre —
Forbi, forbi, forbi!

Hvad ej kan andet være,
Det finder man sig i.
Men ofte maa jeg tænke dog
Alt paa den travle Sti:
,,Gid lidt du kunde dvæle
Og tale med de Sjæle,
Som gaar saa rask forbi!''

,,Nej, vid’re!'' kvidrer Lærken
Saa frejdig og saa fri. —
Da klinger, som fra Luftens Blaa,
En dæmpet Melodi:
,,Vær tryg! Den Tid vil komme,
Da Vandringen er omme,
Og hvert dit Savn forbi!''
</body>
</poem>

</content>
</section>

<section level="3">
<head>
    <title>Fædrelandssange</title>
</head>
<content>

<poem id="rosenbergpa2018022590">
<head>
    <title>Jord, hvorfra vort Livsblod randt</title>
    <toctitle><num>I.</num>Jord, hvorfra vort Livsblod randt</toctitle>
    <subtitle>(1905.)</subtitle>
    <firstline>Jord, hvorfra vort Livsblod randt</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 243-244.</note>
    </notes>
    <quality>korrektur1,kilde,side</quality>
</head>
<body>
Jord, hvorfra vort Livsblod randt,
Gode danske Jord!
Stavn, af Fortids Minder fuld, Mark,
 med Fremtids rige Guld,
Borg for Mænd, der vrager Tant,
Hjem for frie Ord!

Dejlig i din Sommerpragt
Stiger du af Sø.
Modne Agres gyldne Tavl
Flokker sig om Gavl ved Gavl,
Bøgeskovens Riddervagt
Lyser under Ø.

Mænd, hvis Daad blev Verdens Arv,
Fostred denne Strand.
Stjernekorets dunkle Sprog,
Slægtens første Runebog
Tydet blev til Jordens Tarv
Her i dette Land.

Endnu er vort gamle Hjem
Frit fra Kyst til Kyst.
Mænd med sejgt og taalsomt Mod
Graver Grunden Fod for Fod,
Landnams-helte stævner frem
Over Klodens Bryst.

Jord, hvorfra vort Livsblod randt,
Gode, danske Jord!
Giv hvert Fremtids Sønnekuld
Kræfter af din rige Muld
Til at virke godt og sandt
For dit Vel i Nord!
</body>
</poem>

<poem id="rosenbergpa2018022591">
<head>
    <title>Vor Jord, hvor Ploven gaar</title>
    <toctitle><num>II.</num>Vor Jord, hvor Ploven gaar</toctitle>
    <firstline>Vor Jord, hvor Ploven gaar</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 244-246.</note>
    </notes>
    <quality>korrektur1,kilde,side</quality>
</head>
<body>
Vor Jord, hvor Ploven gaar,
Gi’r fuldgod Høst fra Aar til Aar.
Med Skum om Stavn Fra Havn til Havn
De flinke Skuder ile.
Og spredt i Landets Agermuld
Som Sten i Guld
De muntre Byer smile.
Ja, vaagen er den danske Mand;
Med slidvant Haand og sund Forstand
Han røgter end sit Eje
Og bygger op sit Land.

Vort Sprog er jævnt og fast.
Det skummer ej med Elvens Hast;
Det træder støt,
Det nynner blødt,
Det skæmter snildt med Lune.
I det har mangen Skjaldehaand
Med Ild og Aand
Indristet Sangens Rune.
Vor Sang blev hørt paa fremmed Strand;
Men her dog bedst den nemmes kan,
Og her skal frit den klinge
Ud over Sø og Land.

Vort Land er vort med Gud.
Dets Grænse skal ej slettes ud,
Mens Liv og Blod,
Mens Kløgt og Mod
En Dansker har tilbage.
Hvad gavner os vor Agers Fold,
Naar fremmed Vold
Kan frit dens Fylde tage?
Nej, værge vil vi, Mand for Mand
Saa godt, som ærlig Vilje kan,
Den Arv, vi fik i Eje,
Vort Land, vort Fædreland!
</body>
</poem>

</content>
</section>

<poem id="rosenbergpa2018022592">
<head>
    <title>Et Tidsdigt</title>
    <subtitle>(1886)</subtitle>
    <firstline>Der klages rundt paa den ganske Jord</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 247-.</note>
    </notes>
    <quality>korrektur1,kilde,side</quality>
</head>
<body>
Der klages rundt paa den ganske Jord;
Snart er det et eneste Jammerkor.

Der siges, Tiden er ussel og hul,
Alderdomssvækket, vissen og gul.

i Selv Fremskridtets Mænd, selv de dunede
unge Gaar om med Miner, blaserte og tunge.

Alt digtes der Gravskrift af Bedemandskasten;
Den lyder paa',,Gjenfærd'' og ,,Lig i Lasten''.

Der siges, vi har kun et Middel tilbage:
 At tage den syndige Verden af Dage. —

Sandhed er sund, naar kun den har Ret;
Men er det sandt? Er vor Tid saa slet?

Jeg tror ikke paa det, det jamrende Kor;
Jeg synes, Tiden er herlig og stor.

Jeg synes, den blusser saa sund og rig,
Og kan ikke mærke, den lugter af Lig.

Igjennem dens vaarfriske Sus jeg for  nemmer
Forjættelsens klangfulde Englestemmer,

---

Du skal sænke din Gjerning i Tidens Elv,
Tænke paa den, og ej paa dig selv,

Tænke paa ham, der har skabt det Hele,
Og hvis Vilje er med i de gærende Dele.

Saa skal du se, du faar Mod paany
Til at juble som Lærkernes Kor under Sky.

Saa tør i Vaaren du tænke paa Sommer,
Saa har du Part i den Saga, som kommer.

Og den kommer, den kommer, den er jo paa Vej,
Frihedens knoppende, svulmende Maj.

Men noget for noget! Del i dens Arv
Vinder du kun, naar du søger dens Tarv.

Hvad enten din Stilling er høj eller lav,
Saa faar du med Rente just det, som du gav.

Hvad enten din Evne er stor eller liden,
Naar bare du vil, er du Arving til Tiden.

Der er Plads til os alle, til Kvinde og Mand.
I kan, hvis I vil; jeg skal sige, hvordan.

---

Først maa du vaagne af Blund, hvis du sover,
Skylle dig frisk i Beaandelsens Vover.

Slaa det til Jorden og slaa det ihjel
Alt i dit Hjærte, som smager af Træl.

Rejse dit Hoved og aabne dit Øje
Rigtig til Gavns for det store og høje.

Og faar du først Syn for det herliges Spor,
Saa ser du det rundt paa Guds dejlige Jord:

I Marker, som bølger; i Skove, som løves;
I Hjerter, som elsker; i Viljer, som prøves.

Tro ej den nye Oplysnings Profeter,
Den kritiske Poul eller skeptiske Peter!

Dejlig er Jorden med Bakker og Søer,
Med Blomster og Lunde og Byer og Øer,

Med Himmelen blaa og Ageren gylden -
Ser du det ej, er det dig, der har Skylden.

Skøn er Opvækkelsens straalende Gry;
Men glem ikke Dagen for Dagrødens Sky!

Mange, der vaktes, tog Glæden som Maal
Og faldt saa i Søvn om Beaandelsens Baal.

Men det gaar ikke an at ta’ Sejren paa Borg;
Det volder kun Kvide og nagende Sorg.

De daadløse Drømme de brister saa fage;
Det er ,,paa det jævne'', du Sejren skal tage.

Just skuffede Drømmere er det, de skyldes
De jamrende Raab, hvormed Luften nu fyldes.

Nej, Dagen vil Arbejde, ret dig derefter!
Og er du først vaagen, saa brug dine Kræfter!

Stil dig med Tro i de kæmpendes Række!
Den brusende Aa bliver skabt jo af Bække.

Den Gerning, Gud gav dig at føre til Ende,
I den vil din Vækkelses Frugter han kende.

Vé dig, naar Regnskabets Time kommer,
Om tomhændet, gold du maa staa for din Dommer!

---

Du skal elske det Folk, af hvis Rod du er runden,
Fra Hytten til Slottet, fra Kongen til Bonden.

Kun mod dem, der vil trampe dets Ære og Ret,
Kun mod dem skal du kæmpe og ej blive træt.

Men alle de mange, som elsker vort Land,
Hver Svend og hver Pige, hver Kvinde og Mand,

Som stræber med Troskab i Sandhedens Hær,
Hvad enten de søger den her eller der;

For dem skal af Hjertet du aabne din Favn
Og nævne dem kærligt med Frændskabets Navn.

Og tykkes dig stundom, de vandrer i Blinde,
Hvor véd du, at du just har Sandheden inde?

Men hvis du har Ret, saa forklar dem din Tanke!
For Kjærlighed falder hver skillende Skranke.

Historien vidner med tusinde Stemmer,
At Hadet kun dræber, men Kjærlighed fremmer.

---

Thi Synden og Sorgen kan aldrig forsvinde
Fra Støvlandets Kreds, medens Tiderne rinde.

Men vel kan vi byde dem op til en Dyst;
Selv bærer vi Fjenden jo hos os i Bryst.

Og han, for hvis Vilje sig Bjærgene nejer,
Har selv ved sin Søn jo forjættet os Sejer;

Naar ærligt vi rækker hinanden vor Haand
Og mødes som Frænder i Frihedens Aand,

Den Frihed, der ikke kan tvinge og krænke,
Hvis Baand er et Samfund og ikke en Lænke.

Saa kommer vel ogsaa den Tid, da paany
Sig Sangen kan løfte med Jubel mod Sky,

Da Taagerne viger for Soldagens Gry,
Og Frihedens Børn rider Sommer i By.

<nonum><small><right>(Trykt i ,,Tidens Strøm''.)</right></small></nonum>
</body>
</poem>

</content>
</section>

<section>
<head>
    <title>VII (Oversættelser)</title>
</head>
<content>

<section level="3">
<head>
    <title>To sonnetter (efter Petrarca)</title>
</head>
<content>

<poem id="rosenbergpa2018022593">
<head>
    <title>XXVII</title>
    <toctitle><num>I.</num>XXVII</toctitle>
    <firstline>Ensom og tankefuld de øde Egne</firstline>
    <notes>
        <note>Gendigtning af Petrarchs sonet <xref poem="petrarca2018021002"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 257.</note>
    </notes>
    <keywords>sonnet,petrarcha</keywords>
    <quality>korrektur1,kilde,side</quality>
</head>
<body>
Ensom og tankefuld de øde Egne
Jeg maaler ud med Skridt, langsomme, trætte,
Og ser mig om, for derhen dem at rette,
Hvor ingen Spor af Menneskefjed sig tegne.

Kun dér jeg kan i Sikkerhed mig sætte
For Spejderblik, som lure allevegne;
Thi Sjælens Kval, hvorunder jeg maa segne,
Kan af mit Ydre snart hvert Øje gætte.

Ja, stundom synes jeg, de grønne Lier,
Skove og Floder, Bjergetinder, Dale
Maa se min Sorg af mine Taarer klare.

Og ak, jeg kjender ej saa øde Stier,
At Elskov ej kan finde did og tale
Saa længe til min Sjæl, til den maa svare.
</body>
</poem>

<poem id="rosenbergpa2018022594">
<head>
    <title>XVI</title>
    <toctitle><num>II.</num>XVI</toctitle>
    <firstline>Der gives Dyr, hvis Øjne ere slige</firstline>
    <notes>
        <note>Gendigtning af Petrarchs sonet <xref poem="petrarca2018021001"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 258.</note>
    </notes>
    <keywords>sonnet,petrarcha</keywords>
    <quality>korrektur1,kilde,side</quality>
</head>
<body>
Der gives Dyr, hvis Øjne ere slige,
At de kan se mod Solen uden Møje,
Og andre, der saa lidt dens Glans kan døje,
At kun om Natten de tør ud sig snige.

Og atter andre, som med blændet Øje
Maa taabelig mod Lysets Kilde hige
Og synke saa med brændte Vingeflige —
Ak, mellem disse er min Plads med Føje.

Jeg kan ej rolig se mod Straaleskæret,
Som hendes Skønhed spreder; endnu mindre
Kan jeg det fly og dølge mig i Skyggen.

Ak nej, min Skæbne vil, at jeg fortæret
Af Længsel mod de Øjne to, som tindre,
Skal hige, til jeg synker brændt som Myggen.
<nonum><small><right>(Oversat fra Italiensk.)</right></small></nonum>
</body>
</poem>

</content>
</section>

<poem id="rosenbergpa2018022595">
<head>
    <title>Kysset</title>
    <toctitle>Kysset (efter Sidney)</toctitle>
    <subtitle>(Efter Sidney)</subtitle>
    <firstline>O Kys, to blussende Juvelers Gave!</firstline>
    <notes>
        <note>Gendigtning af Sidneys <xref poem="sidney2001102581"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 259.</note>
    </notes>
    <keywords>sonnet,sidney</keywords>
    <quality>korrektur1,kilde,side</quality>
</head>
<body>
O Kys, to blussende Juvelers Gave!
Du Paradisets eftergemte Frugt!
Du er den Trylleblomst med liflig Lugt,
Som dufter Salighed i Livets Have.

Selv han, der ej et rigtigt Ord kan stave,
Du lægger Digtets Ord paa Læben smukt.
O, gjerne til din Pris med Ørneflugt
Jeg daglig paa min Pegasus gad trave.

Men hun, den Favre, mig forbød bestemt,
Mens Rødmen farved hendes runde Kinder,
At røbe, hvad i Løndom vi har gemt.

Du Søde! ej min Sang til Ro du dysser,
Hvis ej min Mund du ret forsvarligt binder
Derved, at du mig evig, evig kysser!

<nonum><small><right>(Oversat fra Engelsk.)</right></small></nonum>
</body>
</poem>

<poem id="rosenbergpa2018022596">
<head>
    <title>Mit Hjem</title>
    <toctitle>Mit Hjem (efter Wordsworth)</toctitle>
    <firstline>Mit Barndoms-Hjem, som sent, i Kvæld</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 260.</note>
    </notes>
    <keywords>wordsworth</keywords>
    <quality>korrektur1,kilde,side</quality>
</head>
<body>
Mit Barndoms-Hjem, som sent, i Kvæld
Jeg skilles fra med langt Farvel!
Det véd min Sjæl i denne Stund:
Hvor langt jeg end fra dine Høje
Skal vandre, — hvor paa Jord mit Øje
Sig lukke skal i Dødens Blund, —
Hvis i hint Nu et jordisk Baand
Formaar at fængsle end min Aand,
Saa vil jeg skue vemods-øm
<i>Dit</i> Billed i min sidste Drøm.

Saa kaster Solen, naar i Kvæld
Den synker under Bakkens Hæld, —
- Mens Dalens Farver blegner brat
Og slukkes i den sorte Nat —
Et Glimt mod Højens Top paany,
Som fik dens første Smil ved Gry.

<nonum><small><right>(Oversat fra Engelsk.)</right></small></nonum>

<!-- TODO: Find kilden -->
</body>
</poem>

<poem id="rosenbergpa2018022597">
<head>
    <title>En Aften</title>
    <toctitle>En Aften (efter George Eliot)</toctitle>
    <subtitle>(Efter George Eliot)</subtitle>
    <firstline>De gyldne Timer gaa, Ven!</firstline>
    <notes>
        <note>Gendigtning af George Eliot: <xref poem="eliot2018021001"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 261.</note>
    </notes>
    <keywords>eliot</keywords>
    <quality>korrektur1,kilde,side</quality>
</head>
<body>
De gyldne Timer gaa, Ven!
De fødes og de fly.
Den Time, som <i>nu</i> svandt, Ven!
Den fødes ej paany.

Og alt vil staa som før, Ven!
Naar vi er gaaet bort;
Men intet Liv paa Jord, Ven!
Vil blive <i>helt</i> som vort.

Og Stjernerne vil gry, Ven!
Bag Aftentaagens Lin,
Naar jeg ej mærker dit Kys, Ven!
Ej du min Haand i din.

En <i>bedre</i> Tid vil gro, Ven!
Paa <i>bedre</i> Slægters Vej.
Vi bytted, du og jeg, Ven!
Vor Lod mod deres ej.

<nonum><small><right>(Oversat fra Engelsk.)</right></small></nonum>
</body>
</poem>

<poem id="rosenbergpa2018022598">
<head>
    <title>Tanker ved min Moders Billede</title>
    <toctitle>Tanker ved min Moders Billede (efter William Cowper)</toctitle>
    <subtitle>(Efter William Cowper)</subtitle>
    <firstline>O, kunde disse Læber tale! Tiden</firstline>
    <notes>
        <note>Gendigtning af William Cowper: <xref poem="cowper2018021001"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 262-268.</note>
    </notes>
    <keywords>cowper</keywords>
    <quality>korrektur1,kilde,side</quality>
</head>
<body>
O, kunde disse Læber tale! Tiden
Har handlet med din Søn kun lidet blidt
Fra den Gang, da jeg tyede glad som liden
Til dette Smil; hvor trøsted det mig tidt!
Kun Stemmen mangler; men saa grant jeg ser
Dets Mening: ,,William skal ej græde mer!''
Den blide Kløgt i dette lyse Blik
End taler til min Tanke, (o, jeg ærer
Den ædle Kunst, som gjemmer, hvad forgik,
Og trodser Tiden selv, som alt fortærer.)

Du Minde tro om En, som var mig kjær,
Skjøndt lidet ventet, dog velkommen vær!
Du byder mig at hædre ømt engang
Min tabte Moder med en kunstløs Sang.
Jeg lyder glad, som kom dit vakre Bud
Fra hende selv, hvor nu hun er hos Gud,
Og skøndt min Sorg fornyes, naar jeg ser
Det Ansigt, som jeg aldrig skuer mer,
For Fantasiens Magt skal Smerten svinde;
Jeg drømme vil en Stund, at du er hende.

Min Moder! — da jeg hørte, du var død,
Ak, saa du mon de Taarer, jeg udgød?
Omsvæved du den Søn, før bort du drog,
Hvem Livets første Pust med Isnen slog?
Maaske du kyssed mig med Moderglæde,
Maaske du græd —hvis salige kan græde?
O, dette ømme Smil mig svarer ,,Ja''. —

Jeg' hørte, da de bar dig bort herfra,
Den dumpe Klokkeklang; jeg saa din Baare,
Som langsomt fjerned sig; og tavs med Taare
Jeg vendte mig fra Barnekamrets Rude.
Og sendte dig et langt ,,Farvel!'' derude;
Det sidste? — Ja; thi dèr hvor du henfór
Er Afsked og Farvel et ukjendt Ord,
Og ser jeg dig engang i Fredens Rige,
Da skal jeg aldrig mer Farvel dig sige.

— Ak, Pigerne, som rørtes ved min Klage,
Fortalte mig, du kom nok snart tilbage;
Jeg troede gerne, hvad jeg haabed paa,
Og bittert skuffet saa jeg Dagen gaa;
Men i min Enfold sov jeg trygt fra Sorgen
Og haabed stadig paa den næste Morgen.
Saa kom og gik de travle Dages Rad,
T il Barnesindets Skyer spredtes ad;
Snart gik jeg atter trøstet Livets Vej,
Men græd jeg mindre, glemte jeg dog ej.

Længst har man glemt os, Mo’r, i Barndomshjemmet;
Det Hus, vi ejed, ejer nu en Fremmed;
Og dér, hvor fordum Gartnerkarlen Ole
Mig daglig fulgte til den lille Skole,
Hvor tit jeg vandred i min Frakke varm
Med laadden Hue, Bøger under Arm,
Dèr er der næppe nu et Sagn tilbage
Om, at vi leved der i fordums Dage.
Hvor Tiden gaar! Men Mindet om hin Tid,
Da du med Moderømhed tro og blid
Mig plejed, det har trodset Tidens Krav,
Mens tusind Ting er gjemt i Glemsels Grav.
Hvordan du hver en Aften til mig saa,
Om rigtig lunt og varmt og godt jeg laa;
Hvordan hver Morgen af din Haand jeg fik
Min Tvebak og min Kringle, før jeg gik.
Hvordan taalmodig selv du plejed van
At pynte mig og gjøre mig i Stand;.
Alt det, — men mest den Strøm af Kjærlighed,
Som klar og pur og aldrig sagnet gled,
Og aldrig rørtes op af Lunets Vind,
Som mørkner ofte selv det ædle Sind.
Alt det, som prentet staar i Sjælens Grund,
Og som vil staa der til min sidste Stund,
Gjør nu den Tanke skøn, at til din Pris
Jeg digter dette paa min jævne Vis;
Et ærligt Ord, er end det lidet værd,
Ej glemt hos Gud, naar man har glemt det her.

Ak, kom de nu tilbage, hvis jeg bad,
De Timer, da jeg ved din Side sad
Og prikked Blomstermønstret i dit Tøj
Snildt paa Papir: Viol, Jasmin, Levkøj,
(Og du var gladere derved end jeg
Og kyssed mig og hjalp mig med min Leg,)
Hvis denne fagre Tid tilbage kom,
Ifald jeg bad, — mon saa jeg bad derom?
Maaske jeg gjorde; Tanken er saa kjær.
Men nej! — saa koldt, saa tungt, saa lidet værd
Er det, som her vi kalder Liv paa Jord.
Og du, du var saa varm, saa kjærlig, Mo’r!
At det var syndigt, om din frie Aand
Jeg lænkebandt paany i Støvets Baand.

Stout som en Brig, der staar fra Albions Kyst
Mod Stormens Brusen over Havets Bryst,
Til ved en frugtbar Ø den lægger ind
Med Blomsterduft og Sang i Solens Skin,
Hvor let den gynger, mens de hvide Sejl
Sig kruset tegner paa det blanke Spejl,
Og Paalandsbrisen i den lune Dag
Duftsvanger spiller i dens Vimpelflag, —
<i>Saa</i> gled du ind i Havnens sikre Arme
I Læ for Havets Vold og Stormens Harme,
Hvor han, som over Livets Sø den stride
Dig fulgte tro, længst ankred ved din Side.
Men <i>jeg</i>, som knap tør haabe, jeg engang
Vil naa det fejre Maal for Rejsen lang,
Jeg driver vildsom om i Stormens Jag
Med revne Sejl, Kompasset tabt — et Vrag!
Og Dag for Dag paa Strømmens stride Ryg
Jeg føres længer bort fra Havnen tryg.
Og dog! at du og han har naaet dens Skød,
Den Tanke trøster mig i Livets Nød.
Ej er min Stolthed <i>det</i>, at Fyrsterang
Har mærket mine Fædres Navn engang;
Nej, mere stolt det Ord jeg taler ud,
At de, som gav mig Livet, er hos Gud.

Og nu Farvel. — Af Tidens tause Gang
Et Stykke svandt, og jeg har endt min Sang;
Men medens Tiden rulled sporløst hen,
Jeg levet har min Barndom om igjen,
Har lædsket mig ved Mindets gyldne Vin
Og nydt den Glæde, som engang var min;
Og medens <i>dette</i> Billed end er mit,
Og Tankens Fugl kan røre Vingen frit,
Er du,' skøndt Tiden længst vort Samfund
brød Mig altid nær, som var du aldrig død.

<nonum><small><right>(Oversat fra Engelsk.)</right></small></nonum>
</body>
</poem>

<section level="3">
<head>
    <title>To religiøse Digte (efter Robert Burns)</title>
</head>
<content>

<poem id="rosenbergpa2018022599">
<head>
    <title>Under Indtrykket af en stærk Angst</title>
    <toctitle><num>I.</num>Under Indtrykket af en stærk Angst</toctitle>
    <firstline>Du Almagts Aand, dit Væsens Dyb</firstline>
    <notes>
        <note>Gendigtning af Robert Burns: <xref poem="burns2018021101"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 269-27.</note>
    </notes>
    <keywords>burns</keywords>
    <quality>korrektur1,kilde,side</quality>
</head>
<body>
Du Almagts Aand, dit Væsens Dyb
Er min Forstand for stort,
Dog véd jeg vist, du kjender grant
Hver Gjerning, jeg har gjort.

Her staar jeg for dit Aasyn, Gud,
Din Skabning, brudt og knust.
Dog véd jeg, al min Nød er kun
Din Viljes Aandepust.

Almægtige, jeg véd, du kan
Ej handle grumt af Nag;
O, stands mit Øjes Graad! hvis ej,
Saa stands mit Hjertes Slag!

Men hvis din Visdom fordrer just
I draabevis mit Blod,
Saa lær min Sjæl at bære alt
Med Taalsomhed og Mod!
</body>
</poem>

<poem id="rosenbergpa20180225100">
<head>
    <title>Bøn ved Dødens Komme</title>
    <toctitle><num>II.</num>Bøn ved Dødens Komme</toctitle>
    <firstline>Ukjendte store Almagtsgrund</firstline>
    <notes>
        <note>Gendigtning af Robert Burns: <xref poem="burns2018021102"/>.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 270-271.</note>
    </notes>
    <keywords>burns</keywords>
    <quality>korrektur1,kilde,side</quality>
</head>
<body>
Ukjendte store Almagtsgrund
Til al min Angst og Ve,
Hvis rædselsstærke Aasyn snart
Jeg skue skal maaske!

Hvis jeg i Livet vandret har
Tit, hvor forbudt det var, —
Hvad noget inderst i mit Bryst
Fortæller, at jeg har:

Du véd, du tændte i mit Kød
Selv Lidenskabens Ild,
Hvis trolddomssvangre Moseglød
Saa tit har ledt mig vild.

Hvad Daarskab ofte fejlet har,
Hvad Svaghed føjed til,
Algode! — thi det er du jo —
Du mildt tilgive vil.

Og hvad <i>med Vilje</i> jeg forbrød —
Min Bøn er alt mit Værn.
Men du er god; hvor Godhed bor,
Er Naaden aldrig fjern.

<nonum><small><right>(Oversat fra Engelsk.)</right></small></nonum>
</body>
</poem>

</content>
</section>

<poem id="rosenbergpa20180225101">
<head>
    <title>Paa Madrids Telegrafstation</title>
    <toctitle>Paa Madrids Telegrafstation (efter Eusebio Blasco)</toctitle>
    <subtitle>(Efter Eusebio Blasco)</subtitle>
    <firstline>Nys paa Telegrafkontoret</firstline>
    <notes>
        <note>Eusebio Blasco Soler (1844–1903), spansk journalist, digter og dramatiker.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 272-273.</note>
    </notes>
    <quality>korrektur1,kilde,side</quality>
</head>
<body>
Nys paa Telegrafkontoret
Maatte jeg, som altid, vente;
En Person, jeg ikke kjendte,
Stod der just og skrev ved Bordet:
Og da Sand han havde strøet
Paa Depeschen, bort han blæste
Kornene; hvorpaa han læste
Telegrammets Text. Den lød:
,,Kjære Carlos, jeg beretter
Dig med Smerte, Fader døde
Tirsdag Morgen. Du maa møde
Hurtigst muligt hos vor Fætter.
Din Nærværelse er ventet
Forat ta’ Dispositioner.
Fredag aabnes Testamentet.
Arven fire Millioner.''

Kontoristen han forklared
Adressatens By og Bolig,
Spurgte saa om Prisen rolig.
,,Tre Pesetas'', blev der svaret;
,,Men der er to Ord for mange,
Naar Adressen til bli’r føjet;
Hvis de ikke bliver strøget,
Maa vi Tillægspris forlange.''
Sønnen med det knuste Hjerte
Talte efter selv og sagde,
Mens Depeschen hen han lagde:
,,Vil De stryge saa: <i>med Smerte!</i>''

<nonum><small><right>(Oversat fra Spansk.)</right></small></nonum>
</body>
</poem>

<poem id="rosenbergpa20180225102">
<head>
    <title>Intet Mer</title>
    <toctitle>Intet Mer (efter Campoamori)</toctitle>
    <subtitle>(Efter Campoamori)</subtitle>
    <firstline>Gule Blomter har du plukket</firstline>
    <notes>
        <note>Ramón de Campoamor y Campoosorio (1817-1901), spansk digter.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 274-275.</note>
    </notes>
    <quality>korrektur1,kilde,side</quality>
</head>
<body>
Gule Blomter har du plukket
Og i Blusens Fold dem stukket.
Krydret bølger om dem Luften,
Hvilke Farver, hvilken Duften!
Naar imorgen du dem ser,
Er de visne Stilke, kjære.
    ,,Visne Stilke? —
        Intet mere?''
Intet mer, du lille Fagre,
    Intet mer!

Dejlig er du! Pandens kloge
Bue, Haarets sorte Snoge,
Øjne, der som Morild brænder,
Bitte Fødder, slanke Hænder.
Skønhed er et farvet Ler,
Som før Tiden smuldrer, kjære.
    ,,Ler, som smuldrer? —
        — Intet mere?''
Intet mer, du Skønheds Dronning!
    Intet mer!

Mine Tanker, mine Drømme
Lystre blindt dit Herredømme;
Snart af Jubel Hjærtet sprænges,
Snart i Ve det længes, længes —
Elskovs Glæde, Elskovs Veer,
Er som Regn i Solen, kjære.
    ,,Regn i Solen? —
        Intet mere?''
Intet mer, min lille Elskte!
    Intet mer!
</body>
</poem>

<poem id="rosenbergpa20180225103">
<head>
    <title>Jernværkerne</title>
    <toctitle>Jernværkerne (efter Eusebio Blasco)</toctitle>
    <subtitle>(Efter Eusebio Blasco)</subtitle>
    <firstline>Den synkende Sol staar gylden bag Skyernes blaagraa Volde</firstline>
    <notes>
        <note>Eusebio Blasco Soler (1844–1903), spansk journalist, digter og dramatiker.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 276-286.</note>
    </notes>
    <quality>korrektur1,kilde,side</quality>
</head>
<body>
<nonum><small><right><i>Bilbao.</i></right></small></nonum>

Den synkende Sol staar gylden bag Skyernes blaagraa Volde;
Derude lægger sig Havet til Ro, efter Dagens Blæst;
Dets Bølger løftes og sænkes og spejler som tusinde Skjolde
De flammende Nedgangsstrimer langt ud i det blege Vest.

Jeg vandrer ad Bjergets Randsti og grubler i vage Drømme
Paa Fortidens brudte Runer og Fremtidens dunkle Skrift
Og føler med anende Gysen igjennem mit Væsen strømme
Den skabende Trang, der kalder en Digter til ny Bedrift.

Igjennem Taagen, som driver herop fra Dalbundens Kløfter
Og svøber om Klippens Kanter sit bløde, bølgende Slør,
Skimter mit spejdende Øje, hver Gang dets Flige sig løfter,
De mægtige Smediers Ildskær, som blinker, gløder og dør.

Fortryllet drager min Tanke de flakkende Glimt dernede
Fra Højdernes friske Køling til Dalen, fugtig og varm;
Her jævner sig Bjærgets Stejlvæg, nu skelner jeg allerede
Jernværkernes graa Konturer og hører Essernes Larm.

Stig ned, min Drøm, gennem Dybet! stig ned til de sorte Krypter,
Hvor Katakombernes Mørke har slukket hvert Glimt af Dag!
Lyt! Hører du Bjergets Grundvold ned til de fjerneste Dybder
Genlyde af Arbejdets Torden og skælve ved Stemplernes Slag?

Her føres den brune Jernerts paa brede, knagende Karrer
Ad smalle, sodede Veje til Smeltediglernes Baal;
Her brydes i blændende Stumper med Smæld de uhyre Barrer,
Og Rummet er hvidt af Gnister, der sprøjter fra Hamrenes Staal.

I Luftens kogende Aande, der vælder fra Kedlernes Indrer,
Gaar Blodet hedt gennem Aaren og tungt som sydende Bly;
Her fødes der Febersyner, som kogiende funkler og tindrer
Og fylder den svimlende Hjerne med Drømme om Magt og Ry.

Her tumler ukendte Titaner de kæmpe  mæssige Blokke
Og hævder med dryppende Pander, i Ovnenes hvide Skær,
<i>Jernalderens</i> Herredømme, der naar fra de første Flokke
Af Urtidens gramme Voldsmænd til Nutidserobrerens Hær.

Her bruges Tanker og Kræfter til Tankernes Ret at fælde;
Her virkes med Hjul og Hamre i Menneskeslagternes Kald;
Her former Stemplernes Gang Tyranniets evige Vælde;
Her føjes til Slavelænken der Ringe af nyt Metal.

I gør mig til Jordens Hersker, ifald paa mit Bud I smeder
Mig nok af de Mordmaskiner, som Nutidens Kløgt har skabt,
Og bygger omkring mit Sæde de Volde og Fæstningskæder,
Mod hvilke de fjendtlige Kugler er nødt at give fortabt!

Rask, ræk mig de blanke Vaaben, løft højt de rygende Brande!
Jeg fører min Hær til Sejer, mens Himlen staar blodig rød;
Saa lægger jeg under mit Scepter de rigeste Folk og Lande
Og lader en Ørken bag mig af Jammer og Ynk og Død! —

Af Ovnenes Ildsvælg rinder, mens Jorden skælver ved Braget,
Ertsen til Ares’ Glavind, der volder Tusinders Drab;
Hin klirrende Panserkjortel, som Pallas bærer i Slaget,
Blev støbt af den halte Hefaistos ved Luen fra Etnas Gab.

Det mægtige Roma smeded i sine evige Lejre
De malmtunge Folkelænker, ved Verdenskrigenes Baal
Og Cæsars stolte Triumfvogn, der bar ham fra blodige Sejre,
Fra Dynger af stinkende Aadsler, mod lysende Verdensmaal.

Det gnistrende Kul gav Hede til Paladinernes Landse
Og hærdede Karl den Stores vidtrækkende Herskerstav;
Dets Flammer rensed for Slagger hvert Blad af de gyldne Kranse,
Korsridderne vandt med Staalet i Kamp om den hellige Grav.

I tusindvis dannede Hamren de funklende Skjolderader,
Den galliske Rolands ,,Durandal'', ,,Tizona'' til Spaniens Cid,
Brystpansrenes hvælvede Buler, de raslende Skulderplader
Og prægtigt skinnende Hjælme fra Maurerkrigenes Tid.

Den flammende Esse svejsed de Vaaben, hvasse og haarde,
Hvormed de spanske Soldater fuldbragte uhørte Ting;
Og her paa den klingende Ambolt blev hamret den stærke Kaarde,
Som aabnede brede Veje til Jordens yderste Ring.

Her spottes det kjærlige Hjerte med hæse skingrende Toner
I djævelske Sejershymner for sin kort  rækkende Trøst;
Og Jærnet, som gør til Vasaller de mægtigste Folk og Troner,
Med Lethed overdøver Fornuftens stil  færdige Røst.:

— Vend bort de trættede Blikke fra Krigens Trofæer vilde!
Skab Jærnets <i>nye</i> Alder, med Iver, hellig og stærk!
Smed flinkt de staalblanke Lyrer, som Tidens Tyrtæos’er snilde
Skal slaa til uvisnelig Hæder for kom  mende Slægters Værk!

Spænd Jernbroens dristige Bue og Kob- bertraaden, der knytter
De fjerneste Riger sammen, formindskende Tid og Rum,
Byg Havnedokken og Værftet, Fyrtaarnet, hvis Blink beskytter
De Skuder, som kløver med Kjolen Stordønningens hvide Skum!

Nit sammen de Kedler og Kar, hvorfra Dampens brusende Svaner
Paa vældige Vinger bære ny Rigdom til hvert et Land;
Ilddragen, der stønnende følger ad Staalparallelens Baner
Dybt gjennem Bjærgenes Indre, langs Afgrundens stejleste Rand!

Og støb de Typer, som Pressen med Knagen og Knirken sender
Hen over det hvide Papir, hvor de trykker de stærke Spor, —
Den vidtud tonende Presse, der Tankernes Traadnet spænder,
En Ganger, som Aanden sporer til Ridt over Hav og Jord!

Giv Klang, Kulturens Basuner, der Vej gennem Landene finder
Og stævner Nationerne sammen til Kundskabens Pleje og Røgt!
Og rejs de stolte Paladser med knejsende Taarne og Tinder,
Der viser os Underværker af Menneskers Kunst og Kløgt.

Smed Øxen og Hakken og Spaden til Bondens kraftige Hænder
Og Harven, som renser og jævner Muldjordens frugtbare Skød,
Og Plovjernets svajede Klinge, de hvasse bidende Tænder,
Som aabner de brede Furer, der giver os dagligt Brød.

Og naar det harmfulde Menneske forlanger af Mestre og Svende
Paany de Vaaben, der truer hans Broder med Saar og Fald,
Saa luk de mægtige Porte! og sig, I vil ikke skænde
Det Tempel, Historiens Muse har viet et højere Kald!

Vis Verden, at Larmen i Dybet ej længer, som før saa ofte,
Er Varsel om Hærenes Møde til blodige Fejder og Slag!
Fortæl, at den sværtede Slider i Læderskødskind og Kofte
Staar rustet — men kun til Striden for Menneskehedens Sag!

Syng Nutidens vældige Hymne! syng, syng, saa dens Gjenlyd klinger
Hen over de højeste Bjerge, til Havenes fjerneste Bred!
Smed, smed de herlige Klokker, som ud over Jorden ringer
Den største af Slægternes Sejre, den straalende <i>Verdensfred!</i>

<nonum><small><right>(Oversat fra Spansk.)</right></small></nonum>
</body>
</poem>

<poem id="rosenbergpa20180225104">
<head>
    <title>Aften ved Søen</title>
    <toctitle>Aften ved Søen (efter Antonio Fogazzaro)</toctitle>
    <subtitle>(Efter Antonio Fogazzaro.)</subtitle>
    <firstline>Den tomme Stue vides ud og voxer</firstline>
    <notes>
        <note>Antonio Fogazzaro (1842-1911), italiensk forfatter.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 287.</note>
    </notes>
    <quality>korrektur1,kilde,side</quality>
</head>
<body>
Den tomme Stue vides ud og voxer
I Aftnens Skygger. Udenfor mit Vindve
Lyser mig Søen taagehvid imøde,
Som Havet, uden Grænser — ens og øde!

Ud over dette Hav gad nu jeg glide
Og sejle ene, sejle langt og længe —
Tilsidst, naar Synet mødte ingen Skranker,
Give mig hen i mine tause Tanker.

Og Drømmen, den, som Hjertet skinsygt skjuler
Ved Dagen, skulde tage Form og sidde
I Baadens Forstavn, jeg ved Agterranden,
Mens uden Ord vi stirred paa hinanden.

<nonum><small><right>(Oversat fra Italiensk.)</right></small></nonum>
</body>
</poem>

<poem id="rosenbergpa20180225105">
<head>
    <title>Taushed</title>
    <toctitle>Taushed (efter Antonio Fogazzaro)</toctitle>
    <subtitle>(Efter Antonio Fogazzaro)</subtitle>
    <firstline>Fastbunden ved et ensomt Figentræ</firstline>
    <notes>
        <note>Antonio Fogazzaro (1842-1911), italiensk forfatter.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 288.</note>
    </notes>
    <quality>korrektur1,kilde,side</quality>
</head>
<body>
Fastbunden ved et ensomt Figentræ
Hviler min Baad. Der høres ej en Lyd
Fra Bjergene; og paa den øde Sø
Er ingen Bølger, kun den blege Spejling
Af mælkehvide Sky’r og blygraa Strand.
Mit Hjerte tier ganske. Lette Skyer
Af Drøm og Elskov glider hen derover —
Og dør — —
— Som Solen, skjult bag Søens Dampe,
Dog sender ud et stille, dæmpet Lys,
Saa stiger fra min Sjæls forborgne Dybder
Det eviges Morgenrøde. Mine Tanker
Synker deri og svømmer over Grænsen
Af alle skabte Ting og løses op
Som Boblen dèr paa Vandets hvide Spejl,
Der glider bort og brister — langt, langt ude.

<nonum><small><right>(Oversat fra Italiensk.)</right></small></nonum>
</body>
</poem>

<poem id="rosenbergpa20180225106">
<head>
    <title>Klippesvalerne</title>
    <toctitle>Klippesvalerne (efter Antonio Fogazzaro)</toctitle>
    <subtitle>(Efter Antonio Fogazzaro)</subtitle>
    <firstline>Lystig i Solen og glade</firstline>
    <notes>
        <note>Antonio Fogazzaro (1842-1911), italiensk forfatter.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 289.</note>
    </notes>
    <quality>korrektur1,kilde,side</quality>
</head>
<body>
Lystig i Solen og glade
Over den skinnende Flade
Sejlerne stryger fra Strande.
Skjult i en Vig dybt inde,
Skærmet mod Søens Vinde,
Sover de grønlige Vande.

Dèr — mellem Skær og Grunde,
Indover Klipper og Lunde
Kredser de tause Svaler.
Udad paa sylspidse Vinger
Flyver de, drejer og svinger,
Sætter sig, stiger og daler.

Køling mod Dagens Hede,
Plads til en sikker Rede
Giver dem Klippen og Stranden.
Fattigt er Stedet og stille,
Stum er Fuglen og lille, —
Derfor de elsker hinanden.

<nonum><small><right>(Oversat fra Italiensk.)</right></small></nonum>
</body>
</poem>

<poem id="rosenbergpa20180225107">
<head>
    <title>Leo den Tiende</title>
    <toctitle>Leo den Tiende (efter Antonio Fogazzaro)</toctitle>
    <subtitle>(Efter Antonio Fogazzaro)</subtitle>
    <firstline>Blændlygtens Skær langs Gulvets Mosaiker falder</firstline>
    <notes>
        <note>Antonio Fogazzaro (1842-1911), italiensk forfatter.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 290-291.</note>
    </notes>
    <quality>korrektur1,kilde,side</quality>
</head>
<body>
Blændlygtens Skær langs Gulvets Mosaiker falder.
Paven gaar gjennem Vatikanets tause Haller.

Han ser sig om, — saa standser han med ét og lytter ...
Alting er stille ... atter Foden frem han flytter.

Det tunge Fløjl han løfter med Besvær tilside
Og lader Blikket gjennem Salens Mørke glide.

Saa gaar han atter. Dér, i Krogen dybest inde
Han bøjer sig, og lavt han lader Lygten skinne.

Paa Tavlen, som ved Væggens nedre Rand er stillet,
Har Lukas Cranach malet Martin Luthers Billed.

Og Paven spejder efter Træk af Satan nøje.
— Den haarde Frater stirrer Paven stift i Øje.

<nonum><small><right>(Oversat fra Italiensk.)</right></small></nonum>
</body>
</poem>

<poem id="rosenbergpa20180225108">
<head>
    <title>Soldaten</title>
    <toctitle>Soldaten (efter Antonio Fogazzaro)</toctitle>
    <subtitle>(Efter Antonio Fogazzaro)</subtitle>
    <firstline>Aftnen sænker sig. Frejdig</firstline>
    <notes>
        <note>Antonio Fogazzaro (1842-1911), italiensk forfatter.</note>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 292-293.</note>
    </notes>
    <quality>korrektur1,kilde,side</quality>
</head>
<body>
Aftnen sænker sig. Frejdig
Hilste jeg Gryet og Dagen.
Nu paa min Post alene
Ligger jeg træt og slagen.

Over mig Himlens Stjerner,
Brudt ved min Side Værget!
Solen var hed, og blodig-
Drøj var Dagen paa Bjerget.

Larmen af Kampen om mig
Knap til min Sans sig trænger.
Hæderen eller Skammen
Ægger min Sjæl ej længer.

Gud og min Sag jeg tjente;
Nu staar min Hu til Hvilen.
Her, med mit Blik mod Øster,
Venter jeg Dødningpilen.

Hvid til mit Leje blinker
Aftenens klare Stjerne.
Véd du, hvad Lod mig vinker,
Trofaste Ven i det fjerne?

Ofred jeg ej den sidste
Rest af mit Blod, det røde?
Fordrer min Gud, at oprejst
Døden jeg gaar imøde? —

Ske da hans Vilje! Fremad!
Fremad, skøndt træt og slagen!
Snart for hans Trone frejdig
Hilser jeg Gryet og Dagen.

<nonum><small><right>(Oversat fra Italiensk.)</right></small></nonum>
</body>
</poem>

<poem id="rosenbergpa20180225109">
<head>
    <title>Due og Høg</title>
    <toctitle>Due og Høg (efter Jacques Perk)</toctitle>
    <subtitle>(Efter Jacques Perk)</subtitle>
    <firstline>Gud, sagde Duen, Gud er rund og fager</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 294-295.</note>
    </notes>
    <keywords>sonnet</keywords>
    <quality>korrektur1,kilde,side</quality>
</head>
<body>
,,Gud,'' sagde Duen, ,,Gud er rund og fager,
Har dunhvidt Bryst og fløjelsbløde Vinger;
Med Kurren Tusinder ham Hyldest bringer;
Alkjærlig af hver Due han sig tager.''

,,Gud,'' skreg en Høg, ,,er senestærk og mager.
Højt i det Blaa han med et Sæt sig svinger.
Alvældigt over Jord hans Jagtskrig klinger,
Naar i en Dues Bryst han Næbbet jager.''

Da brød det løs! — ,,Han haaner Gud, den Blinde!''
— ,,Du Dumrian!'' — ,,Kan værre Fræk  hed gives?'' —
— ,,Du Gudsfornægter!'' — ,,Du al Godheds Fjende!''

,,Hvor kan til slig en Daarskab man forfalde,''
Bemærked Uglen vist, ,,om sligt at kives?
Naar blot I tænker ham med Vinger Alle!''

<nonum><small><right>(Oversat fra Hollandsk.)</right></small></nonum>
</body>
</poem>

<poem id="rosenbergpa20180225110">
<head>
    <title>Rig og fattig</title>
    <toctitle>Rig og fattig (efter Hermann von Gilm)</toctitle>
    <subtitle>(Efter Hermann von Gilm)</subtitle>
    <firstline>Saa talte Folket: I har varme Klæder</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 296.</note>
    </notes>
    <quality>korrektur1,kilde,side</quality>
</head>
<body>
Saa talte Folket: ,,I har varme Klæder
Og sover blødt paa Dun. Os Frosten klemmer.''
De Rige svared: ,,Har I ikke Kjæder
Af Jern til Varme om de nøgne Lemmer?''

Og Folket talte: ,,Haard er Hungrens Kummer.
I spiser lækker Mad, mens vi maa tigge.''
De Rige svared: ,,Sank jer kun de Krummer,
Som vore fede Hunde lader ligge!''

Og Folket talte: ,,Tørstens Brod os saarer;
I drikker Vin. Del med de stakkels Nøgne!''
De Rige svared: ,,Drik de salte Taarer,
Vi presser ud af Eders hule Øjne!''

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225111">
<head>
    <title>Ingen véd -</title>
    <toctitle>Ingen ved - (efter Hermann von Gilm)</toctitle>
    <subtitle>(Efter Hermann von Gilm)</subtitle>
    <firstline>Ingen véd, hvordan jeg hader</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 297.</note>
    </notes>
    <quality>korrektur1,kilde,side</quality>
</head>
<body>
Ingen véd, hvordan jeg hader,
Hvem jeg tjener som Soldat.
Kun min egen blege Skygge
Er min tause Kammerat.

Ingen véd, hvordan jeg elsker. —
Bien lig, der trænger ind
Honninggrisk i Blomstens Bæger,
Suger Savnet i mit Sind.

Ingen véd af mine Sange;
Mine Venner er kun faa;
Og jeg lod i Ingens Smedje
End min Pegasus beslaa.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225112">
<head>
    <title>Hvem har gjort det?</title>
    <toctitle>Hvem har gjort det? (efter Hermann von Gilm)</toctitle>
    <subtitle>(Efter Hermann von Gilm)</subtitle>
    <firstline>I Nattekulden stod min Sang</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 298.</note>
    </notes>
    <quality>korrektur1,kilde,side</quality>
</head>
<body>
I Nattekulden stod min Sang,
Paa Marken bar og øde,
Og spejded, om i Øst engang
Ej Dagen vilde gløde.

Saa stod den længst i Storm og Slud;
— Hvad har den ej erfaret! —
Og skød dog stadig nye Skud.
Hvem har den vel bevaret?

Ej du, som tændte Hjertets Brand,
Du, Maal for alle Viljer!
Ej du, ej du! — Det gjorde han,
Som klæder Markens Liljer.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225113">
<head>
    <title>Tre Kranse</title>
    <toctitle>Tre Kranse (efter Hermann von Gilm)</toctitle>
    <subtitle>(Efter Hermann von Gilm)</subtitle>
    <firstline>Tre Kranse har jeg bundet</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 299.</note>
    </notes>
    <quality>korrektur1,kilde,side</quality>
</head>
<body>
Tre Kranse har jeg bundet,
Som Piger dem binder til Fest.
De Kranse vil jeg fordele
Nu, som det synes mig bedst.

Den første, af Egens Blade,
Den skal du have, min Ven!
Der er noget kraftigt ved Egen,
Som passer for stolte Mænd.

Den anden, af Skovens Roser,
Jeg giver den vilde Vind,
Der farver med Sundhedsrødme
Saa mangen en falmet Kind.

Den tredje, af Markens Blomster,
Jeg lægger om Frelserens Haar.
Han skal ingen Tornekrans bære
I mit lyksaligste Aar!

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225114">
<head>
    <title>Den grusomme</title>
    <toctitle>Den grusomme (efter Hermann von Gilm)</toctitle>
    <subtitle>(Efter Hermann von Gilm)</subtitle>
    <firstline>Det var en Sommeraften</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 300-301.</note>
    </notes>
    <quality>korrektur1,kilde,side</quality>
</head>
<body>
Det var en Sommeraften;
Den hede Sol gik ned.
Blomsterne stod og tørsted.
Saa søvnigt Skyen gled.

Da vandred jeg selvanden
Med Sang langs Engen lun
Med Aftenguld i Haaret
Og Dug paa Kinden brun.

Og hundred spæde Blomster,
Der stod ved Kanten lav
Og hvisked til hinanden,
Jeg kapped Ho’det af.

Og Myg og Sommerfugle,
Der fløj paa Frieri,
Faldt for min Haand i Mængde,
Hvor vi to gik forbi.

<i>Ham</i> nagled jeg til Korset
Og slap ham ikke ned;
Jeg spotted med hans Elskov
Og smilte, naar han led.

Alt det fik paa én Aften
Det fromme Barn fuldendt.
Saa sov hun trygt og rolig,
Som ingen Ting var hændt.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225115">
<head>
    <title>La renommé</title>
    <toctitle>La renommé (efter Hermann von Gilm)</toctitle>
    <subtitle>(Efter Hermann von Gilm)</subtitle>
    <firstline>Du er huslig og stilfærdig</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 302.</note>
    </notes>
    <quality>korrektur1,kilde,side</quality>
</head>
<body>
Du er huslig og stilfærdig,
Rig paa Gudsfrygt og paa Takt;
Hvad du siger, har ihærdig
Du betænkt og overlagt.

Du har læst de bedste Bøger;
Du er flittig som en Bi,
Klæder dig med Smag og spøger
Med et yndigt Skælmeri.

Du er god og brav og ærlig,
Elsket, hvor du kommer hen;
Og du har en ganske særlig
Ømhed for bornerte Mænd.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225116">
<head>
    <title>Poesien</title>
    <toctitle>Poesien (efter Adolf Pichler)</toctitle>
    <subtitle>(Efter Adolf Pichler)</subtitle>
    <firstline>Poesi, min Ven, er Æther</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 303.</note>
    </notes>
    <quality>korrektur1,kilde,side</quality>
</head>
<body>
Poesi, min Ven, er Æther,
Som gjennem Verden flyder
Og ind i Digtersjælen
Krystallisk ren sig gyder.

Da fødes nye Toner,
Ny Jubel, nye Klager,
Der atter gjennem Verden
Som Aabenbaring drager.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225117">
<head>
    <title>Zillerthalernes Fordrivelse</title>
    <toctitle>Zillerthalernes Fordrivelse (efter Adolf Pichler)</toctitle>
    <subtitle>(Efter Adolf Pichler)</subtitle>
    <firstline>Tyrol, Tyrol! mit Fædreland, mit Hjem</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 304-308.</note>
    </notes>
    <quality>korrektur1,kilde,side</quality>
</head>
<body>
Tyrol, Tyrol! mit Fædreland, mit Hjem,
Hvor Stolthed gror som Gran af Klippen frem!
Du taarner Bjærgets Is til Vold og Skanse
Og smykker dig med Edelweissens Kranse.
Hos dig fik ingen Borgtyranner Magt;
Trindt smuldrer, som af Samson ødelagt,
Vedbendbedækket, mangt et taarnet Hus,
Af frie Bønder fordum skudt i Grus.
Mod Fjældets Side modnes Druens Bundter;
Ned over Stenen danser Elven munter
Højt oppe fra den snetilføgne Tinde,
Hvor Skyen kun og Gemsen Vej kan finde.
Paa dine Gletschermarker troner stolt
Den evige Poesi med Blikket koldt.
Fra dine Klipper spejder, solomlynet,
Den røde Ørn vidt ud mod Himmelbrynet.
Tænker maaske han paa den svundne Tid,
Da han fløj forrest i den hellige Strid,
Den Gang den skarpe Klo, saa krum og trind,
Han hugged dybt i Frankerhjerner ind?
Det var en herlig Jagt! Bøssernes Smæld
Sang ned fra hvert et kratbevoxet Fjæld;
Bag Sten og Busk forvovne Skytter stod;
Rallende sank det ædle Vildt i Blod.
Tænker du paa din store Tid, Tyrol?
Drømmer du, Ørn, om Jagt i Dagens Sol?

Igjen en Jagt! Men Maalet er et andet.
Hvem er de Mænd, som drager gjennem Landet?
Som Vilddyr stimer de fra nær og fjærn.
Og ingen Bøsser bærer de til Værn.
Ej Hejrefjer, ej Alpeprimler smykker
De sorte Hatte med de brede Skygger.
Og hvor de kommer, flygter Glæden væk,
Zitherens Strænge brister som af Skræk.
Hvad vil de? For Guds Ære gaar de frem;
Men for en Gud, der kun er Gud for <i>dem</i>.
Kjærligheds Ord, som vilde Freden kun,
Du blev Forbandelse i deres Mund!
Kjærligheds Ord, du, som fra Korset klang,
Hvor mange gik for din Skyld Korsets Gang!

Frem gaar et Tog, hvis Lige ingen saa,
Mens Dalens Bjærge stod med Tinder graa.
Der vejer ingen Fane, hvid og grøn,
Og ingen Jæger venter paa sin Søn,
Om han har taget Pris ved Skyttestævnet;
I Hyrdens Hat er ingen Blomster levnet;
Et sidste Skjær af Glædens Aftenrøde
Staar paa de unge Pigers Kinder bløde.
Men Mændene gaar fremmest, frit og kjækt,
Skjønt alle Pander er af Skyer dækt,
I Vadmelskofter graa med grønne Baand
Og med den spidse Alpestok i Haand,
I Skulderremmen hænger Bøssen god,
Den Arv, som Fader Sønnen efterlod.
Mangt Blik med Kummer sig ved Egnen hæfter,
Men ikke for at regne Tabet efter:
De, som blev tro, tør lide paa helt trygge,
At Troskab vil det nye Hjem dem bygge.
En Pusling spørger Fa’r med barnlig Tro:
,,Der er da Gemser dér, hvor vi skal bo?
Og Alperoser? — Ikke? — Mange? — Ja,
For ellers gik vi ikke bort herfra!'' —
Saa vandre de langs Zillers grønne Strand.
Hvem jager dem fra Hjem og Fædreland? —
En fremmed standser, ønsker Tingen klaret; — —
,,<i>Jo, vi er Lutheraner!</i>'' lyder Svaret.

Saa vandrer de. Igjennem Dalen runger:
,,Gud er vor faste Borg!'' fra tusend Tunger.
Da blandes Sangen pludselig med Klage,
Thi fjærnt de øjner Grænsestenen rage;
Og Gangen sagtner, Foden slæber træt
For ej at naa den sørgelige Plet.
Og Hvermand ser sig om med graadigt Øje
Og præger alt i Sjælen dybt og nøje,
Og Arme rækkes ud i bitter Kvide, —
Munken, som følger med ved Togets Side,
Han fryder sig i Smug, den sorte Klærk,
At Gud ved ham har gjort et saadant Værk.

Men se, da er det brat, som Himlen kløftes;
Fra Bjærgets Kam de hvide Taager løftes;
I Aftensolen gløder alle Tinder;
De grønne Lier som forynget skinner.
Se opad! Bjærgene vil staa endnu,
Naar Pavekronen længst er knust itu;
Se opad! Blomster skyder frem igen,
Naar Messeklædets Pynt er smuldret hen;
Se opad! Solens Kjærte slukkes ikke,
Om Kirkens Kjærter end i Støvet ligge. —
Og Toget svinder. Aftnens Skygger falder.
Da høres fjærnt en spinkel Røst, som kalder
Ved Landets anden Port.  Der bankes paa;
Der lukkes op. Og parvis, let paa Taa,
I Skarer, Haand i Haand og fro i Sind
Glider de fromme Jesu Brødre ind. —
Saa synker Mørket, — til ved Morgengry,
Tyrolerørn! din Dag gaar op paany!
</body>
</poem>

<poem id="rosenbergpa20180225118">
<head>
    <title>Dødedansen</title>
    <toctitle>Dødedansen (efter Adolf Pichler)</toctitle>
    <subtitle>(Efter Adolf Pichler)</subtitle>
    <firstline>Naar Selskabet er slet — slet kan det være</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 309-321.</note>
    </notes>
    <quality>korrektur1,kilde,side</quality>
</head>
<body>
Naar Selskabet er slet — slet kan det være
Selv om det er, hvad man jo kalder ,,dannet'';
Den tomme Snak om Modepynt, Theater
Og Dagens Nyt, som Byfolk mores af —
Saa plejer jeg at søge bort fra Kredsen
Til Bønderne ved Skænken, hvor jeg véd,
At Tølperen dog er en ægte Tølper,
Og Gaasen ikke gælde skal for Svane.

Saaledes traf det sig forgangen Lørdag
I Plangers Have, under Pæretræet.
Jeg saa paa Knøsene, som bytted Gaver
Med deres Piger efter gammel Skik:
<i>Han</i> bragte Alperoser, og <i>hun</i> rakte
Ham Bægret, som hun havde nippet af,
Og Flokken rundt om drilled dem og lo.
Da lød fra Kirketaarnet Vesperklokken;
Alle tav stille, rejste sig og folded
Andægtig Hænderne til Aftenbønnen;
Det var et Nu, som om man efter Sagnet
Fornam det milde Vift af Englens Vinge
Der stænker Aftendug paa Mark og Eng.
Kort efter kom den gamle Klokker. Venlig
Og klar som sine Klokker bød han alle
Godaften, mens han løfted paa Kalotten.
Og bag ved ham hans gamle Kammerat,
Der hjalp det stive Ben med Krykkestaven.
,,Husker du, Klokker'', raabte han til Vennen,
,,Husker du, af i Dag ved Aftenstide
For tre og tresindstyve Aar tilbage,
Mens Serlos’ Top just laa saa rød som nu,
Da strøg du Violin til Dødedansen,
Jeg blæste Fløjte — Fanden ta’ det! Lønnen
Var Kuglen her i Foden, og i Haanden
Den Krykkestok for Resten af mit Liv!''

,,Saa du har spillet Violin til Dansen?''
Raabte en Knøs til Klokkeren, ,,og nu,
Nu ringer du og maner os til Bøn!
Ja saadan er de gamle!'' ,,Hold din Mund!''
Svared den gamle Stivben.' ,,Hvis i Aften
Det gik til <i>den</i> Slags Dans, sad du nok bleg,
Og dine Knæer rysted under dig;'
Men vi, vi spilled vore Instrumenter,
Saa ingen Tone hopped ud af Takt.'' -

,,Hvad snakker du,'' fór Knøsen op og hugged
sin Slagring<note>* Et mellem Tyrols Bønder almindeligt Vaaben, noget lignende som en ,,Jærnkno''.</note> haardt mod Fyrrebordets Plade,
Saa alle Glas derpaa sprang højt i Vejret. —
,,I Fald dit Haar var brunt, bød jeg dig ud
Til Livtag strax; saa skulde du nok mærke
At der endnu er Marv i vore Knogler.
Men du er graa! Fortæl os derfor heller
Om denne Dødedans! Hvad skete den Gang?
I ved det jo, I var jo begge med.''

,,Fortælle? — Nej, lad Klokkeren fortælle!
Han messer jo hver Søndag foran Altret
Og har Forstand paa Gejstlighed og sligt.''

,,Fortæl os Fa’r!'' raabte den kønne Pige,
,,Fortæl! saa bringer jeg det fyldte Glas
Og denne Alperose, som jeg fik
Af Jørgel; han har hentet den paa Bjærget.
Ja, fnys du kun! Foruden Alperosen
Faar Klokkeren i Dag endda et Kys!''

Gemytlig tørred Jørgel sig om Munden;
De andre lo; men Klokkeren tog Glasset
Og drak det ud; — og saa fortalte han:

,,Franzosens Fortrop laa den Gang i Larchet —
Vel tre og tresindstyve Aar er gaaet,
Mig synes det som Dage knap — i Greutach

Lured Purtscheller med sit Kompagni
Fra Stubaithal. Franzosen aned intet.
I ved, her er for aabent her omkring,
Til at et Bøsseskud kan gøre Nytte.
Paa Skrænten der - I ser endnu i Taarnet
Indmuret Kuglerne — stod to Kanoner,
Som holdt de raske Skytter i Respekt.
Hvad var at gøre? — ,,Frels os fra det onde!''
Saaledes bad vi daglig, og vi mente
Naturligvis Franzosen. Men hvad hjalp det?
Hvad hjælper Had? — En Kapital af Gift,
Der stadig voxed ved de Slyngelstreger,
De føjed til som Renter. De bestjal os,
Det fik saa være; men de haaned os,
Fordi vi talte vore Fædres Sprog.
Vi maatte ikke bede mer paa Tysk,
Som vore Fædre havde bedt før os.
Ja, Børn, I ved vel knap, hvad det vil sige! —
Vi grubled — naa, men Tanker dræber ikke.
Saa hitted Pigerne til sidst paa Raad -  -
Undtagen én, hun elskede en Fransk mand,
Det var den kønne Korporal ved Skytset,
Han ligger dèr i Kirkegaardens Hjørne,
Og lidt derfra ser I det hvide Kors,
Hvor <i>hun</i> blev lagt til Hvile. Hver en Aften,
Imens jeg ringer, beder jeg til Gud:
Vor Fader, giv den arme Sjæl din Fred! - -
Naa, men det kommer ikke Sagen ved;
Vel, Martin? —''

        Og han rakte Haanden ud
Imod sin gamle Kammerat. Men denne
Sad tavs og mørk; over hans Ansigt gled der
En Skygge kun, som af forgangen Sorg.

,,Pigerne fandt paa Raad. Men hun, den ene,
Fik ingenting at vide. Det var aftalt;
Hver fik sin Rolle tildelt; jeg fik min.
Og Aftnen kom — højtidelig og stille,
En rigtig Helligaften, saa man tænker:
Nu staar Gud selv i Paradisets Dør!

Jeg gik til Kirke, drog den største Klokke;
Tre Gange klang det vidt ud over Egnen;
Straks kom en Officer og greb mig fat: —
,,Hvad har du for? Ifald du gir Signaler,
Bliver du hængt paa Altertavlen, Knægt.''
,,Signaler?'' svared jeg og smiied ydmygt.
,,I maa jo vide, hvad det er i Morgen,
At det er Helligdag. I Aften danser
Vi alle dèr paa Enfen. I skal se,
Det bliver lystigt!''
                    Ud af Husene
Sneg Pigerne sig pyntet allerede
Med Nelliker og Rosmarin i Brystet,
Som det var Brug. De hvisked, lo og spøgte;
Men Smilet leged kun om deres Læber
Som omkring Judiths i den hellige Skrift.
Snart hørte man i Byen hist og her
Knøsene jodle; men det lød som Haan,
Som fordred de hinanden ud til Slagsmaal.
Franzoserne stod først og saa paa Tingen
Og prøved deres Bøsser som til Kamp.
Men da de mærked, at det gik til Dans,
Saa var de strax parat — det vidste vi!
Vi indbød ingen; det blev deres Sag,
Om de gik med; ubuden Gæst maa tage,
Hvad der kan falde af! — De strømmed til
Og skraaled op som Hanen paa Stakittet,
Før Kokkepigen henter den med Kniven.
Kroværten rulled sine Fade ud
Med Vin og Snaps; han tapped, og de drak,
Og Spydigheder fløj som hvasse Pile
Imellem os, paa Tysk og Kaudervælsk.
Vi skænked i, vi bragte selv dem Drikken,
Dødsdrikken, i de fulde Glas! Til sidst
Krøb Martin dér og jeg saa op paa Bordet;
Og Fløjten klang, og Violinen lokked;
Hver, som var fri, sprang lystig med i Kredsen,
Mens de, der stod paa Vagt fik Flasken bragt
Som Trøster af en ledig Kammerat.
Og Fløjten klang, og Violinen lokked;
Og mer end én af dem, der havde Vagten,
Kom efterhaanden til og dansed med.
Vi spilled løs, og alle Øjne flammed
Af Vin og Elskov — nogle og af Hævn!
Men rolig funkled paa det natblaa Dyb
— Ja, just som nu! — den hvide Aftenstjerne.
De aned intet. Mer og mere voldsomt
Gik Dansen, medens mer og mere sky
De unge Piger skæved ud mod Mørket. —
De klare Draaber løb mig ned ad Panden.
Jeg kigged hen til Ageren — og lytted! — —
I Aftenvinden nikked svagt dens Ax.
Derhenne rørte de sig! — som naar Ræven
Lister til Vagtlens Rede gjennem Kornet! — — -
Jeg vidste, det var Skytterne, der kom
Og vildt, afsindigt gned jeg Violinen;
Og vildt, afsindigt hvirvled Dansen hen.
Saa fejer Hexene langs Afgrundsranden
Paa Serlos Tinder ved Sankt Valborgs Tide!
Jeg lytted - - - - og der lød et sagte Knæk,
Som Straa, der knækker under Leens Skaar,
Et uvant Øre havde næppe hørt det:
De spændte Hanerne! Timen var inde!
Jeg spilled løs, som om jeg vilde sprænge
Hver Streng paa Violinen; gennem Larmen
Af Raab og Fodtrin skar de skarpe Hvin!
En Franskmand rev en Piges Blomsterkost
Fra Brystet med en raa og ublu Skæmt
— Da lyned det i Natten, og et Brag
Gav vældig Gjenlyd fra de fjerne Bjærge.
Trommer og Piber løste brat mig af!
Og som i Spillet nogle Kegler falder,
Mens andre staar, saa vælted rundt i Græsset
Blaafrakkerne, mens Pigerne stod blege
Og stirred angst, og flygted fra hverandre,
Og iled hjem igennem Byens Stræder.
Undtagen <i>én!</i> — min Søster kasted sig
Over sin døde Korporal og kyssed
Hans blege Pande — — med et Skrig, et Skrig
Mer skærende end Violinens Hvinen.
Hun sled den blodige Nellike fra Brystet
Og sprang saa op — Kinden var hvid som Sne,
Munden halvt aaben, Øjnene stod stive;
Hun vakled; Martin vilde gribe til,
Da stødte hun ham bort, saa fast han tumled,
Og lo som Djævlene i Helved ler,
Og styrted ud i Mørket'' —

            Martin nikked:
,,Ja saadan gik det til! Vi søgte længe;
Hun kom tilsidst tilbage af sig selv.
Forstanden havde Gud berøvet Staklen;
For hende var det bedst; men vi, vi saa,
Hvordan hun daglig knæled dèr ved Graven,
I Somrens Blomster og i Vintrens Sne,
Imens hun mumled Bønner, til omsider
Hun langsomt visned bort. — Saa blev jeg ugift
Som I jo véd, jeg bliver til min Død.''
Han tav. I Stuen var der ganske stille,
Og en og anden tørred sine Øjne.

,,Ja,'' sagde Klokkeren, ,,det var Dødedansen,
Som man har talt og rimet om saa tit.
De to Kanoner brummed dog Kehraussen;
I Kirketaarnet slog de Kugler ind,
Som sidder der endnu; det vared kort,
Saa stopped Skytterne de sorte Munde.
— Den næste Morgen fejred vi Tedeum;
I Guldornat stod Præsten foran Altret;
Jeg skulde spille Violin til Sangen;
Med Gysen tog jeg den, Strengene skurred,
Den Gang jeg spændte dem; der kom en Tone
Ved første Strøg saa skingrende, saa vild,
At jeg har aldrig siden hørt dens Lige.
Det var, som Rædsel eller Vanvid greb mig.
Jeg styrted bort fra Koret, ud til Faldet,
Der hvirvler ned fra Klipperne i Dalen,
Og slængte Violinen ud i Skummet.
Bølgerne rev den med fra Sten til Sten,
Til den forsvandt i Dybet knust og splintret.
Jeg spilled aldrig siden Violin,
Og skønt jeg holder meget af Musik,
Lider jeg ej at høre Violiner.

Saa tav han. Alle tav. Kun Faldets Brusen
Lød fjerntfra dæmpet gennem Nattens Stilhed.
Og da saa Tavsheden til sidst blev brudt,
Voved de knap at hviske. — Klokkeren sagde:
,,Da var der ikke tænkt paa Jer endnu;
Men beder I jer Rosenkrans i Aften,
Saa bed Vorherre at bevare jer
For det, som den Gang hændte eders Fædre!''
Han strøg Kalotten af de hvide Haar
Og bød Godnat. De rejste sig og <i>stod</i>,
Imens han gik, som var han selve Præsten.

Byfolket havde standset deres Snak
Om Modepynt, Theater og Skandaler.
Jeg bad om Lys og nedskrev med det samme,
Saa godt jeg kunde det, den gamles Ord.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225119">
<head>
    <title>Indifferentisten</title>
    <toctitle>Indifferentisten (efter Lenau)</toctitle>
    <subtitle>(Efter Lenau)</subtitle>
    <firstline>Om glad du tømte Bægret med Skarntyder</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 322-323.</note>
    </notes>
    <quality>korrektur1,kilde,side</quality>
</head>
<body>
Om glad du tømte Bægret med Skarntyder,
Lig Sokrates, for Sandheds høje Værd,
Hvadeller som en lumpen, lav Forbryder
Bandende segned under Bødlens Sværd; —

Om dit Geni slynged de raske Tider
Din Daad i Vejen som en Alpetop,
Saa Slægter langs dens Fod med Undren skrider
Og ser ærbødigt mod dens Tinder op;

Om al dit lange Levneds Stræb og Tragten
Kun var at mæske Gravens Ormeflok,
Om du i Higen efter Verdensmagten
Strøg over Jorden som et Ragnarok:

Er just saa vigtigt, som om en Bacille,
Der kredser i en Draabe Grøftevand,
Sin store Rejse paabegynde vilde
Med Sving i venstre eller højre Spand.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225120">
<head>
    <title>Schillers Begravelse</title>
    <toctitle>Schillers Begravelse (efter C. F. Meyer)</toctitle>
    <subtitle>(Efter C. F. Meyer)</subtitle>
    <firstline>Et Fakkelpar, som brænder dystert, truet tit</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 324.</note>
    </notes>
    <keywords>schiller</keywords>
    <quality>korrektur1,kilde,side</quality>
</head>
<body>
Et Fakkelpar, som brænder dystert, truet tit
Af Storm og Regn; Ligklædet flagrende for Vind;
En Fyrrekiste, simpel, uden Krans og Blomst,
End ej den tarveligste; Ingen følger den.
Det er, som bar man en Forbryder til hans Grav.
Bærerne haster fremad. Kun en Ubekjendt
Gaar efter Baaren — Menneskehedens Genius.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225121">
<head>
    <title>Tal nu du!</title>
    <toctitle>Tal nu Du! (efter C. F. Meyer)</toctitle>
    <subtitle>(Efter C. F. Meyer)</subtitle>
    <firstline>Hvor søgte tit jeg til din dybe Ro</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, p. 325.</note>
    </notes>
    <quality>korrektur1,kilde,side</quality>
</head>
<body>
Hvor søgte tit jeg til din dybe Ro,
Elskede Skov, i svundne Ungdomsdage
For mangen indbildt Fryd dig at betro
Og mangen sanddru Sorg hos dig at klage!

Og atter kommer til din Hal jeg her,
Det brudte Venskabsbaand paany at knytte.
Skov, tal nu du! Jeg siger intet mer.
Hendøet er Sang og Klage. Jeg vil lytte.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225122">
<head>
    <title>Gletscherlys</title>
    <toctitle>Gletscherlys (efter C. F. Meyer)</toctitle>
    <subtitle>(Efter C. F. Meyer)</subtitle>
    <firstline>Hvor banker Hjærtet i mit Bryst</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 326-327.</note>
    </notes>
    <quality>korrektur1,kilde,side</quality>
</head>
<body>
Hvor banker Hjærtet i mit Bryst
Trods al min unge Vandrelyst,
Hvergang jeg hjemvendt ser paany
Snebjergene mod Himlens Sky,
  Den store, stille Straalen!

Jeg aanded ind med Rejsebrunst
De store Byers Støv og Dunst.
Hvad siger <i>du</i> til Tumlen dér,
Min Hjemstavns rene Gletscherskær,
  Du store, stille Straalen?

Jeg praled aldrig af mit Land,
Men elsker det saa højt, jeg kan.
I al min Sjæl, min Sang og Færd
Er Gletscherlys, er Gletscherskær,
  Den store, stille Straalen.

Hvad kan jeg gjøre for mit Hjem,
Før jeg bli’r lagt i Gravens Gjem?
Hvad overlever mig engang?
Maaske et Ord, maaske en Sang, -
  En lille, stille Straalen!

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225123">
<head>
    <title>Den døde Kjærlighed</title>
    <toctitle>Den døde Kjærlighed (efter C. F. Meyer)</toctitle>
    <subtitle>(Efter C. F. Meyer)</subtitle>
    <firstline>Vi gik mod Byen op</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 328-329.</note>
    </notes>
    <quality>korrektur1,kilde,side</quality>
</head>
<body>
Vi gik mod Byen op
I Aftensolens Blus
Som hint Discipelpar
Mod Emaus
Imellem dem
Med dæmpet Tale skred
Mesteren, han, de fulgte,
Som Døden led.
Saa vandred mellem os
I Aftnens Svale
Vor døde Kjærlighed
Med dæmpet Tale.
Den ved for Sjælens Løndom
Et lønligt Ord;
Den kjender, hvad der dybest
I Hjertet bor.

Den minded og forklared
Paa samme Gang:
,,Saaledes er det kommet,
At jeg paa Korset hang
I har mig grumt fornægtet
Med troløs Sans;
Jeg sad i Purpur, blodig
Med Tornekrans.
Jeg Døden led, men sprængte
Dens stærke Baand
Og gaar i Eders Midte
Som lutret Aand.''
Da kendte vi vort Følge, —
Da gløded varm
Os, som de to Disciple,
Sjælen i Barm.

<nonum><small><right>(Oversat fra Tysk.)</right></small></nonum>
</body>
</poem>

<poem id="rosenbergpa20180225124">
<head>
    <title>Camoëns</title>
    <toctitle>Camoëns (efter C. F. Meyer)</toctitle>
    <subtitle>(Efter C. F. Meyer)</subtitle>
    <firstline>Camoëns, den store Digter</firstline>
    <notes>
        <note>Teksten følger P. A. Rosenberg: <i>Pil og Plekter</i>, Nationale Forfatteres Forlag, Kbh., 1910, pp. 330-331.</note>
    </notes>
    <quality>korrektur1,kilde,side</quality>
</head>
<body>
Camoëns, den store Digter,
Laa engang paa Hospitalet,
Syg af Feber. I det samme
Usle Kammer laa tilfældig
En Student just fra Coimbra,
Kortende ham Døgnets Timer
Med en Strøm af Pjank og Snak.

,,Ædle Herre, store Digter!
Er det sandt, hvad man fortæller,
At paa Coromandelkysten
Strandede engang det dumme,
Utaknemmelige Fartøj,
Som I havde vist den Ære
At betro Jert dyre Liv, -
Og at gjennem Kystens Brænding,
Mens I svømmed med den Højre,
I med venstre Haand i Vejret,
Uberørt af Bølgesprøjtet,
Holdt Jer Digtnings Manuskript?
Næppe kan jeg tro paa dette.
Ogsaa mig besøger Musen,
Navnlig naar jeg er forelsket;
Men det véd jeg: gjaldt det <i>Livet</i>,
Lod jeg mine bedste Digte
Flagre frit for Vind og Vove,
Brugte begge Arme flink.''

Smilende gensvared Digt’ren:
,,Sikkert, Ven, har sligt jeg øvet,
Svømmende mod Livets Brænding.
Imod Dumhed, Nid og Ondskab
Kæmped jeg for Dagens Nødtørft
Med den ene Arm af disse;
Med den anden Arm, min Herre,
Holdt jeg over Død og Afgrund
Mod den stærke Solguds Straaler
Højt min Digtning, Lusiaden,
Til den blev, hvad den skal <i>blive!</i>''

<nonum><small><right>(Oversat fra Tysk.)</right></small></nonum>
</body>
</poem>

</content>
</section>

</workbody>
</kalliopework>


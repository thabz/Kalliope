<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="goethe" author="rosenbergpa" status="incomplete" type="poetry">
<workhead>
   <title>Oversættelser af Goethe</title>
   <year>?</year>
</workhead>
<workbody>

<poem id="rosenbergpa2019011801">
<head>
    <title>Vandrerens Nattesang</title>
    <firstline>Du, som bor i Himlens Sal</firstline>
    <notes>
        <note>Oversættelse af Goethe: <xref type="translation" poem="goethe2019011801"/>.</note>
        <note>Teksten følger <i>Goethes Værker</i> ved P.A. Rosenberg, Forlaget Danmark, Kbh., 1924-28, Bd. 1, p. 108.</note>
    </notes>
    <quality>korrektur1,korrektur2,kilde,side</quality>
</head>
<body>
Du, som bor i Himlens Sal,
Du, som alle Smerter tvinger!
Den, der lider dobbelt Kval,
Dobbelt Kvægelse du bringer;
Dødtræt er jeg af at stride.
Hvad skal al den Sorg og Lyst?
Fred, du blide,
Kom, o kom til dette Bryst!

<nonum><small>12. Febr. 1776; til Fru v. Stein.</small></nonum>
</body>
</poem>


<poem id="rosenbergpa2019011802">
<head>
    <title>En lignende</title>
    <firstline>Over Høj og Dale</firstline>
    <notes>
        <note>Oversættelse af Goethe: <xref type="translation" poem="goethe2002103001"/>.</note>
        <note>Teksten følger <i>Goethes Værker</i> ved P.A. Rosenberg, Forlaget Danmark, Kbh., 1924-28, Bd. 1, p. 109.</note>
    </notes>
    <quality>korrektur1,korrektur2,kilde,side</quality>
</head>
<body>
Over Høj og Dale
Er Ro;
I Skovens Svale
Drømmer jo
Blikstille Fred;
Fuglene hviler saa varlig.
Giv blot Tid! Snarlig
Hviler du med.

<nonum><small>Kickelhahn, 6. Sept. 1780.</small></nonum>
</body>
</poem>

<poem id="rosenbergpa2019011301">
<head>
    <title>Mignon</title>
    <firstline>Véd du det Land, hvor Blomst Citronen bær'?</firstline>
    <notes>
        <note>Oversættelse af Goethe: <xref type="translation" poem="goethe2001111901"/>.</note>
        <note>Teksten følger <i>Goethes Værker</i> ved P.A. Rosenberg, Forlaget Danmark, Kbh., 1924-28, Bd. 1, pp. 165-167.</note>
    </notes>
    <quality>korrektur1</quality>
</head>
<body>
<nonum><center><i>Mignon.</i></center></nonum>

Véd du det Land, hvor Blomst Citronen bær'?
I Glød bag Løv staar Guldorangens Skær;
Hvor blide Briser gaa fra Himlen blaa,
Hvor myge Myrter, stolte Laurbær staa?
Véd du det Land? Derhen, derhen -
Ak kunde did jeg fly med dig, min Ven!

Véd du det Hus med søjlebygt Portal?
Hvert Kammer yndigt, straalende hver Sal;
Og Marmorstøtter skuer til dig ned:
Du stakkels Barn, hvem gjorde dig Fortræd?
Véd du det Hus? Derhen, derhen -
Did lad os fly, min Værner og min Ven!

Véd du det Bjerg, hvorom sig Skyen snor?
I Taage søger Mulen Stiens Spor;
Hulerne skjuler Dragers gamle Kuld,
Ud over stejle Fjeld staar Fossen fuld.
Véd du det Bjerg? Derhen, derhen
Gaar nu vor Vej, min Fader og min Ven!


<nonum><center><i>Sangeren.</i></center></nonum>

»Hvad hører jeg for Porten dér 
Fra Vindebroen klinge?
Lad Sangen for vort Øre her
Mod Højenloft sig svinge!«
Saa talte Kongen, Pagen lød;
Han kom igen, og Kongen bød:
»Før mig herind den Gamle!«

»I skønne Damer, hilset vær!
Vær hilsen, Herrer høje!
En talløs, navnløs Stjernehær
Rigt funkler for mit Øje!
Men al den Pragt og Herlighed
Har jeg ej Tid at frydes ved,
Thi luk Jer, mine Øjne!«

Han lukked Øjnene og kvad,
Saa Salens Vægge dirred.
Med løftet Blik de Ridd're sad,
Mod Jord de Skønne stirred.
Fornøjet lytted Kongen til
Og lod til Løn for Sang og Spil
En gylden Kæde bringe.

»Den gyldne Kæde giv mig ej!
Giv den din Ridderskare,
Som splitter Fjenden paa din Vej
Og frelser dig af Fare!
Giv <i>den</i> den Kansler, som du har!
Han bærer mangen Byrde svar,
Lad ham den gyldne bære!

»Jeg synger som den frie Fugl,
Mens den paa Grenen gynger.
Den Sang, der gaar fra Brystets Skjul,
Er Løn for, hvad den synger.
Men vil du være Skjalden huld,
Saa lad din Svend i pure Guld
Din bedste Vin ham række!«

Han tømte Bægret til dets Bund:
»O Drik, som liflig kvæger!
O Held det Hus, hvor ringe kun
Man regner sligt et Bæger!
Gaar det Jer vel, saa tænk paa mig
Og tak Jer Gud saa varmt, som jeg
For denne Drik ham takker!«

<nonum><small>c. 1783.</small></nonum>
</body>
</poem>

</workbody>
</kalliopework>

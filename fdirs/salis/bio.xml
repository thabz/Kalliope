<?xml version="1.0" encoding="UTF-8"?>
<bio>
<body>
Salis-Seewis, Johann Gaudenz, Friherre, tysk Digter, født paa Slottet Bodmar ved Malans i Schweiz 26. December 1762, død samme Sted 29. Januar 1834. Han blev Officer i den fransk Schweizergarde og protegeredes af Marie Antoinette. Under Revolutionens Storme vendte han hjem, besøgte <a poet="goethe">Goethe</a>, <a poet="schiller">Schiller</a> og <a poet="herder">Herder</a>, sluttede Venskab med <a poet="matthisson">Matthisson</a> og bosatte sig 1793 i Chur, hvor han virkede for Graubündens Tilslutning til Schweiz. De østerigske Troppers Indmarch fordrev ham og hans Familie til Zürich. Han blev Oberst i Helvetiens Hær og ledede Graubündens Militærvæsen. Som Digter er han paavirket af sin Ven Matthisson, men han overgaar denne i sin elegiske Naturdigtnings mandigere og folkeligere Tone. Blandt hans Digte maa fremhæves <a poem="salis2019122601">»Das Lieb ist tief und stille«</a> og <a poem="salis2019122602">»Unsere Wiesen grünen wieder«</a>, »Gedichte von J. G. S., gesammelt von seinem Freunde Matthisson« (Zürich 1793), »Auswahl herausg. <w>v. A. Frey</w>« (Stuttgart 1894). 


<b>Litteratur:</b>

<w>W. Röder</w>, »Der Dichter J. G. v. S.« [1863]; <w>A. Frey</w>, »J. G. v. S.« [1889]; <w>W. Stern</w>, »Beiträge z. Literaturgeschichte des 17. u. 18. Jahrhunderts« [1893].

<right><small>C. Behrens in <i>Salmonsens konversationsleksikon</i>, 2. udg., 1915-1930, Bd. XX, p. 833.</small></right>
</body>
</bio>


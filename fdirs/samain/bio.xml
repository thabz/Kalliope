<?xml version="1.0" encoding="UTF-8"?>
<bio>
<body>
Samain [sa'mæ], <w>Albert</w>, fransk Digter, født 3. April 1858 i Lille, død 18. Oktober 1900 i Magnyles-Hameaux, kom ganske ung til Bankvæsenet og fik senere Ansættelse i Paris' Undervisningsvæsen, Brystsyg, tungsindig og sværmerisk offentliggjorde han Digte i <i>Mercure de France</i> og vakte straks stor Opsigt med sin første Samling <i>Au jardin de l'Infante</i> (1893, ny forøget, af Akademiet prisbelønnet Udg. 1894 og 1897), efterfulgt af <i>Aux flancs de vase</i> (1898) samt de posthume <i>Le chariot d'or</i> (1901) og <i>Contes</i> (1902, Noveller). Fra først af paavirket af <a poet="poe">Poê</a> og <a poet="baudelaire">Baudelaire</a> udmærker hans formfuldendte, rytmiske og musikalske Lyrik sig ved sin smeltende elegiske Stemningsfinhed og sin erotisk heftige Lidenskabelighed. Hans <i>Œuvres</i> udkom i 3 Bd 1913-14. 


<b>Litteratur:</b>

<w>L. Bocquet</w>, <i>Albert Samain</i> [1905].


<right><small><a poet="michaelis">Sophus Michaëlis</a> in <i>Salmonsens konversationsleksikon</i>, 2. udg., 1915-1930, Bd. XX, pp. 867-868.</small></right>
</body>
</bio>


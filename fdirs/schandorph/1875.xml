<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1875" author="schandorph" status="incomplete" type="poetry">
<workhead>
   <title>Nogle Digte</title>
   <year>1875</year>
   <cvs-timestamp>$Id$</cvs-timestamp>
</workhead>
<workbody>

<poem id="schandorph2004011101">
<head>
	<title>Sonet</title>
	<toctitle>Sonet</toctitle>
	<indextitle>Sonet</indextitle>
	<firstline>For Maalets, Grænsens Lov Du vil Dig spare</firstline>
	<notes>
		<note type="credits">Bidrag fra Sven Sørensen.</note>
	</notes>
	<quality>korrektur1</quality>
	<keywords>sonnet</keywords>
</head>
<body>
For Maalets, Grænsens Lov Du vil Dig spare:
det sandsesløst Bersærkerske, Balstyriske,
det kalder Du det folkelige Lyriske,
og hint en græsk, en importeret Vare.

Lidt lavere endnu, min Ven! Bliv bare
hin Hersker lig - den babylonsk-assyriske -
der sank til det Umiddelbare-Dyriske,
brøl op - og tusind Oxer vil Dig svare.

Hvi skal for Mennesket en Stud da vige?
Aristokraten kun slig Forskjel ænser,
vi bør til de Umælende nedstige!

Ja, vedgaa kjæk din Stræbens Konsekvenser:
at Mennesker og Dyr skal vorde lige:
de har jo fælles bæstiske Tendenser.
</body>
</poem>

<poem id="schandorph2004011102">
<head>
	<title>Sonet</title>
	<toctitle>Sonet</toctitle>
	<indextitle>Sonet</indextitle>
	<firstline>Nej -jeg af Folkets egen Aand vil sjunge!</firstline>
	<notes>
		<note type="credits">Bidrag fra Sven Sørensen.</note>
	</notes>
	<quality>korrektur1</quality>
	<keywords>sonnet</keywords>
</head>
<body>
»Nej - jeg af Folkets egen Aand vil sjunge!«
Godt, Ven! Den kjendes bedst hos Folkets Store,
der ad de høje Aanders Baner fore,
hvis fagre Røster end i Luften runge.

Du skuer Folkeaanden i den unge
livsglade Færd, som ædle Længsler spore;
men vil, en Muldvarp lig, Du ned Dig bore,
Du finder kun det Sejge, Dvaske, Tunge.

Slaa Dobbeltgreb i Harpen! Lad den klinge,
at ned til dybest Muld de Toner gaa,
saa Lydens Bølger det i Sitring bringe!

Hvis Du med dem kan dybe Revner slaa
i Jorden og i Dybet Lyset tvinge,
da skal Du Folkesanger-Navnet faae.
</body>
</poem>

</workbody>
</kalliopework>

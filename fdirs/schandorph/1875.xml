<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1875" author="schandorph" status="complete" type="poetry">
<workhead>
    <title>Nogle Digte</title>
    <year>1875</year>
    <notes>
        <note>Teksten følger S. Schandorph: <i>Nogle Digte</i>, C.A. Reitzels Forlag, Kbh., 1875.</note>
    </notes>
    <pictures>
        <picture src="1875-p1.jpg">Titelbladet til <i>Nogle Digte</i> (1875) lyder ,,Nogle Digte / af / S. Schandorph. // Kjøbenhavn. / C. A. Reitzels Forlag. / Trykt hos J. Jørgensen &amp; Co. / 1875.''</picture>
    </pictures>
    <source facsimile="115408004898" facsimile-pages-num="206" facsimile-pages-offset="10">S. Schandorph: <i>Nogle Digte</i>, C.A. Reitzels Forlag, Kbh., 1875.</source>
</workhead>
<workbody>

<poem id="schandorph2018080501">
<head>
    <title>Serenaden paa Graven</title>
    <firstline>Der holdtes Gilde udi Soer</firstline>
    <source pages="1-12"/>
    <keywords>christian4</keywords>
    <quality>korrektur1,kilde,side</quality>
</head>
<body>
Der holdtes Gilde udi Soer
og det af Herrer lærde -
da styred Danmarks Riges Roer
Kong Kristian den Fjerde,
en Herre, gjæv til Daad og Drik
og med Forstand i Panden -
de Lærde fulgte Kongens Skik
saavelsom Herremanden.

Ved Gildet man paa stivt Latin
de Ord og Tanker spidded,
imens den søde spanske Vin
forfrisked yppigt Viddet.
Citerte bleve mangen Gang
Folianter, tykke Kvarter -
paa hvide Pibekraver hang
de stærke Knebelsbarter.

Blandt dem, der talte bedst Latin
og ivrigst førte Ordet,
var Hr. Jens Dinesen Jersin,
der midterst sad for Bordet.
En kraftig Mand med Pande bred,
der kjække Tanker bused;
flot sad hans Fløilskalot paa Sned
paa Haaret blondt og kruset.

Og han slog op med hviden Haand:
,,Det siger jeg forsande,
det er kun Pust af Herrens Aand,
der rører Livets Vande,
men og jeg veed, at Aanden kun
faaer Røst i klare Tanker,
og ei i skumle Midnatsstund
som Spøgelse den vanker.

Den har jo Hjem i Lysets Land,
og Lyset er dens Styrke,
hvi flagre da som Lygtemand
paa Gravene i Mørke?
Nei, vil os Aanden mande op,
den taler til Forstanden
og bruger ingen Dødningkrop
og endnu mindre Fanden.

Igjennem Tiden har den viist
sin høie Guddomsvirken,
og derfor skal den vorde prist
ved Bægret som i Kirken,
derfor dens Lovsang ren og pur
i Bølgens Orgel runger,
den hele deilige Natur
en Lovsang til den sjunger.''

De lærde Folk forstummed brat,
forargede ved Talen,
en Herre med en Doktorhat
mod Bordet hug Pokalen:
,,Stop, Hr. Professor! Hæresi,
et sine mente sana;
slig Kjættersnak fordømmes i
Confessio Augustana!

Jeg veed just ei, til hvilken Sekt
jeg rigtigst Jer skal regne,
men det jeg veed, I talte frækt
som en af Satans Egne.
Jeg har nu drukket alt saa tæt,
at Jer subtile Tale
jeg mulig ei har fattet ret
fra Hoved indtil Hale.

Dog det jeg kunde grandt forstaae:
Gjengangere - I nægter
kan frem af Gravens Hule gaae
og skræmme Støvets Slægter;
men Kristus, veed jeg, af Sankt Paul
er seet i Skyens Gløden,
og Endors Hex jo har for Saul
vakt Samuel af Døden.

Hvor tør I tage Kristennavn,
naar Sligt I bær’ tilskue?
Godt var det, at i Kjøbenhavn
I ei blev Præst ved Frue.
Hr. Jesper Brokmand handled ret,
han afslog, hvad I søgte;
slig Atheist kun dued slet
til Herrens Hjord at røgte.''

Hr. Jens fra Stol sig reiste brat,
i Kinderne foer Blodet.
,,Hr. Doktor,'' raabte han, ,,Jer Hat
er stor, men lidet Ho’det;
sært nok, at I bar promovert,
en Skolefux vil kunne
faae in absurdum reducert
Jer høist futile Grunde.''

Nu raabte man med Skraalen stor,
de Røster vildt sig blande;
man skjældte ud og drev mod Bord
med Vælde Krus og Kande.
Men Hr. Jersin sig fatted snart,
hans Øie sig formilded,
et Smil saa lystigt, lyst og klart
omkring hans Læber spilled.

Han mæled, mens han Bægret svang
,,Vor Strid til Intet fører -
Nei lad mig kvæde Jer en Sang,
imens min Luth jeg rører.''
De fine, klingre Strænge lød
smukt til hans stærke Stemme -
han sang om Vin og Elskovs Glød,
da følte Hver sig hjemme.

Da stemmed i af fulde Bryst
Doktores og Magistre,
sig glatted, saa det var en Lyst
de Panderynker bistre.
Da naaet var Rusens Høidepunkt,
man Stok og Kappe søgte
og dingled hjem, med Ho’det tungt,
hver med sin lille Lygte.

Paa Himlen Maanen blank og pur
ret som et Festblus skinned;
langs med den røde Kirkemur
Hr. Jens gik, glad i Sindet.
Da pludselig han stille stod,
en dristig Plan han fanger,
han føler trodsigt Ungdomsmod
slaae op som vilden Ganger.

,,Af Spøgelser, de mente, jeg
mig skulde lade skrække.
Ja, er de til, det lyster mig
ret nu dem op at vække.
Lad os dog see, om til et Gisp
de lade sig bevæge;
bag Altret for den gamle Bisp
jeg nu vil lystigt lege.''

Med Nøglen Kirkedøren brat
han aabner, saa det drøner.
Et Ekko i den tause Nat
i mørke Gange stønner.
De Fliser runged ved hans Trin,
alt som med Pande hævet
han længer skred i Kirken ind,
dog ei hans Hjerte bæved.

Paa Muren malte Skjolde sad,
i Dæmring han dem skued,
Korgittrets sorte Søilerad
alvorligt mod ham trued.
Ved Lygtens Skjær en Skyggedands
paa Gulv og Vægge gyste,
fra lange Vindver Maanens Glands
det dunkle Kor belyste.

Han gik bag Altret til den Sten
med Billed grovt udhugget,
der over Heltebispens Ben
den dybe Grav tillukked.
Paa Stenen Maanestraalen stærk
det stive Billed høined;
det var, som han i Messesærk
den gamle Biskop øined.

Hr. Jens sin Luth af Kappen drog,
til Trods end mere ægget.
Med Kraft hans Fingre Strængen slog
og skarpe Toner vækked -
en Melodi til lystig Dands
med Kvinder over Tillie,
med løste Lok, med Øiets Glands,
med Glød i Sands og Villie.

Fra Mur og Hvælving Ekkos Røst
saa dybt, alvorligt runged;
hver Tone, der sprang frem til Lyst,
i Alvor ind blev sjunget.
Det var som Orglets Piber sang,
ved Spotten vakt’ til Vrede,
og vælted over Lutbens Klang
de Tonebølger brede.

Det var, som klang hvert Vaabenskjold,
der stod paa Væggen malet,
det var, som Danmarks Helteold
med Aandestemmer taled.
Det gjøs Hr. Jens til Marv og Ben,
mens rasende han spilled;
og see - den gamle Billedsten
sig opreist mod ham stilled.

Bisp Absalon, saa rank og høi,
af hule Øine stirred -
langs henad Gulvet Luthen fløi,
saa bristende den klirred.
Hr. Jens stod selv som Stenen stiv,
og slukt var Blikkets Lue -
to Spøgelser, foruden Liv,
hinanden stivt beskue.

En Stemme lød, saa Dirren randt
igjennem hver en Nerve:
,,Nu danske Mænd ved Drengetant
vil Heltery erhverve,
for døde Fædres trætte Ben
de Skjøgeviser kvæde,
paa gamle Kjæmpers Mindesten
nu kaade Pilte træde.

Hvor Fædres Fromhed har opbygt
et Hus for Bøn og Psalter,
at fromme Sjæle kunde trygt
faae Ly ved Naadens Alter,
vantreven Ympe, nys opskudt,
nu dandser mellem Grave -
vee Danmark dig - det Led er brudt,
som værned om din Have.''

Hr. Jens fornam saa tungt et Slag
som ramt af Bispestaven,
og ned med Bulder og med Brag
faldt Stenen over Graven.
Som alle Ben i ham led Brud,
han følte Kraften briste,
hvordan han kom af Kirken ud,
han ingensinde vidste.

Og ei han styrede sit Trin
ind under Kirkebue,
før han i Præstekjol skred ind
at præke i Vor Frue.
Da talte han om Straf og Bod,
om Sjælens dybe Kvide,
og bad om Ydmyghedens Mod
til Kampen ud at stride.

Og da i Ribe Bispegaard
tilsidst han ind var dragen,
lød end hans Røst fra Aar til Aar
om Bod og om Forsagen.
Mens Tider kom, og Tider svandt
det Ene kun han evned -
mon Alt han tabte, Alt han vandt
hin Nat ved Dødningstævnet?

Hans frie Ungdomsmod var brudt,
hans Sjæl var myg og skræmmet,
han følte sig af Gud forskudt,
i Verden som en Fremmed.
Det dunkle Mulm i Gravens Land
ham skikked stedse Syner,
da blev saa ræd den stærke Mand
som Hesten, naar det lyner.

Angst for at tabe Spor af Gud
i Verdens Færd den vilde,
han speided helst hans Veie ud
dybt i det Smaa og Stille.
Han stirred nær og stirred stift -
saa lavt hans Blikke lude -
og saae med Kædsel Djævlens Skrift
i Duggen paa en Rude.

Paa Visitats til Landsbysogn
engang den Biskop aged,
dybt skar i Sand den Bondevogn,
og tungt dens Axler knaged.
I dybe Tanker gjemt han sad,
med Et han skjalv og rysted,
det nytted ei med Graad han bad
om dog at vorde trøstet.

Hans Støttestav, hans Bibelbog
blev borte for hans Minde,
og ei det allermindste Sprog
ihu ham vilde rinde.
Høit Tvivlens Bølger om ham slaae
og kvæler Aandedrættet;
da beder han den Bonde graa
foran paa Agebrættet:

,,O, hvis du veed et Bibelsted,
du maa mig strax det sige,
det er mig, som jeg stødtes ned
ret nu fra Naadens Rige.''
Med Studsen mæled Bonden brat
og sig mod Bispen vendte:
,,Saa elskede Gud Verden, at
sin Søn han til den sendte.''<note><xref bibel="bibeljohannes03,16"/>.</note>

Det Ord fra Panden Skyen drev,
i Øiet blinked Glæde.
Men stedse dog hans Sjæl forblev
Anfægtelsernes Sæde.
Hvert Øieblik - han tyktes - gled
af Haand ham Støttestaven;
i Livet vandt han aldrig Fred,
han vandt den vel i Graven.
</body>
</poem>

<poem id="schandorph2018080502">
<head>
    <title>Paa Ballet</title>
    <firstline>See, hvor hun sig svinger</firstline>
    <source pages="13-15"/>
    <quality>korrektur1,kilde,side</quality>
</head>
<body>
<nonum><small><right>Il n’y a rien de plus <w>habile</w></right></small></nonum>
<nonum><small><right>qu’une conduite irréprochable.</right></small></nonum>
<nonum><small><right>Mad. de Maintenon.</right></small></nonum>

See, hvor hun sig svinger,
  saa smidig, saa let -
gjennem Salen klinger
  Violin og Klarinet.

Brune Øine funkle
  som Kronernes Grlands,
Lokkerne, de dunkle,
  tvinges med i hendes Dands.

Midiesmal som Vaanden,
  saa kjælen, saa varm,
dybt hun drager Aanden,
  høit det løfter hendes Barm.

Neppe den sig dølger
  bag Silken, den blaa;
Det er, som om Bølger
  over Digevolden slaae.

Blodet gjennem Aaren
  i sundeste Kraft
strømmer som i Vaaren
  de friske Planters Saft.

Derfor er hun frodig;
  som Barnet saa glad
ud hun springer modig
  i Ungdomsjublens Bad.

Men de unge Fjanter
  de smidske saa raat -
Tanter, Grouvernanter
  paa Skandale raabe blot.

Dyden gjør ubændig!
  - De bjæffe Moral:
Fy, hvor uanstændig
  og hvor feiende og gal.

Hunde stedse tude
  ved liflig Musik,
løfte deres Snude
  med et ethisk Alvorsblik.

Gjø mod lyse Stjerne
  er Køteres Lyst -
Folks Moral er gjerne
  lidt i Slægt med Røst.
</body>
</poem>

<poem id="schandorph2018080503">
<head>
    <title>Foraarsvise</title>
    <firstline>Saa see dig dog ud!</firstline>
    <source pages="16-17"/>
    <keywords>favorit</keywords>
    <quality>korrektur1,kilde,side</quality>
</head>
<body>
        Saa see dig dog ud!
        længst Solgudens Skud
har kløvet i Vandenes Pantser et Brud.
        Nei see dog - inat
        den Krokus har sat
helt freidig paa Ho’det sin guldgule Hat.

        Fra Stuen dig riv!
        af Dødskulden stiv
er Sneen selv vaagnet til Glæde og Liv,
        som brusende Vand
        den farer paastand
med skummende Trods over Stene og Sand.

        De Skyer i Flugt
        paa Himlen saa smukt
sig tumle i mangefold Slyngning og Bugt;
        af Fugtighed fuld
        er Agerens Muld,
alt grønnes af Spirer et lovende Kuld.

        Og Blæsten er ret
        saa frisk og saa let,
den tørrer dit Øje, hvis nys du har grædt;
        den aander i Blod
        dig Ungdom og Mod,
snart myldre Smaablomster saa tæt for din Fod.

        Med Latter og Sang
        du henover Vang
skal styre din Vandring i dandsende Gang,
        hør Lærkernes Slag
        i solmilde Dag
om Vaaren, der jublende svinger sit Flag.

        Blaa Himmel og Sol!
        Aurikel, Viol!
al Livet, der pranger i nyvævet Kjol!
        ud skynd dig og nyd
        al Ungdommens Fryd,
at gruble og sørge er slet ingen Dyd.
</body>
</poem>

<poem id="schandorph2018080504">
<head>
    <title>Unio mystica</title>
    <firstline>Hvor Horizonten gløder i det Fjerne</firstline>
    <source pages="18"/>
    <quality>korrektur1,kilde,side</quality>
</head>
<body>
Hvor Horizonten gløder i det Fjerne,
hvor Dagens Drot i Purpurkaaben døer,
og hen, hvor jeg kan see den blege Stjerne
indvævet dybt i Mælkeveiens Slør -
      did lokkes jeg og drages.

Mod Vandets Bund, hvis hvide Kiselstene
langt under Søens Flade skimtes kun,
mod Skovens Tykning, hvor de tætte Grene
udflyde i den sorte Dæmringsgrund,
      did lokkes jeg og drages.

Mod Aandens Dyb, hvorhen ei Tanken rækker,
hvor Sjælen, skjøndt med Gysen, higer ned,
hvor Anelsen Allivets Grund henlægger,
hvor Haabet drømmer, der er evig Fred -
      did lokkes jeg og drages.
</body>
</poem>

<poem id="schandorph2018080505">
<head>
    <title>En Røst fra de gamle Dage</title>
    <firstline>En Røst fra de gamle Dage</firstline>
    <source pages="19-20"/>
    <quality>korrektur1,kilde,side</quality>
</head>
<body>
En Røst fra de gamle Dage
helt sælsomt for mig klang -
det var, som jeg hørte din Stemme,
at atter den barnlig sang.

Dit Billed fra svundne Tider
tonede frem for min Hu,
det løfted sig frem - et Forhæng
brast mellem Før og Nu.

Hvad Aarene lagde imellem -
Glemselsskyerne graa,
nu hvirvledes bort som Taagen,
naar Solen aander derpaa.

Jeg rakte mig hen imod dig
at skue de kj endte Træk -
du skjælved - og i din Mine
jeg læste en lønlig Skræk.

Og Taagen sank for mit Øie -
bag den jeg end dig saae -
og skjælned jeg ret - en Taare
jeg skued i Øiet staae.
</body>
</poem>

<poem id="schandorph2018080506">
<head>
    <title>Skyg over mig</title>
    <firstline>Skyg over mig, hvert Barndomsminde</firstline>
    <source pages="21-22"/>
    <quality>korrektur1,kilde,side</quality>
</head>
<body>
Skyg over mig, hvert Barndomsminde
fra Fredens Tid i Hjemmets Skjød,
da Trøsten var saa let at finde
som Barndomshavens Rose rød;
skyg over mig, hvert Barndomsminde!

Skyg over mig, I Ungdomsdrømme,
om end mig skuffed Eders Røst,
naar Lædskedrik af Livets Strømme
I loved mig med gylden Høst;
skyg over mig, I Ungdomsdrømme!

Skyg over mig, du Elskovstanke,
som spired paa en Sommerdag
og groede under Stammer ranke,
mens Droslen slog sit sagte Slag -
skyg over mig, du Elskovstanke!

Skyg over mig, I Arme bløde,
der altid aabned mig en Favn
og bød fra Livets Strid og Møde
ved Arnen mig en rolig Havn -
skyg over mig, I Arme bløde!

Skyg over mig, hver Vennetale
af dem, som altid mig forstod,
som Fuglesang i Aftensvale
den læged tidt det syge Mod -
skyg over mig, hver Vennetale!

Skyg over mig, alt Godt jeg mødte,
at jeg kan blive mild og blød
endog mod dem, der bort mig stødte,
naar jeg min hele Sjæl dem bød -
Skyg over mig, alt Godt jeg mødte!
</body>
</poem>

<poem id="schandorph2018080507">
<head>
    <title>Hurra for Drengen!</title>
    <firstline>Han kom tilpas efter Tøse to!</firstline>
    <source pages="23-24"/>
    <quality>korrektur1,kilde,side</quality>
</head>
<body>
Han kom tilpas efter Tøse to!
Gid Drengen trives, gid Drengen groe
og voxe op til en kraftig Knægt
og Ære gjøre sin brave Slægt!
      Hurra for Drengen!

Gid Moderøiet som Solen god
ham varme ned til hans Hjerterod
og lysne dybt i hans Sjæl og Sind
og avle Roser paa liden Kind!
      Hurra for Drengen!

Hans Dage rinde harmonisk, smukt
som Aftenbølgen i hegnet Bugt,
naar Solen rødmer hver Krusnings Flig
og Voven sjunger saa sagtelig -
      Hurra for Drengen!

Men skal han ud, hvor de Storme gaae,
gid aabent Øie han stedse faae,
mens Bølgen kløves af Rorets Blad,
for Stjernen, naar Skyerne skilles ad.
      Hurra for Drengen!

Gid Fader og Moder engang maa see,
naar Issen blegner af Aldrens Sne,
i ham gjenfødes en svunden Vaar,
der lyser over de hvide Haar!
      Hurra for Drengen!
</body>
</poem>

<poem id="schandorph2018080508">
<head>
    <title>Hjemme</title>
    <firstline>Naar jeg seer dig, mild og venlig</firstline>
    <source pages="25-26"/>
    <quality>korrektur1,kilde,side</quality>
</head>
<body>
Naar jeg seer dig, mild og venlig,
ved Klaveret sidde bøiet
og opmærksom paa de sorte
Nodetegn at fæste Øiet,

for Oktaven helt at spænde
seer de Fingre smaa sig strække,
seer dem famlende at søge
langs ad de Tangenters Kække,

er det, som jeg saae Symbolet
paa en Sjæl, der stille higer
efter Harmoni at finde
i den vide Verdens Riger;

i den vide Verden søger
om et Ekko, der kan svare
Hjertets dnnkle Suk og smelte
dem til Toner fulde, klare.

,,Beder, saa skal Eder gives!"
Du har bedet fromt og længe
om en Klang af hine fjerne
Sfærers gyldne Harpestrænge

Derfor vil det nok Dig gives,
Sjæl, som søger, Sjæl, som længes!
Ei skal for en trofast Higen
Tonelandet evig stænges.
</body>
</poem>

<poem id="schandorph2018080509">
<head>
    <title>En Flaske Tokaier</title>
    <firstline>Ved et sælsomt Mirakel</firstline>
    <source pages="27-29"/>
    <quality>korrektur1,kilde,side</quality>
</head>
<body>
Ved et sælsomt Mirakel
har jeg kapret ,,en Blaa,''
og saa let som jeg vandt den,
saa let skal den gaae.
Af de nyttige Ting
vi til Overflod eier;
den skal springe, den Lap,
til en Flaske Tokaier.

Og to Glas af de slebne
skal min Vin slutte ind,
see, paa Randene spiller
et syvfarvet Skin.
Mod den funklende Sol
ville Glasset vi svinge,
i den sittrende Luft
høit et Hurra skal klinge.

Kan du see, hvor den funkler
som en brændende Glød?
Kan du mærke den hede
med Lue saa sød?
Høit sig reiser vor Krop,
bliver rank som en Søile,
og ubændigt vort Mod
bryder Remme og Tøile.

Marsch! til Ungarn vi vandre,
hvor den Solstraale huld
frem af Fjeldvæggen lokker
den Vindrues Guld.
See, der luer alt Blus
fra Zigeunernes Skarer!
See, der sprænger afsted
de broderte Husarer!

See, hvor Piger og Svende
sig i Dandsene snoe!
Tambourinerne hoppe
paa trommende Kno.
Hør, de trampe saa fast
med de Støvler saa store,
hør den taktfaste Klang
af den klirrende Spore!

See, Magnaten paa Skimlen,
der gjør stolt Kapriol!
Han har Foerværk til Bræmme
paa guldsnoret Kjol.
See hans Knebelsbart lang
ud i Luften sig svinge,
martialsk ved hans Lænd
rasler Krumsablens Klinge.

Er der mere i Flasken?
Nei, jeg troer, den er tømt -
Ikke sandt, for fem Daler
har lifligt vi drømt?
Til vort venlige Hjem
søger Tanken tilbage
med en Skat Poesi
for de nærmeste Dage.

Den skal synge og klinge
til den daglige Dont,
saa vi leer ad den Prosa,
der ellers gjør ondt.
Af de nyttige Ting,
vi til Overflod eier;
naar jeg tjener ,,en Blaa'',
skal den gaae til Tokaier.
</body>
</poem>

<poem id="schandorph2018080510">
<head>
    <title>Kom mig ihu</title>
    <subtitle>(Efter Alfred de Musset)</subtitle>
    <firstline>Kom mig ihu, naar Morgenrøden fjerner</firstline>
    <notes>
        <note>Gendigtning af Alfred de Musset: <xref type="translation" poem="musset2018080301"/>.</note>
    </notes>
    <source pages="30-31"/>
    <quality>korrektur1,kilde,side</quality>
</head>
<body>
Kom mig ihu, naar Morgenrøden fjerner
sig frygtsom-bly, naar Solen for den staaer;
kom mig ihu, naar under Krands af Stjerner
den tankefulde Nat sin Vandring gaaer.
Naar høit dit Hjerte slaaer, mens Glædens Stemmer lyde,
naar Aftenskyggerne dig bløde Drømme byde,
    da hvisker det i Lund
    alt i den tause Stund:
        Kom mig ihu!

Kom mig ihu, naar onde Skjæbner skille
snart vore Baner ad for evig Tid,
naar Aar, Landflygtighed og Sorger ville
mit Hjerte saare haardt i Livets Strid.
Tænk paa min Kjærlighed, paa mit Farvel - det sidste -
min Elskov skal ei Tid, ei Rum af Hjertet vriste;
    saalænge det kan slaae,
    dets Røst vil til dig naae:
        Kom mig ihu!

Kom mig ihu, naar paa den sorte Tillie
mit brustne Hjerte sover under Muld,
kom mig ihu, da, naar en ensom Lillie
sig paa min Gravhøi aabner veemodsfuld.
Jeg skal ei see dig mer, men naar du gaaer til Hvile,
skal som en Søster tro min Sjæl imod dig ile,
    da lyde skal dens Røst
    som Suk fra Nattens Bryst:
        Kom mig ihu!
</body>
</poem>

<poem id="schandorph2018080511">
<head>
    <title>Brevvexling</title>
    <firstline>Du skrev mig til om den glade Tid</firstline>
    <source pages="32-35"/>
    <quality>korrektur1,kilde,side</quality>
</head>
<body>
Du skrev mig til om den glade Tid,
da ud i Livet vi stævned
med Tro, at ædel, begeistret Id
var det, som lettest vi evned.
Vi tænkte: den Bølge var stedse klar
og med os Vinden og Veiret,
at Himlen os gav paa hvert Spørgsmaal Svar,
som inde i Brystet gjæred.

Ei ændsed vi Sne, ei agted vi Frost,
ei Regn eller hvinende Storme,
hver Sky vi saae som hos Ariost<note><a poet="ariosto">Ludovico Ariosto (1474–1533)</a></note>
til Fepalladser sig forme.
For Øret Luften i Toner klang,
mens Syner for Øiet svømme;
vi tænkte: Vi skal i udødelig Sang
vel fange de stærke Drømme.

Og Aanden skal fra sin Kongestol
Allivet som Hersker syne,
fra Tanken som en elektrisk Pol
dets Fylde skal samlet lyne.
Tilsidst vi smykkes med Seirens Krands
af Verdens fagreste Kvinde
Hurra, hvor bliver vort Liv en Dands
omkap med Foraarets Vinde.

Saa skriver du, sort af Melankoli:
,,See nu, hvor vi ynkeligt rokker!
Ei sandt - fra Heros-Kothurner vi
faldt ned paa de fladeste Sokker!
For Aandens Throne Kathederets Stol,
en Vraa for Elysiums Enge,
for Lyn fra Tankens knittrende Pol
kun Torden mod dumme Drenge.

Ak ja - jeg er nu kun en knortet Stub
med Rodskud svage og spæde;
en L’hombre, en Toddy paa Byens Klub
er al dens Gjødning og Væde.
De Skud visne hen under grundig Snak
om Kjøbstadens Tarv og Bedste,
om Kjøbmand Jespersens ny Tobak
og Byfogdens nye Heste.

Og du - naar du bliver tung og dum
og mat efter Veiret snapper,
sig søger du ei til det mørke Rum
alt ned ad de Kjældertrapper?
men seer forsigtig dig først omkring,
om ei en Elev dig betragter -
og saa - et dristigt Rubikonspring
til Dybets vinrige Schachter!''

Jo, meget vi har i Livet sat til,
som bittert vi længes efter,
og meget misted vi ved det Spil,
hvortil vi manglede Kræfter.
Men Længslen mod det forjættede Land
den banker endnu i Brystet;
jeg troede som Yngling, jeg troer som Mand,
min Tro har ei Skuffelser rystet.

Vi gik vel ikke i Høvdingers Tal
paa Farten, mod Lyset rettet,
os Livet gav et langt ringere Kald,
end Ungdomshaabet forjætted.
Vi drog kun som Menige med i Trop,
men var dog ei at foragte,
endnu kan ret det mig mande op
selv Kampens Ar at betragte.

Og see vi den gamle Fane forbi
med hvirvlende Trommer marchere,
som Veteraner da skulle vi,
instinktmæssig, stramt præsentere.
Lys, kjære Minder, en enkelt Gang
paa liden Gjerning derhjemme -
de gamle Marschmelodiers Klang
jeg kan ret aldrig forglemme.
</body>
</poem>

<poem id="schandorph2018080512">
<head>
    <title>Mariebo</title>
    <firstline>Som Dantes Harpeklang fra Syd</firstline>
    <source pages="36-38"/>
    <keywords>dante</keywords>
    <quality>korrektur1,kilde,side</quality>
</head>
<body>
Som Dantes Harpeklang fra Syd
udover Verden bruste
med Røst som mange Vandes Lyd,
naar de i Stormveir suste -
Birgittes Ord fra Norden kom
og stævned Roma selv for Dom,
men trøsted Hjerter knuste.

Paa Trillingthronen sad paa Vagt
med Vælde Fru Margrethe
- den høie Dronnings Herskermagt
udover Nord sig bredte -
hun grebes af Birgittes Tro,
og for de bange Sjæle Bo
bag Skoven hun beredte.

Hvor Sankt Birgittes Kloster stod
med sine brede Piller,
hvor Søen hen mod Kirkens Fod
sin Vove langsomt triller,
i Vindens Sus i Klosterlund,
i Bølgens Suk ved Aftenstund
den svundne Old end spiller.

Med Munkes Nonners Stemme lød
udi den lyse Kirke,
thi Sankt Birgitte Brødre bød
med Søstre fromt at virke;
fra dobbelt Kor de Toner svang
med Fugleflugt fra hvælvet Gang
sig ud blandt Havens Birke.

Ja, i de fjerne Tiders Færd
sig Sjælen her maa vugge:
da Nonnen sad i Aftenskjær
i Bøn bag Klosterglugge
og læste i Birgittes Bog
det sælsom-høie Orgelsprog
og dybe Hjertesukke;

da Borgen paa den lille Ø
stod stærk bag Ringmurskrandsen,
og Jægerhornets Klang paa Sø
sprang høit i Ekkodandsen,
da Borge rundt paa Søens Kyst
udsendte Svende tidt til Dyst
med Sværdet og med Landsen.

End risler over flade Kyst
den tunge, gule Vove -
hvor er der fredeligt og tyst
i disse tætte Skove!
Til Sjælely det Sted er skabt,
til Fund af Fred, i Verden tabt,
mens Livets Længsler sove.
</body>
</poem>

<poem id="schandorph2018080513">
<head>
    <title>I et Album</title>
    <firstline>Velsignet være hvert af dine Aar!</firstline>
    <source pages="39"/>
    <quality>korrektur1,kilde,side</quality>
</head>
<body>
Velsignet være hvert af dine Aar!
og hvad der fanged Spire i din Vaar,
det voxe op med freidig Væxt i Tiden.
Vel blev din Ungdom ei saa lys og klar,
som for din Vugge fordum sunget var,
og mere Ondt der venter dig vel siden.

Men Sjælen eier jo en Helligdom,
hvor den profane Verden aldrig kom,
naar ei letsindig op man for den lukked;
der kan den gode Spire finde Ro
og klækkes stille op af Haab og Tro,
ja suge Næring selv af Smertesukket.

Ja, naar dig Livet tykkes goldt og graat,
naar dine varme Tanker møde Spot -
gjem dem til Natten, til dit stille Kammer,
luk da dig selv i Helligdommen ind
og søg de Blomster smaa udi dit Sind,
de aabnes nok for Stjerners milde Flammer.
</body>
</poem>

<poem id="schandorph2018080514">
<head>
    <title>Brutus den Yngre</title>
    <subtitle>Af Giacomo Leopardi. Oversat fra Italiensk</subtitle>
    <firstline>Da først Italiens Kraft laa dybt nedstyrtet</firstline>
    <notes>
        <note>Gendigtning af Giacomo Leopardi: <xref type="translation" poem="leopardi2018080301"/>.</note>
    </notes>
    <source pages="40-45"/>
    <quality>korrektur1,kilde,side</quality>
</head>
<body>
Da først Italiens Kraft laa dybt nedstyrtet
    - end vældig som Ruin -
i Thraciens Støv, da turde Skjæbnen vove
imod Hesperiens Vang og Tibrens Bred
at sende ud fra Nordens nøgne Skove,
hvor Bjørnestjernen bleg paa Sneen skinner,
    Barbarers Rytterflokke
og lade Romas høit berømte Mure
    for Gothersværdet synke.
Da var det Brutus sad paa enlig Tue
i mørke Nat, besprængt med Broderblodet,
paa Død beredt, mens paa de grumme Guder
    og Hades høit han skjælder,
    og vildt fra trodsig Tunge
i døve Luft de tomme Trusler runge:

O Dyd! du tomme Ord, som er opfundet
    i hule Skyer, i Ørkner,
hvor travle Skygger myldre! Anger vorder
din Dyrkers Løn! I kolde Marmorguder!
hvad enten dyht i Flegethon I huse,
hvad eller over Skyen - grusomt lege
    I med den arme Slægt,
af hvem I fordre Templer, hvem I haane
    med svigefulde Love.
Det altsaa Jordens Fromhed er, som vækker
i Himlen Had, og altsaa throner du,
o Zeus! som Værn for Onde. Naar fra Skyen
din Straale knittrer, og din Torden ruller,
    med dine hellige Flammer
de Fromme og Retfærdige du rammer!

En jernhaard, ubønhørlig Skjæbne tynger
    paa Dødens usle Slaver.
Den sløve Hob, som ei kan flygte bort
fra Aagets Tryk, sig trøster med: det er
nødvendigt dog! Er Ondet mindre haardt,
som ei kan ændres? Føle vi ei Smerte,
    skjøndt Haahet er os røvet?
En Krig paa Liv og Død den Kjække fører
    med dig, du onde Skjæbne!
han har ei lært at flye; men naar din Haand
ham rammer og med Kjæmpetag ham ryster,
med Haan du over Helten triumpherer.
    Men mod hans ædle Hjerte
    det skarpe Staal alt iler,
og længselsfuld mod Dødens Mulm han smiler.

Dog, Guder afskye den, som voldsomt bryder
    i Hades ind - den Kjækhed
ei fattes af de bløde Gudehjerter.
Vi veed jo, Himlen kaaret har vor Liden,
vor hittre Vanfred, vore dybe Smerter
til Skuespil for sig imag at more.
    En Tid Naturen hersked
i gyldne Alder uden Skyld og Sorg
som Skovens Huldgudinde, Livets Dronning,
men Ondskab styrted hendes ædle Throne,
og strax det golde Liv fik andre Love.
    Naar nu en mandig Sjæl
    vil flye de onde Dage,
kan da Naturen vel hans Sværd anklage?

Uvidende om Kval og Skyld og Brøde,
    de vilde Dyr i Skoven
mod sildig Alder uformærket glide,
men om de ogsaa ville knuse Panden
mod haarde Træbul eller Fjeldets Side
og lade Vinden sprede deres Lemmer,
    naar Vanheld dem betvang,
ei nogen lønlig Lov dem skulde rokke,
    ei feige Overlæg
dem skræmme fra at lyde Smertens Attraa;
men I, Prometlieus’ Børn! hvor under Himlen
I Lyset end har skuet - overalt
    er Livet Jer til Lede;
    og naar saa Døden tøver,
Selv Zeus til Karons Strøm Jer Adgang røver.

Stig, hiege Maane, op af Havets Skjød,
    som nys har slugt vort Blod!
See paa hin Slette, som Ausoniens Hæder
saa fjendtlig var! Lys i den vilde Nat!
Den Seirende paa Brødres Nakke træder;
Syv Høie skjælve, og det gamle Bomas
    skyhøie Tinder styrte.
Hvi er du nu saa rolig? Du jo saae
    Lavinias Afkom fødes,
dets glade Haab om eviggrønne Laurbær,
og, lige taus, du samme Glands vil gyde
henover Alperne, naar Romas Navn
    af Trældom er besudlet,
    og naar dets øde Sted
høit drøner af Barbarers tunge Fjed.

O, see det vilde Dyr paa nøgne Fjelde,
    den Fugl paa grønne Grene,
ei deres Dvaleliv kan mærke Sorgen,
- lad Verdner falde, og lad Skjæbner vexle -
de mærke Intet. See, i tidlig Morgen,
naar Solens første Lys paa Hytten spiller,
    den travle Landmand vækker
den tause Dal med Morgensangens Toner
    og driver ud til Græsning
sin lille Faarehjord paa Bjergets Aase,
men vi - den stolte Slægt - er Skjæbnens Udskud!
Ei Kampestenens Blok, ei Bjergets dybe
    og ekkosvangre Huler
    ynkes ved Jordens Sukke,
ei Jordens Graad kan Stjernens Glands udslukke.

Olympens og Kokytos’ døve Drotter!
    du onde Jord, du Nat!
ei i min Dødsstund knæler jeg for Eder,
ei for det sidste Glimt i Dødens Mulm,
det store Fremtidsry; og ei jeg beder
den dumme Hob min nøgne Grav at hædre
    med Hylen og med Offre.
Tilbage Tiden gaaer, og daarligt kan man
    til Fremtids Dværgeyngel
de store Sjæles Ære overlade
og de Ulykkeliges sidste Hævn.
Lad nu den sorte Eovfugl mig omkredse,
    lad Ulvetand og Regnskyl
    mit glemte Lig fortære,
lad Stormen bort mit Navn, mit Minde bære!
</body>
</poem>

<poem id="schandorph2018080515">
<head>
    <title>Hvor underligt Sjælen kan synke</title>
    <firstline>Hvor underligt Sjælen kan synke</firstline>
    <source pages="46-47"/>
    <quality>korrektur1,kilde,side</quality>
</head>
<body>
Hvor underligt Sjælen kan synke
i Natmulmets Kaos ned!
hvor smerteligt høres den klynke,
som Dødens Kvaler den led!

Strax voxe da frem med Styrke
og ret med dæmonisk Lyst
Magter, vilde og mørke,
der rive og slide vort Bryst.

Vi veed ei, hvorfra de komme,
de hvirvle vort Væsen ud
i Rummet, det store, det tomme,
udenfor Skranke og Bud.

Just det, som vi elske, vi krænke,
drevne ved vanhellig Tvang;
vi bryde den kjæreste Lænke
til Hujen og skjærende Sang.

Fjernt, Sjælen kan bede og sukke,
dens Klage druknes i Skrig,
naar trætte vi under bukke,
da ligger vort Væsen som Lig.

Det er, som paa Valpladsen øde,
dødssaaret paa Sneen hvid,
det laa, omringet af døde
Haab fra den gode Tid.

Da skjælner vel atter Øret
Sjælens bønlige Røst,
bedrøvet og sortbesløret
den stiger op i vort Bryst

og græder og græder saalænge
den bittreste, dybeste Grraad,
til Marv og Ben sig da trænge
Nagets Tænder og Braad.

Bliv hos mig, min Sjæl - jeg er bange
for Kaos’s lurende Kryb -
o - vidste jeg Tryllesange,
som bandt det til Mørkets Dyb!
</body>
</poem>

<poem id="schandorph2018080516">
<head>
    <title>Tilveirs!</title>
    <firstline>Tilveirs paa Taget!</firstline>
    <source pages="48-49"/>
    <quality>korrektur1,kilde,side</quality>
</head>
<body>
    Tilveirs paa Taget!
Jeg skuer ned paa den mylrende By,
saa svagt dens Vrimmel op til mig summer,
    saa dumt det brummer -
løft høit, o Latter, mig op mod Sky!

    Tilveirs i Taarnet!
Hør Klokken klinge dybt under min Fod!
Mod Himlen de rungende Toner hige,
    med dem du stige,
af Malmklang løftet, mit syge Mod!

    Tilveirs paa Høien,
hvor Vinde hvirvle det Løv i en Dands!
de bort skal blæse det Træge, Tunge;
    det Lette, Unge
skal suse ind i min Hu og Sands.

    Tilveirs paa Flugten!
Flyv op, min Tanke, paa dristig Fart!
O, bad dig ret i de Æthervover
    med Stjerner over,
hvor Alt er stille og stort og klart!

    Dal saa til Jorden!
Med opladt Øie besku da dens Id!
see kjærligt paa den, med Ro, med Mildhed,
    og nær i Stilhed
dig af hint Billed fra Flugtens Tid!
</body>
</poem>

<poem id="schandorph2018080517">
<head>
    <title>Fr. Paludan-Müller</title>
    <subtitle>d. 7de Februar 1870</subtitle>
    <firstline>Høit i Psyches Borg der bølged Sange</firstline>
    <source pages="50-51"/>
    <quality>korrektur1,kilde,side</quality>
</head>
<body>
Høit i Psyches Borg der bølged Sange,
ned fra Kuplen Geniers Røster lød;
dem fik du et Øre til at fange,
til at tolke dem en Stemme blød.<note>Paludan-Müller: <a work="mueller/1834">Amor og Psyche (1834).</a></note>
Tanken smidig sig i Rhythmen bøier,
hvert et Ord er som en Tone fuld;
Musers Høitidskvad, Satyrers Løier
du i Harmonier sammenføier,
saa det kjendes Lyren er af Guld.

Af de gamle Sagn du Skjønhedstanken
formed ud med let og kyndig Haand;
som en Ridder uforsagt i Skranken
tren du frem til Kamp mod Smaahedsaand.
Psyches Flugt mod Luftens Slot, det fjerne,
og mod Plutons Nat, Olympens Dag,
Adam Homo,<note>Paludan-Müller: <a work="mueller/1842">Adam Homo (1842).</a></note> der Gemyt og Hjerne
bytter mod en Nøgle og en Stjerne,
skabtes ved den samme Harpes Slag.

Mægtigt rørtes i dig Livets Kræfter,
sært bevæget var vist tidt din Hu,
men det Bedste har Du higet efter,
aldrig trællet for et flygtigt Nu.
Hovedrystende du Livets Trimmel
saae at kjøbe, sælge, slaae sig op,
glemme, at der var en Sol paa Himmel,
smilende ad denne travle Stimmel,
og en bedre Luft paa Bjergets Top.

Hil Dig, Digter, med den bøie Længsel
med det dybe, fine, skarpe Blik!
Tak for Sukket over Jordens Trængsel,
Tak for Hjertets lifligste Musik!
Ei jeg ønsker Dig, hvad lidt Dig glæder:
Mængdens høie Raab og Jubelbrag,
men gid Stemmen, hvormed end Du kvæder
Livets bedste Magter høit til Hæder,
staae Dig bi til Livets sidste Dag.
</body>
</poem>

<poem id="schandorph2018080518">
<head>
    <title>Privatbilletter</title>
    <firstline>Du er jo end saa frisk og smuk</firstline>
    <source pages="52-54"/>
    <quality>korrektur1,kilde,side</quality>
</head>
<body>
1.

Du er jo end saa frisk og smuk
som da du var min Ungdomsbrud,
som da du sendte Længselssuk
i Hjemmets stille Have ud.

End elsker du de grønne Træer,
den friske Vind, det sølvblaa Vand,
end drømmer du i Stjerneskjær
saa sødt om et forjættet Land.

Og dog du vandrer her saa sund,
saa stille, fordringsløs og god,
og seer hver Urt i Skovens Bund,
Skovmærket bly ved Bøgens Rod.

Du minder mig saa mangen Gang
om Vaarens første Blomsters Duft,
din Stemme har sin gamle Klang
som Lærkekvad i høien Luft.

Og i vort jævne Dagligliv
du Farve, Duft og Tone strøer.
Held den, der fik en saadan Viv;
han har det bedst bag Hjemmets Dør.

Din gamle Elsker her iløn
en Vise til dig tømret har -
Hør - sig, at den er ganske kjøn,
saa glæder sig den gamle Nar.


2.

Som dæmpet Sang paa Voven
i Sommernattens Stilhed,
som Aftensuk i Skoven,
som Vesperklokkens Mildhed,

som liden Sky, der værner,
naar Solen hedest gløder,
som Glimt af Sølverstjerner,
der gode Tanker, føder,

som alt det Varme, Milde,
der soner, og der læger,
som Alt, der virker stille,
men dybest os bevæger,

saa er din Hu, du bløde
og dog saa stærke Kvinde,
bos hvem fra Kamp og Møde
jeg altid Fred kan finde.
</body>
</poem>

<poem id="schandorph2018080519">
<head>
    <title>Paa Landet</title>
    <firstline>Luftning feier fra Skov til Skov</firstline>
    <source pages="55-56"/>
    <quality>korrektur1,kilde,side</quality>
</head>
<body>
Luftning feier fra Skov til Skov
over de frodige Sletter,
Raaen dandser paa fine Klov
alt i de lyse Nætter;
vilde Roser i Tjørnehegn,
Aftenfred over tause Egn
Tale til Hjertet retter.

Munter Spøg i et venligt Hjem
mildner det Ru og Bittre,
alt det Bløde i Brystets Gjern
kommer saa mildt til at sittre,
Minder fra en forsvunden Tid
skyder med Duft som Rosen hvid
ud gjennem Glemselens Gittre.

Glemt er Fjendskab og glemt hvert Nag,
Kampen har holdt ilive,
varm som den kjære Sommerdag
maa man hos Eder blive,
mod Enhver til Forsoning stemt,
mild i Alvor og mild i Skjemt,
frit man sig hen maa give.

Alting mig tykkes saa smaat, saa smaat,
hvorom i Verden man strider,
hver sin Kjæphest saa tappert blot
langs henad Banen rider.
Under det høie Himmelpalads
faae vi vel sagtens Alle Plads
nok gjennem alle Tider.

Perlende skummer den ædle Vin
nu i de Glas saa klare!
Lader os smage den Drue fin,
kort kan kun Glæden vare.
Nyd dens Minut i et kraftigt Drag,
husk det - det er til en sorgfuld Dag
altid godt at bevare.
</body>
</poem>

<poem id="schandorph2018080520">
<head>
    <title>Reiseindtryk</title>
    <firstline>Her seer man kun saa lidt, saa lidt</firstline>
    <source pages="57"/>
    <quality>korrektur1,kilde,side</quality>
</head>
<body>
Her seer man kun saa lidt, saa lidt
for disse tætte Pilehegn,
men Alting er saa fedt, saa fedt
i Lolland-Falsters flade Egn.

Bag Pilen Hveden groer i Læ
af leret Jord, saa fed som Smør,
og Sulet groer paa Folk og Fæ
og begges Hu gemytlig gjør.

Saa fed en Svend, en Mø saa trind,
med lysblaat Øie, hørgult Haar,
med deilig Æbleskivekind
man møder her, ihvor man gaaer.

Et filanthropisk, smørret Smil,
en uforstyrret Ligevægt,
- et kraftigt Skjold mod Sorgens Pil -
man finder hos den gjæve Slægt.
</body>
</poem>

<poem id="schandorph2018080521">
<head>
    <title>Chr. Agerskov</title>
    <subtitle>d. 30te September 1869</subtitle>
    <firstline>En Ungersvend saa fager han drog i Verden ud</firstline>
    <source pages="58-59"/>
    <quality>korrektur1,kilde,side</quality>
</head>
<body>
En Ungersvend saa fager han drog i Verden ud,
bag Brilleglasset lyned det brune Øie Bud
til mangen skjøn Jomfru, der blev saa rød som Blod,
thi ud af Øiet lyste det varme Ungdomsmod.

Det Ungdomsmod blev fostret af bøi og liflig Sang,
som da fra Skjaldekoret i fulde Toner klang
og lokked Livets Fylde i Skjønbedslinien ind;
da svulmed vel hans Hjerte, da gløded vel hans Kind.

Og aldrig han forgjætted de rene Toners Lyd,
de mildned Livets Alvor og løfted Livets Fryd
og hæged om hans Ungdom, der end saa frodig staaer;
den smiler skjælmsk fra Øiet op mod de hvide Haar.

Og derfor er hans Hjerte jo med de Unge ungt,
og derfor ei han kj ender, hvad der er dvaskt og tungt,
og derfor end han smiler til Pigerne, de smaa,
og derfor ei han svigter, hvor fyldte Flasker staae.

Og derfor end han gløder for Alt, hvad der er skjønt
og smiler saa godmodigt ad det, som er lidt grønt,
og derfor vi ham ønske saa glad en Aftenstund,
og derfor skal et Hurra nu klinge fra vor Mund.
</body>
</poem>

<poem id="schandorph2018080522">
<head>
    <title>En Gjensyn</title>
    <firstline>Nei! velkommen! Er det dig, du Gamle?</firstline>
    <source pages="60-63"/>
    <keywords>shakespeare</keywords>
    <quality>korrektur1,kilde,side</quality>
</head>
<body>
Nei! velkommen! Er det dig, du Gamle?
Fandt du dog engang til Kjøbenhavn?
Vil du ny og glade Indtryk samle,
der kan krydre Dagene, de vamle,
ovre i din fyenske Fødestavn?

Er det ogsaa dig? Nei hvilken Mave!
Skyldes den nu blot Boghvedegrød?
Hvilke harske Tanker kunde grave
slige Rynker i din Pande, Brave?
Fy for Fanden! Næsen er lidt rød.

Du, der var saa rød og hvid som Kvinden,
med en Teint saa skjær, saa jomfruren,
Du, hvis Tanker fløi omkap med Vinden
over Sten og Stok og Stub som Hinden,
gaaer saa værdigt paa solide Ben.

Men paa Øinene jeg strax dig kjendte
med et Blik saa aabent, barnestort,
der seer ud, som havde du ivente
Ting, vidunderlige, ubekjendte,
gjemte bag et Feslots gyldne Port.

Livets Møllestøv har ikke lagt sig
paa en Sjæl, der kigger ud saa glad.
Har end Verden tung Erfaring bragt dig,
bar en indre Stemme venlig sagt dig:
Himlens Dug for Jordens Slid er Bad.

Tag en Pibe - den, du mig foræred -
end dens Spids bær Mærker af dit Bid;
som Relikvie jeg har den æret -
min og Tidens Tand dens Brødre tæred,
saa de gik itu af Bid og Slid.

Seer du Shakespeare der? Din var ei Feilen,
om ei Bogen tidt itu du rev,
naar du sprang fra Stolen op med Steilen,
ridsed Kryds i Randene med Neglen
ved hvert Sted, hvor du begeistret blev.

Skal vi ud i Byen? Skal vi snuse
- som paa en andægtig Pilgrimsgang -
efter Steder, der vort Mod saae suse
frem som Tandet fra en aabnet Sluse,
hilsende sin Frihed høit med Sang?

Gadens Fliser skal vi atter maale,
see de Skjønne drage os forbi,
mindes Tiden, da vi som paa Naale
gik, naar bag et Slør vi skued straale
hen paa os al Livets Poesi.

Skal vi ud i Skoven, der sin Skulder
løfter fri og frank mod hviden Sky?
ud, hvor Bølgen over Stene ruller,
sødt med Vuggeviser Hjertet luller,
lokker gamle Længsler frem paany?

I de grønne Bøges stille Verden
digte vi paany vor Sjæls Idyl;
Nymferne betragte vil vor Færden
- ligne vi end Fauner paa Gebærden -
med et Smil for gammelt Venskabs Skyld.

Men iaften vil vi være hjemme
- efter ungarsk Vin jeg Bud har sendt -
Du har vel endnu din rare Stemme?
Bellmans Viser kan du aldrig glemme,
syng om Branden i Kolmätargränd.<note>Carl Michael Bellman: <xref poem="bellman2001061334"/>.</note>

Syng, som skulde det naae op til Skyen,
bære med sig Livets tunge Vægt;
og naar saa du kommer hjem til Fyen,
husk da sidste Gang vi gik i Byen,
og at tro du fandt din gamle Knægt.
</body>
</poem>

<poem id="schandorph2018080523">
<head>
    <title>Korsang af Tragedien Adelchi</title>
    <subtitle>Af Alessandro Manzoni, oversat fra Italiensk</subtitle>
    <firstline>Fra mosdækte Atrier, revnede Haller</firstline>
    <notes>
        <note>* Til Forstaaelse af Situationen anføres: Karl den Store har slaaet Longobarderne. Den oprindelige latinske Befolkning seer i Frankerne Befriere fra det longobardiske Aag. Koret udtaler, at der Intet er at haabe af Frankerne, der kun ville forene sig med Longobarderne til Latinernes Undertrykkelse.</note>
        <note>Gendigtning af Alessandro Manzoni: <xref poem="manzoni2018080401"/> fra <i>Adelchi</i> (1822)</note>
    </notes>
    <source pages="64-67"/>
    <quality>korrektur1,kilde,side</quality>
</head>
<body>
Fra mosdækte Atrier, revnede Haller,
fra Skove, fra Smedier, hvor Hammerslag gjalder,
fra Marker, som vandes af Slavernes Sved,
en Folkesværm, vakt som ved Lyn, sig bortvender;
sit Hoved den reiser, sit Øre den spænder;
den drønende Krigslarm iblandt den slog ned.

I usikkre Blik og forfærdede Miner
et Glimt dog af Fædrenes Høisind fremtriner,
lig Straalen, der Vei gjennem Skydækket fandt.
I Øie, i Aasyn - forvirret, fortrukket,
sig blander den Skjændsel, hvorunder den sukked,
med ynkelig Pukken paa Tider, som svandt.

Den samler sig ivrigt, den spreder sig bange
med uvisse Skridt ad de Vildstier trange,
gaaer frem, gaaer tilbage i tvivlende Færd.
Tyrannernes Flok seer den modløs at ile,
forfærdet og sprængt, uden Rast, uden Hvile,
i vildspredte Flugt fra de kastede Sværd.

De stønne som jagede Vildt, og saa stive
af Rædsel de guldgule Lokker nu blive,
til velbekjendte Hytter de søge iløn.
Der Kvinden, den stolte, ei længere truer,
med ligblege Aasyn hun stander og skuer
med tankefuldt Øie paa tankefuld Søn.

Og efter dem Fjender med graadige Klinge
lig løsladte Jagthunde sporende springe
tilhøire, tilvenstre i krigerisk Jagt.
Og Folket, af spændende Glæde forledet,
med Haabet er forud for Udfaldet skredet
og drømmer, at brudt alt er Trældommens Magt.

Saa hør dog! Hin Hær, som paa Valen blev Herre,
som Eders Tyranner fra Flugten vil spærre,
drog hid fra det Fjerne ad klippesteil Gang.
Fra straalende Festlag de Kæmper bortilte,
sprang op fra det Ly, hvor de sødelig hvilte,
udkaldte til Striden ved Krigslurens Klang.

Og da de fra fædrene Haller sig vendte,
Farvel deres modløse Kvinder dem sendte
med Raad og med Bønner, som Graaden brød af;
de Panden med Staalhjelme tunge bedække,
paa Gangerne brune de Sadlerne lægge
og ride paa gungrende Bro over Grav.

Saa vidt over Lande de flokkevis gange,
høit runge de jublende krigerske Sange,
men Hjertet det higer mod Hjemmets Kastel.
Paa Klippernes Aase, paa stenede Sletter
de vaaged i Rustning de iskolde Nætter,
men drømte om Elskovs fortrolige Kvæld!

I grufulde Nætter, paa farlige Leie,
i anstrængte Marsch ad de sporløse Veie
de døiede Hunger og krigerisk Tugt.
Imod deres Bryst saae de Landserne holde,
som skrabed mod Hjelme, som tørned mod Skjolde,
de hørte de Staalpiles hvislen de Flugt.

I Daarer! sig, troe I, de Franker sig tænke
som Løn blot at bryde den Trældommens Lænke,
der tynged en ubekjendt Folkehob ned?
Til Bolig igjen I Ruinerne vælge,
drag atter til Arbeid ved Smediens Bælge,
til Marker, som vandes af Slavernes Sved.

De Seirende med deres Fjender sig samle,
og nye Tyranner sig slutte til gamle,
to Folk vil Jer træde paa Nakken med Fod.
Snart seer I dem sammen - I navnløse Horder!
at dele imag Eders Slaver og Hjorder
og bygge paa Marken, som rødmer af Blod.
</body>
</poem>

<poem id="schandorph2018080524">
<head>
    <title>Sonet</title>
    <firstline>Den Ild, der løfted Kvindens Barm den hvide</firstline>
    <source pages="68"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Den Ild, der løfted Kvindens Barm den hvide,
den Attraa, der i mørke Øine ulmed,
hvad fyldigt bredte sig, hvad yppigt svulmed,
mig henrev stærkt i første Ungdomstide.

I sød Berusning lod det hen mig glide,
med Havfrusang min Sorg det stakket dulmed,
og langt fra Jordens Lys, i Havbundsmulmet
jeg vaagned tidt med Kaar saa lidet blide.

Men hil mig, da jeg saae det Stille, Stærke,
med Fredens Klarhed i det dybe Øie,
med Lilien til sit Væsens Vaabenmærke;

det overvandt mig, ved mig blødt at bøie,
det bar som Kvadet af en Morgenlærke
min Attraa op mod Lyset fra det Høie.
</body>
</poem>

<poem id="schandorph2018080525">
<head>
    <title>Opad!</title>
    <firstline>Mod Lys og mod Frihed du styre, o Sjæl!</firstline>
    <source pages="69-70"/>
    <quality>korrektur1,kilde,side</quality>
</head>
<body>
Mod Lys og mod Frihed du styre, o Sjæl!
- om Byrden end hænger sig tung ved min Hæl -
ad Bjerget, mod Tinden, hvor snehvid den blinker
og sittrer i Solen og lokker og vinker!

Det klynker i Dalen, det stønner saa sygt;
med krumbøiet Byg og med Mine fortrykt
man mødes, man krydses for Brødet at søge,
at stride, at stræbe, sit Bo at forøge.

Hvad slæber du sammen, du Myre paa Jord?
Sig, lever du bedre, naar Tuen er stor?
Du fik jo dog Vinger til Arv og til Eie,
mon ikke til Flugt ad de himmelske Veie!

O løft dem og prøv dem, imens det er Tid!
saa holde de ud indtil Alderen hvid;
de styrkes ved Brugen og stramme sig blanke,
saa Lyset kan farvebrudt over dem vanke.

Og lad dit Gemyt være mangefold stemt,
fra dybeste Alvor til flygtigste Skjemt,
og skyller ei rislende Bølger derover,
i Dvaskbedens Bundfald det størkner og sover.

Og sørg dig ei tung over Jorderigs Ve,
glem aldrig at spøge, glem aldrig at lee!
Og vænnes du til at see Verden fraoven,
du lærer at lee, saa det gjalder i Skoven.

Til Lys og til Frihed, til Liv og til Lyst!
Mod Morgenens Fødsel i glødende Øst!
Med Haab om at vinde, med Mod til at miste,
med Gru for et Liv i det Lave at friste -

saa styre du let og bevinget din Gang,
da døer du som Svanen med tonende Sang
og daler saa stolt fra din Flugt i en Bue,
mens Straaler fra Himlen paa Vingerne lue.
</body>
</poem>

<poem id="schandorph2018080526">
<head>
    <title>Søg itide Ly</title>
    <firstline>Søg itide Ly</firstline>
    <source pages="71-72"/>
    <quality>korrektur1,kilde,side</quality>
</head>
<body>
    Søg itide Ly
    i den store By,
er det selv blandt Kvistens trange Celler;
    byg dig der en Bo
    for din Sjælero,
lad dem saa kun skjænd’s i Husets Kjælder.

    Søg itide Ly,
    at fra Kampens Gny
du dig kan i himmelsk Luftning bade:
    Aandens Kjæmpetræ
    yder dig et Læ,
elsker du end blot dets spæde Blade.

    Søg itide Ly!
    Kamp du ei skal flye,
stil dig i Geled med Pande aaben!
    Søg kun op et Sted,
    hvor du kan i Fred
slibe blanke dine gode Vaaben.

    Søg itide Ly,
    at i Aftnens Gry
du kan tro din Morgens Minder sanke.
    Og naar Solen mat
    slaaes med Dødens Nat,
vie til Lysets Væld din sidste Tanke!
</body>
</poem>

<poem id="schandorph2018080527">
<head>
    <title>Panik</title>
    <firstline>See, hvor Solen saa sagtelig glider</firstline>
    <source pages="73-74"/>
    <quality>korrektur1,kilde,side</quality>
</head>
<body>
See, hvor Solen saa sagtelig glider;
alt paa Daglarmen Aftenen tysser,
see hvor Frugttræet Blomster neddrysser,
mens det dirrer i bølgende Luft.
Og de svulmende Snepyramider
blandt Kastanietræers kraftige Blade
i den rødlige Tone sig bade,
Duggen krydrer alt Blomsternes Duft.

Gyldne Bræmmer om Bladene blinker,
som de deiligste Frugter og Druer
Farvepragten i Vesthimlen luer,
der er Festblus paa Synskredsens Kyst!
Mildt den frodige Sommer os vinker
med sin Fylde af Lys og af Varme,
lad os styrte os ned i dens Arme,
lad os trykke os tæt til dens Bryst!

Her er Sted for de fyldte Pokaler,
her er Sted for de Piger saa fagre,
Lueblikke og Lokker, som flagre,
for hver stærk og betagende Magt!
Her er Sted for bakkhantiske Taler,
for de rungende Festdithyramber,
lad os synge, mens Foden den stamper
anapæstisk den kraftige Takt!

Tys! - et Øieblik ville vi lytte,
høre Ekko vor Jubel at laane
og heruset bag Høiene daane
drukne saligt i Lufthavets Strøm.
Skal med Rædsel vor Glæde vi bytte?
Hør hvor hult, hvor fortvivlet det sukked!
som om ned i en Afgrund det dukked,
hvor alt Liv veires hen som en Drøm.

Det er Dødssukket af vore Toner,
det er Glæden, som mattes og synker,
det er Kraften, som svindende klynker,
det er Trusel om Kulde og Død!
De skal visne de blomstrende Kroner,
graadig Døden al Livet skal arve,
den skal falme, hver straalende Farve,
snart til Is vorder Hjerternes Glød.
</body>
</poem>

<poem id="schandorph2018080528">
<head>
    <title>Madonna i Palmelunden</title>
    <subtitle>Oversat fra Spansk efter Lope de Vegas: Las palmas de Belen</subtitle>
    <firstline>Naar I flagre om Palmerne</firstline>
    <source pages="75-76"/>
    <notes>
        <note>Lope Félix de Vega Carpio (1562-1635), spansk digter og skuespilsforfatter.</note>
    </notes>
    <quality>korrektur1,kilde,side</quality>
</head>
<body>
Naar I flagre om Palmerne,
    hellige Engle!
hold saa Grenene stille;
    mit Barn skal sove.

    Bethlehems Palmer,
    som Vindenes Aande
    saa vredelig ryste,
    som knage og brage,
    o dæmp Eders Susen,
    hold Grenene stille!
    Mit Barn skal sove.

    Det hellige Gudsbarn,
    som træt nu er vorden
    af at græde paa Jorden,
    til Slummer trænger,
    vil sove en Smule
    fra Jordlivets Jammer.
    Hold Grenene stille!
    mit Barn skal sove.

    Det bidende Vindstød
    mit Barn forfølger;
    jeg eier jo Intet,
    der kan ham dække!
    Hellige Engle,
    som svæve i Luften,
    hold fast i de Grene!
    -  Mit Barn skal sove.
</body>
</poem>

<poem id="schandorph2018080529">
<head>
    <title>Fornægtelse og Bekræftelse</title>
    <firstline>Man kalder dig Fornægter</firstline>
    <source pages="77-78"/>
    <quality>korrektur1,kilde,side</quality>
</head>
<body>
Man kalder dig Fornægter,
En som paa Intet troer,
naar vildt du slaaer og fægter
med Himmel og med Jord.

Men jeg kan i din Stemme
høre en Vemod dulgt,
et Minde, du vil glemme,
som stedse har dig fulgt.

Det dæmpet mod mig klinger
hos dig til hver en Tid,
og ei du det betvinger
ved alt dit hvasse Vid.

Tidt, naar du spotter gruligt,
mumler din Sjæl en Bøn -
Hvem veed - det var jo muligt,
at den blev hørt iløn.

En saaret Sjæl, som lider,
Helbredelse vil faae,
en Aand, som tappert strider,
maa dog vel Freden naae.

---

Men du, som dvask bekræfted
hver officiel Plakat,
som man paa Porten hæfted
i Kirke som i Stat,

du altid er saa færdig
til positive Svar,
saa alvorsfuld, saa værdig
saa triviel - og klar.

Den monotone Præken,
der gaaer saa færdig ned
ad Stolpen - opad Væggen
i salig Søvnighed -

den gjemmer ingen Higen
og intet Hjerte stort,
den minder ei om Stigen
til Himmeriges Port.

Du troer, at du har naaet
til Havets dybe Grund,
naar du har rolig staaet
paa Badekassens Bund.
</body>
</poem>

<poem id="schandorph2018080530">
<head>
    <title>De te fabula narratur</title>
    <firstline>Ad aabne Vinduer toner en ædel Melodi</firstline>
    <source pages="80"/>
    <keywords>,,De te fabula narratur'' stammer fra Horats og betyder iflg. Meyers Fremmedordbog: ,,om Dig handler Fortællingen; Du er Manden.''</keywords>
    <quality>korrektur1,kilde,side</quality>
</head>
<body>
Ad aabne Vinduer toner en ædel Melodi;
den lille Dreng fra Kjæld’ren staaer som fortabt deri,
de store klare Øine opspilede staae,
og jublende han klapper i begge Hænder smaa.

Fra Vaskertuden bruser en Flod, saa grumset, fed,
og skyller, graa og skiden, i Rendestenen ned;
og Drengen ned sig kaster med praktisk Energi,
begraver begge Arme til Albuen deri.

Symbolet var lærerigt, men Lærdommen grov;
oprigtig talt, - jeg følte mig inderlig flov.
</body>
</poem>

<poem id="schandorph2018080531">
<head>
    <title>Etatsraaden gaaer i Byen</title>
    <firstline>Etatsraaden drager fra Gilde</firstline>
    <source pages="81-92"/>
    <quality>korrektur1,kilde,side</quality>
</head>
<body>
Etatsraaden drager fra Gilde;
- det stod for en Jubilar -
paa Skydebanen Champagnen
massevis strømmet har.
Der var saamænd Nogle, som paastod,
Etatsraaden var noget ør,
han holdt sig dog ligesaa værdig,
alvorlig og net som før.

Trøstigt ad Veien han styrer;
- den gik over Vesterbro -
men underligt, døsigt, fantastisk
de Gaslygter paa ham glo.
De hopped og dirred og dandsed
med Svaien og Neien saa sær,
Alt havde som tabt Balancen
lige til Huse og Træer.

Selv Frihedsstøtten, som ellers
har saa adstadigt et Præg,
saae ud for Etatsraadens Øie
som var den med i den Leg.
Etatsraaden tog sig til Panden:
,,Er Vesterbro bleven gal?
Den teer sig underlig fjantet,
som havde den en Perial.''

En dunkel Erindring opdukked
og gav ham af Trøst et Stænk:
at hist i de smaa Alleer
stod en eller anden Bænk.
Imellem de dandsende Træer,
imellem de hoppende Blus
han naaede did og sig troede
i Ly for gjøglende Puds.

Og ned imod Bænkens Planke
han faldt saa tungt som en Sæk,
men føler sig greben om Livet
og stivner i panisk Skræk.
En Stemme, som minded ham ganske
om Støttens i Don Juan,
i Nattens bundløse Stilhed
hæst ham imøde klang:

,,Jeg drømte om funklende Øine,
jeg drømte om skummende Vin;
nu vækkes jeg op af et natligt
hjemdrivende Kneipesvin.''
Etatsraaden kom til sin Samling:
,,Naa, naa, vær ikke saa grov;
jeg kunde jo slet ikke vide,
der sad en Herre og sov.''

Ved Lygteskjæret han skimted
et Skjæg, saa struttende, bredt,
to Øine klare og brune,
et Ansigt blussende hedt.
En Haand faldt ned paa hans Skulder
,,Ho, ho, min Fa’er! er det Dig?
Dig vented jeg aldrig at træffe
undtagen paa Dydens Vei.''

Etatsraaden studsed forbauset,
og lidt tilbage han foer;
han søgte at fæste Foden
haardt mod den usikkre Jord.
Han famled efter en Holdning,
som kunde indgyde Respekt;
han mærked, han havde at gjøre
med et forfaldent Subjekt.

Da lød det: ,,Kjender du ikke
din gamle Kontubernal?'' -
,,Min Gud - er det dig? - jeg troede,
at længst du var bleven gal.''
- ,,Det er saamænd meget muligt,
men nu er vi ens omtrent,
vi svømme broderligt sammen
i Fuldskabens Element. -

Naa - fra Kancelliets røde
store og skumle Hus
du lister dig ud paa Broen
og drikker en ærlig Rus,
og dyrker andægtig i Løndom
som Mystos den herlige Gud
og skyller din tørre Gane
for muggent Kontorstøv ud?

Kom - Ingen inat dig kjender
kom med til et herligt Lag,
hvis lystige Fest først ender,
naar atter det gryer ad Dag.
Saml Ungdommen i dig sammen,
glem Vrøvl og Embed og Kang,
vi Alle skal puste til Flammen
med mangen en gammel Sang.

O husk paa de svundne Tider,
paa Vaarens spirende Pragt,
paa Hjerteslaget det unge,
der stod med det Bedste i Pagt,
husk paa de lindrende Taarer,
der var som Morgenens Dug,
husk paa, hvor hver Ven var munter,
hvor hver en Pige var smuk.''

Etatsraaden rysted paa Hodet,
han kunde sig selv ei forstaae,
det var som i Clairvoyance
sin Dobbeltgænger han saae,
der svæved luftigt forhi ham
som seilende paa en Sky,
selv kan han neppe sig røre;
hans Fødder er tunge som Bly.

Hans Hjernetraade sig filtre
sammen som speget Traad:
,,O hvem der nu turde være
lystig, forsoren og kaad!
Jeg bryder mig ikke det Mindste
om denne Etatsraadsrang;
men - jeg er dog altid Chef for
tredie Departement."

Fast uden han selv det mærked,
han fulgte den Andens Fjed,
og ud ad Vesterbrogade
de blideligt seilende gled.
Den Fremmede endelig standsed
og aabned en Gadedør,
de gik gjennem lange Gange
i Mørkets ravnsorte Slør;

saa over en Gaard og en Have,
hvor Foden i Sne slog Sjap:
,,Nu skal du til at begynde,
min gamle Ven, hvor du slap.''
Med Skodder for begge Vindver
et lille Havehus laa.
Den Fremmede hanked - man aabned
og Lys Etatsraaden saae.

Der sad i den lave Stue
omkring det aflange Bord
en halv Snes halvgamle Fyre,
som op nu med Hurra foer.
For begge de nye Gjæster
de gjorde saa høfligt Plads
og svang i Luften om Ho’det
de svinglende fulde Glas.

,,Jeg bringer Jer her en Broder,
som ikke blev Renegat,
min gamle Ven fra Regentsen,
en brav og tro Kammerat.
Han avancerede mægtigt
ved Slid i Kontorernes Vraaer,
men svigted ikke den unge
Gud med Vinløv om Haar.

Høit leve hver Sjæl, der tørster
i denne vinløse Ørk,
hvert Øie, som speidende søger
Lyset i Natten mørk,
hvert Hjerte, som har bevaret
den evige Ungdoms Gnist,
hvert Sind, som ingen Slags Skjæbne
i Længden kan gjøre trist!

En gik ad undas i Elskov,
hans Tankers Dronning ham sveg;
En leged med Tid og Kræfter
en altfor hensynsløs Leg;
En troede paa Favntag af Musen,
men krysted den vaade Sky,
dog smidig som Tjørnegrenen
sprang Aanden iveiret paany.

Der er dog saameget Prægtigt
paa denne rullende Jord,
der groer for hvert Trin, vi gjøre,
Smaablomster i broget Flor.
Af Solens Glimten paa Vandet,
af Skyggens Bæven paa Blad,
af alle de flygtige Glæder,
der svæve forbi paa Rad,

af hvert et tryllende Øie,
som bar os fanget engang,
af Ekko, der døende flygter,
af Ungdommens Jubelsang,
af hvert et duftende Minde
fra Fortidens rige Aar
saa fyldig en Krands vi binde
og slynge den om vort Haar.

Af Vinens perlende røde
Draaber den vandes maa,
da dølge de fugtige Blade
Lokkerne tynde og graa.
Nu skal I stemme i Sangen
- I gamle Krigeres Trop -
i Toner, som flagrende stræbe,
fra Sneen mod Stjernen op.

Her ser I nu min Etatsraad
- ei sandt hel sjælden en Fugl? -
inat hen flagred saa listigt
ud fra sit dølgende Skjul.''
,,Aa -'' lød det fra alle Sider -
,,det er jo Juristen Strøm,
i sin Tid Helt ved et Bæger,
en Elsker farlig og øm.''

Nu fæsted Etatsraaden Blikket
skarpt paa den glade Kreds
og mindedes fra sin Ungdom
hele den halve Snes.
Samtidige vare de Fleste,
Høiskolens lovende Skud,
men vidt fra de slagne Veie
vare de skeiede ud.

Tre Timelærere var der,
saa kom en Toldassistent,
saa En, der var Noget i Banken
saa En, der var Gadebetjent;
En eied en Kro paa Landet,
En havde slet ingen Stand,
En var Billetteur ved ,,Banen,''
og En var Brændevinsmand.

Dog lufted ham Noget imøde,
som ei var simpelt og lavt,
han skued i hvert et Ansigt
noget saa Trofast og Bravt,
en Tro paa det Bedste i Livet,
et stille drømmende Haab,
der ei havde lidt det Mindste
ved Tidens kjølende Daab.

Historier lød nu i Masse
- en Mindernes Krønikeskrift -
om Dands under Skovens Kroner
og dristig Nattebedrift;
ad Piger, der havde dem narret,
de tidt gjennem Taarer lo,
thi henover Skuffelsens Vemod
bygged de Sangens Bro.

,,De fleste blandt os har fundet,''
tog endelig En til Ord,
,,et temmelig tarveligt Stade
paa Markedspladsen paa Jord.
Men leve det lette, det lyse,
det frie, det freidige Sind,
der samler os her om Glasset
ved Lysepraasenes Skin.

Vi samles kun enkelte Gange,
ellers vi passe vort Kram
og traske Hver sine Veie
taalmodig, stille og tam.
Engang om Sommeren Skoven
skuer den lystige Sværm,
om Vinteren yder vor lille
Kneipe os Ly og Skjærm.''

Man skiltes. Etatsraaden finder
med Møie sit pæne Hjem,
paa Sokker forsigtigt han listed
til Sovekamret sig frem.
Hans Frue, begravet i Dyner,
ham hilste med Snorken der,
- saa trak han Klæderne af sig
endskjøndt med en Del Besvær.

Man siger, at næste Dagen,
da han paa Kontoret sad,
han længe, hyllet i Tanker,
ei skrev paa Papirets Blad;
at kjættersk han løfted paa Skuldren,
at spodsk sig hans Mund fortrak,
da han i Akterne læste
den lange grundige Snak.

Der siges fremdeles, han listed
enkelte Gange sig bort;
hvorhen - fik Ingen at vide,
og Gjætningen kom tilkort,
men længe derefter var han
ret i et prægtigt Humeur
og gnaved og snærred ikke
ad Kone og Børn som før.

Kontoret præcist han passed,
dog sagde Ministeren tidt,
at Stilen i Embedsbreve
han gav vist for flot et Snit.
Fuldmægtigen vendte sig stundom
lønligt om paa sin Stol.
og hvisked til Kancellisten:
,,Han bliver mig vel frivol.''
</body>
</poem>

<poem id="schandorph2018080532">
<head>
    <title>Spansk Folkesang</title>
    <subtitle>(No tocaran campanas)</subtitle>
    <firstline>For mig skal ingen Klokker</firstline>
    <source pages="93"/>
    <quality>korrektur1,kilde,side</quality>
</head>
<body>
For mig skal ingen Klokker
til Ligfærd ringe,
at død er slig en Stakkel
kun lidet spørges.
Mit hele Følge være
min svundne Ungdoms Drømme
i Sørgeklæder!
</body>
</poem>

<poem id="schandorph2018080533">
<head>
    <title>Den 6te August 1870</title>
    <firstline>Skal Trikoloren synke</firstline>
    <source pages="94-95"/>
    <dates>
        <event>1870-08-06</event>
    </dates>
    <quality>korrektur1,kilde,side</quality>
</head>
<body>
Skal Trikoloren synke
nu for den sorte Ørn?
Skal Verden snarlig ynke
de hundred Seires Børn?
Mon Frankrigs Stjerne daler
i Blodets Taage tyk?
Guds Naades Korporaler
op! fugt! Europas Ryg!

Har Folkets frie Villie
i Sandet kun sin Rod?
Og mon en ny Bastille
skal mures op med Blod?
Saa Lykke da paa Reisen,
gjøglende Frihedssyn!
Høit leve ,,Blut und Eisen''
og Riffelskytsets Lyn!

O nei, den bedste Stræben,
som banked i vor Barm,
som lokked op paa Læben
en Sang frimodig varm,
den kan dog ikke være
et sygt, forvildet Savn;
dens Flag engang med Ære
vaier fra Tidens Stavn.

Taalmodig kun og stille!
Lad Modet ei forgaae!
Hvad sprang af Sandheds Kilde,
det maa, det skal bestaae.
See Frihedssolen blinker
i Skuffelsernes Graad
og høit fra Himlen vinker
til trofast, freidig Daad!
</body>
</poem>

<poem id="schandorph2018080534">
<head>
    <title>En gjenvakt Erindring</title>
    <firstline>Den klare, høie Høstdag mig nylig randt i Sind</firstline>
    <source pages="96-100"/>
    <quality>korrektur1,kilde,side</quality>
</head>
<body>
Den klare, høie Høstdag mig nylig randt i Sind;
Septemberlyset strømmed saa bredt ad Ruden ind,
i Parken stode Lindene med tyndt og falmet
i Versailles’ Galleri jeg saa tankefuld sad.

Jeg havde vandret ene fra Sal og til Sal,
fulgt Frankrigs Seiersgenius fra Val og til Val
paa disse tusind Billeder, der trindt omkring mig hang,
som en i Farver bunden, uhyre Heltesang.

Den lød om fjerne Tider, da for Ridderlandsers Kast,
med Klang de Hjelme revned, med Brag de Brynjer brast,
da Jorsalslandet gungred under Hovenes Slag,
og Korsets Banner flagred i den glødende Dag.

Den lød om Bondepigen med Synerne stærke,
der løfted høit mod Solen det segnende Mærke,
Pucellen, hvis Øie i Kampmulmet straaled,
som gik sin Martyrvandring fra Seiren til Baalet,

om Condé, der ,,rev en Flænge i Rhinens grønne Baand,''
om barfodede Knøse med Bøssen i Haand,
der feied bort fra Grændsen Europas halve Magt,
og iled frem i Stormmarsch til Marseillaisens Takt.

Ja, Sangen naaede Tiden, dengang saa blodig rød
over det svundne Sekel faldt den straffende Død,
da ud af Kaos fødtes Titanen, der krysted
det gamle Europa, saa det skjælved og rysted.

Med ham foer gyldne Ørne henover Klippetind,
hans Diadem nedblinked et blændende Skin;
endnu er ei det slukt - til hans Saga vi lytte,
som var det en fjern, en forunderlig Mythe.

End iler jo vor Tanke som Pilgrim over Hav
til de dunkle Taarepile paa Klippeøens Grav,
og følger Ligets Seirstog med Kanonernes Brag
til Invalidekryptens Porfyrsarkofag.

Hans Stjerne sluktes ikke! I Afrikas Leir
har siden den straalet paa saamangen en Seir.
See blot hvor ved ,,La Smala'' i Forvirring sig vælte
Araberne paa Flugt fra Emirens faldne Telte!

Nu kjæmpes der atter - og det paa Liv og Død!
Indover Frankrigs Grændser de tydske Skarer brød:
i Blodstrømme vade de Krigeres Fjed;
- den skaldede Mand fra Berlin følger med.

Er han kaaret til Guds Svøbe som hin Hunnernes Drot?
Skal Græsset aldrig grønnes, hvor hans Fødder have traadt?
Mon han kan tvinge Aander, saa de skjælve og bæve
og svigte de Folk, over hvilke de svæve?

Han bød den sorte Ørn - og Kloen den slog
i vort Korsbanners Dug, i vort røde Dannebrog.
Vor Fane, der blev baaren til Seir saa mangen Gang,
hænger nu sammenfalden paa Midten af sin Stang.

Nu byder han atter, og Kloen strækkes ud.
Skal Trikoloren vorde en sønderflænget Klud?
Skal Frankrig gispe døende for Preusserjunkres Fod?
Skal Rytterstøvler træde i de unge Hjerters Blod?

Saa spurgte jeg fornylig i saa sorgfuld en Stund,
da Frankrigs Sønner vege paa deres egen Grund.
Jeg tænkte: Dannebroge maa Trikoloren følge,
snart har for sidste Gang vi det skuet over Bølge.

Da steg Versailles’ Billeder for Sjælens Øie frem,
det tyktes mig, jeg atter stod midt iblandt dem.
Det tyktes mig saa sikkert, at Verden fik at see
en straalende Slutning paa den Billedepopee.

Om Han, der er løftet saa høit paa Tidens Vande,
nu denne Gang skal knuse sin vældige Pande,
det veed ei nogen Sjæl; men sikkert jeg troer:
Frankrig maa sig reise under Klang af Jubelkor.

Og Jublen skal brede sig og fare over Sø,
og alle gamle Sorger i dens Favntag vil døe,
saa er Bastillen falden for anden Gang i Grus,
- saa skal vor Fane vaie fra Taarn og fra
</body>
</poem>

<poem id="schandorph2018080535">
<head>
    <title>Efter Paris’s Fald</title>
    <subtitle>(Januar 1871)</subtitle>
    <firstline>Hvo forstaaer de dunkle Runer, Tiden ridser paa sit Skjold?</firstline>
    <source pages="101-106"/>
    <keywords>heine</keywords>
    <quality>korrektur1,kilde,side</quality>
</head>
<body>
Hvo forstaaer de dunkle Runer, Tiden ridser paa sit Skjold?
See hvor onde Magter løses, øve Mord og Brand og Vold;
Rovdyrsspiren, som sig dølger i de Dødeliges Bryst,
skyder frem i onde Urter, snoer om Livet sig med Lyst.

Horder styrte frem med Jubel under Slavepidskens Slag,
troe, de kæmpe kun og bløde for en stor og hellig Sag;
Midler ny til Mord og Brandfærd pønse Snillets Mestre paa,
som kan Aandens fine Værker, Seklers Stolthed, sønderslaae.

Kjæmpestaden hist ved Seinen, der som Dronning throned nys,
funklende med gyldne Tinder, blussende af Glædens Lys,
medens Folkebølgen rulied gjennem den som Livets Blod,
tvinges til at bøie Knæ for Keiser-Korporalens Fod!

Har du syndet da saa svarligt, stolte Folk, hvis Sværdslags Klang
eengang runged over Lande som en mægtig Frihedssang?
Du, som drog til Kampens Stævne lig en ny Hellenerflok,
der en Bakchosfest vil feire, prydet og med salvet Lok.

Førte du end tidt paa Læben Spottens Ord og Kaadheds Sprog,
har med Klippetro du kjæmpet, sprængt det lumpne Slaveaag,
var det da saa haard en Brøde, om din Tanke, ung og let
har sig øvet, lig et Raakid, ved et høit og dristigt Sæt?

Har endog du blindt dig tumlet stundom i Mænadedands,
sværmende i vilde Nætter under svungne Faklers Glands,
standsed du, naar midt i Tumlen klang et Aandens Herrebud,
og til blodig Leg paa Valen drog du næste Morgen ud.

Dine klare, frie Tanker har jeg ofte lyttet til
i det Maal, der lød som fine, bløde Hænders Strængespil.
Jeg kan føle denne Trækning ved et tydsk Kommandoskraal,
der en Franskmand gjennemfarer, som naar Stenen skurer Staal.

Jeg kan see de blege Miner bos et Folk, der skjuler sig,
naar ad Hovedstadens Gader Fjenden gaaer sin Seiersvei.
Jeg kan see, hvor Haanden knyttes, Øiets vilde Feberglød,
see de Tanker, som vil voxe op med Krav paa Hævn og Død.

Og de gamle Mindesmærker: Notre Dame ved Seinens Vand
og ,,Palais’ets'' sorte Taarne, der staa Vagt ved Øens Band,
mærke vil en Smertens Hammer banke i de gamle Sten,
under Kæmpekisten rasle vil den store Keisers Ben.

---

Tydske Folk, du jubler høit - ei sandt? for Preussens Kongehelt,
over Preusserfanens Seire raaber ,,Hoch'' i Leirens Telt;
hviler dig og flikker ivrigt sammen paa et broget Skrud,
hvormed du paa værdig Maade kan din Dukke styre ud.

Var det Sligt, som han dig lærte, der ved en olympisk Aand,
gudbesjælet, sang en Verden ind i Harmoniens Baand?
Var det Det, som lønlig drømtes af din store Skjaldehær
under gamle Kirkeruders underlige Farveskjær?

Lærte de dig Aandens Trældom under Preussens Herskerstav?
Godt! velsign dem! gyd et Offer over dine Mestres Grav!
Hør - men husker du den Sanger, der er død paa Frankrigs Grund?
Ak, jeg seer til Haan sig kruse Heinrich Heines fine Mund.

---

Hvo kan løse Tidens Gaade og dens sære Runeskrift?
Fremtid dølges af et Forhæng, uden Sprække, uden Rift.
Men Gudinden Adrasteia tæller Draaberne, som flød
af ethvert uskyldigt Hjerte ned i Jordens kolde Skjød.

Og hun kommer, ja hun kommer, susende paa Vingehjul!
Vee den Slægt, som hun har kaaret! Ingensteds den finder Skjul,
ei i Jordens dybe Huler, ei paa Bjergets høie Top;
Straffens høie Flammer lyse, strække sig mod Himlen op.

Samles engang disse Kræfter, dem de kunde spredte slaae,
da vil Friheds Straale lyse ned i mørk og fattig Vraa;
Timen kommer, om ei Verden synke skal i Kaos ned,
og der lever En, som hører Aandens Suk om Lys og Fred.
</body>
</poem>

<poem id="schandorph2018080536">
<head>
    <title>Et Par Epigrammer</title>
    <firstline>Aben er dog et pudserligt Dyr</firstline>
    <source pages="107"/>
    <quality>korrektur1,kilde,side</quality>
</head>
<body>
<nonum><center>1.</center></nonum>
,,Aben er dog et pudserligt Dyr,
naar den sig som os vil skabe.''
Kjære - men nu en tohændet Fyr,
der danner sig efter en Abe?


<nonum><center>2.</center></nonum>
<nonum><center><w>Svinemoral</w></center></nonum>

,,Ak, Snavs bar mangen Kvalitet,
som kan et Hjerte glæde,
tilsidst opdager man med Et,
at det sig lader æde.''

Saa talte Soen - smadsked glad
i Truget med sin Tryne.
O, unge Svin! den Forskrift lad
ei slippe Jer af Syne.
</body>
</poem>

<poem id="schandorph2018080537">
<head>
    <title>En Sommerfortælling</title>
    <subtitle>Digtcyklus</subtitle>
    <firstline>I hviden Dragt, saa tyst som Svanen</firstline>
    <source pages="108-127"/>
    <quality>korrektur1,kilde,side</quality>
</head>
<body>
<nonum><small><right>,,It is my soul that calls upon my name.''</right></small></nonum>
<nonum><small><right>Shakespeare: Romeo and Juliet.</right></small></nonum>

<nonum><center>1.</center></nonum>

I hviden Dragt, saa tyst som Svanen,
der seiler henad dunkle Sø,
saa lister ud sig paa Altanen
den høie, ranke, unge Mø.
Hun seer sig sky omkring og lytter,
og i det klare Maaneskin
hun skuer Kystens Fiskerhytter
og hører Sus af Aftnens Vind.

Det er en deilig Sommeraften,
fra Engen stiger Høets Duft,
og alle Blomster gyde Kraften
fra Bægret ud i lune Luft.
Helt yppigt Kaprifolier snoe sig
imellem Tjørnes tætte Hæk,
Jasminerne med Vellyst toe sig
i Aftenduggens svale Bæk.

Naturen ung og varm og kjælen
mod hende breder ud sin Favn
og aander mægtigt ind i Sjælen
en Længselsfylde uden Navn.
En Byrde, som hun ei kan fatte,
sig lægger tungt paa Brystets Hvælv,
men ikke for Alverdens Skatte
hun vilde fri sig gjøre selv.

Hun var saa ung, og hendes Dage
var rundne som en Festseilads;
hun havde seet Alverden flage
endog for hendes Pynt og Stads.
Med Haarets Krands af Roser røde
hun fløi afsted i Dandsens Sport,
og aldrig hendes Hænder bløde
end havde rørt ved noget Haardt.

Dog længes hun og savner Noget,
skjøndt rig og lykkelig som Faa.
Naar endt var Dagens Fest saa broget,
og Huset dybt i Slummer laa,
hun maatte ud, hvor der var stille,
hvor Aftnens Aander færdes tyst,
mens Sukke, underlige, milde
ophige fra Naturens Bryst.

Thi det var netop da hun aned
Allivets høie Harmoni,
en indre Stemme hende maned:
Ikkun ved den du bliver fri.
Men naar med Forsken hendes Blikke
i Selskabskredsen søgte om,
hun saae i Alles Miner ligge
den sløve Spot, den flade Dom.

Saa gik det til en ny Berusning
i Verdens Hyldest, Larm og Lyst,
men naar hun mærked denne Susning
fra Aanderigets fjerne Kyst,
hun adspredt stod i Festens Buldren
og var en Dronning, lidet huld.
Da trak Tilbederne paa Skuldren
og sagde, hun var lunefuld.

Nu stod hun ved Altanens Gitter,
og Sukket klang i Natten ud:
,,O fri mig ud af Verdens Flitter,
du store Aand med Herrebud!
O bær mig did, hvorhen jeg higer,
hvor Blomsterduften svæver hen,
O send mig En, der til de Riger
kan føre mig som trofast Ven!

Med Skjælven hørte hun sin Stemme
i Nattens Taushed lyde klart,
men syntes dog, hun kan fornemme,
at Hjertesukket blev besvart.
Men tys - fra Veien, der sig slynger
blandt Busk og Krat ved Søens Band,
hun hører Skridt - en Stemme synger,
og hvert et Ord hun høre kan:

,,Vær ikke bange, du, som søger
med Aandens Drift, med Hjertets Ild,
om Sandhed i de gamle Bøger
og i den vide Verdens Spil.
Du føle skal, at Øiet klares
paa ensom Vei ved hvert et Fjed;
du føle skal, den maa besvares
den dybe Higen efter Fred.''

Hun knæled ned og støtted Kinden
mod Gitterværkets Jern saa fast,
og sagte suste Aftenvinden
i Silkeshawlets Foldekast.
Da skjælner hun ved Havedøren
en Skikkelse saa ensom staae,
men havde neppe seet den, førend
hun flyede lig en skræmmet Raa.

Han stod endnu ved Portens Laage -
som tryllebunden var hans Fod, -
og stirred, indtil Svimlens Taage
for Øiet Alting sittre lod.
Men da han skued Lyset tændes
i Værelset paa Husets Kvist,
som vel han anede var hendes,
hans dulgte Sang fik mer ei Frist:

,,Du aner ei, at fra det Fjerne
min Sjæl du holder i din Haand;
du aner ei, dit Væsens Stjerne
har gjennemstraalet sødt min Aand.
Du sagtens aldrig faaer at vide
- thi vi maa vandre hver sin Vei -
at alle Tanker, gode, blide,
som jeg har fostret, skyldes dig.

Jeg græder og jeg sukker ikke,
jeg veed, jeg kan dig aldrig naae,
jeg kun Husvalelse vil drikke
af Dybet i dit Øies Blaa.
Taalmodig i de dunkle Dale
jeg vandre skal min skjulte Gang,
naar Hjertet kun i Aftensvale
kan synge ud sin stille Sang.''

Da klirrer sagte Kvistens Rude;
i Vindvet hist han hende saae;
hun havde Sangen hørt derude,
dog uden Ordet at forstaae,
men Toner, der i Natten strømme,
de overliste let vort Sind,
naar bløde, klagende og ømme
de styre deres Flugt derind.

Det sang og klang i ham saa fage,
men da hun bredte ud sin Arm,
som bad hun Sangens Aand at tage
mod hendes Hoved ved sin Barm,
da var det, som alt Liv, han rummed,
blev sammentrængt i hint Minut,
saa overmandet han forstummed,
og Røsten blev af Fylden brudt.

Hint mystisk-stille Stævnemøde
sig gjentog hver en Aftenstund,
naar Dagens Straaler vare døde
og Mulm indhylled Havens Lund.
Om Dagen kan man hende møde
med blegen Kind, med ringe Mod,
mod Aften hendes Kinder gløde,
og der er Ild i hendes Blod.

---

<nonum><center>2.</center></nonum>

<nonum><small><right>Ah ! fi ! vous dis-je.</right></small></nonum>
<nonum><small><right>Ne concevez-vous point ce que dès qu’on l’entend</right></small></nonum>
<nonum><small><right>Un tel mot à, l’esprit offre de dégoûtant,</right></small></nonum>
<nonum><small><right>De quelle étrange image on est par lui blessée,</right></small></nonum>
<nonum><small><right>Sur quelle sale vue il traîne la pensée.</right></small></nonum>
<nonum><small><right>Moliére: Les femmes savantes.</right></small></nonum>

<nonum><center><w>Frøken Pryssing.</w></center></nonum>
Hr. Grosserer, Hr. Grosserer!
Hr. er slemme Ting igjære.

<nonum><center><w>Grossereren.</w></center></nonum>
Frøken Pryssing, Frøken Pryssing!
Lad mig være, lad mig være!

<nonum><center><w>Frøken Pryssing.</w></center></nonum>
Hr. Grosserer, Hr. Grosserer!
Det er Deres Pligt som Fader -

<nonum><center><w>Grossereren.</w></center></nonum>
Aa - De veed, at den Slags Pligter
helst jeg Frøknen overlader.

<nonum><center><w>Frøkenen.</w></center></nonum>
Hr. Grosserer!

<nonum><center><w>Grossereren.</w></center></nonum>
            Frøken Pryssing!
Hvis jeg ellers kan Dem tjene - -

<nonum><center><w>Frøkenen.</w></center></nonum>
Hr. Grosserer - jeg besværger
Dem at høre mig tilende.

Frøken Fanny ...

<nonum><center><w>Grossereren.</w></center></nonum>
            Hvad behager?
Er hun syg? Hvad feiler Fanny?

<nonum><center><w>Frøkenen.</w></center></nonum>
Nei hun har just ingen Sygdom,
men hun har en - Don Giovanni!

<nonum><center><w>Grossereren.</w></center></nonum>
Er De gal? En Don ...

<nonum><center><w>Frøkenen.</w></center></nonum>
                        Ja netop!
En, der staaer i Maaneglandsen
og til hendes Vindue synger
som paa Scenen Kristian Hansen.

<nonum><center><w>Grossereren.</w></center></nonum>
Hvis han Husets Søvn forstyrrer,
skal jeg tage mig alvorligt
af den Ting, skjøndt Politiet
i det nordre Birk er daarligt.

<nonum><center><w>Frøkenen.</w></center></nonum>
Men, mon Dieu! hun lytter til det,
thi mens disse Toner bruse,
sukker hun, saa det kan høres
lige ned til Taarbæks Huse.

<nonum><center><w>Grossereren.</w></center></nonum>
Det er lidt romantisk Sværmen.
I den Alder maa man gjerne
snakke lidt med Sky og Maane.
Blomst og Vind og Vand og Stjerne.

Husk paa Deres egen Ungdom
- Pokker tro Dem, gode Pryssing -
De har vistnok været fangen
tidt af Romantikens Hyssing.

Tiden os for Sligt kurerer,
Kuren gaaer som Fod i Hose,
den Skavank hos unge Damer
kaldes, troer jeg for Chlorose.

<nonum><center><w>Frøkenen.</w></center></nonum>
Hr. Grosserer, Deres Witz er,
mildest talt, uappetitlig.

<nonum><center><w>Grossereren.</w></center></nonum>
Ja De veed, mig faaer De aldrig
,,Weder tugendsam, noch sittlich.''

<nonum><center><w>Frøkenen.</w></center></nonum>
Vil De, jeg skal for Dem knæle?
Vil De, jeg Dem skal besværge?
Vær ved Midnatstid i Haven,
at De Ondet kan afværge.

Hør med Deres egne Øren
den Forførers Lokketoner,
der den stakkels Fugl vil fange
i den lumske Smigers Doner.

<nonum><center><w>Grossereren.</w></center></nonum>
Naa - af Deres skjønne Tale
skal jeg lade mig bevæge,
skjøndt jeg ellers ei forstyrrer
mine Børn i deres Lege.

Sørg blot for, at et Gras Toddy
- af den Rom med Hvidt paa Proppen -
bliver bragt mig ned i Haven;
man maa ha’ lidt Varmt i Kroppen.

---

<nonum><center>3.</center></nonum>

<nonum><small><right>Ich ging im Walde,</right></small></nonum>
<nonum><small><right>So für mich hin,</right></small></nonum>
<nonum><small><right>Und nichts zu suchen</right></small></nonum>
<nonum><small><right>Das war mein Sinn.</right></small></nonum>
<nonum><small><right><w>Goethe.</w></right></small></nonum>

Der stod et lidet Fiskerhus
alt paa den hvide Strand,
der boede hos de Fiskerfolk
den unge, blege Mand;

en Vandringsmand saa uforsagt
ad Tankens steile Vei,
men paa hans tro, hans tause Færd
de Fleste agted ei.

Og de, der saae ham stride tungt
med Villie stærk som Staal,
de mente, at hans hele Kamp
var uden Med og Maal.

Dog aldrig havde han sig følt
alene og forladt,
han feired i sin egen Bo
en prægtig Fest hver Nat.

Der holdt han et Symposion,
hvor ædle Tankers Vin
høit perled under Fløiters Klang
i Gyldenkummen fin.

Med Roser og med Myrther var
vel krandset hver en Gjæst,
og ranke Kolonnader Hegn
slog om den hele Fest.

Men anstrængt Syssel dog betog
hans Kinder Rødmen sund;
thi var han flyet fra kvalme By
til friske Strand og Lund.

Fra Kamret i det Fiskerhus,
hvor nys han flytted ind,
hver Aften over dunkle Sø
hans Lampe kasted Skin.

Omkring ham drev Beaumonden hen
den Sommerdag saa lang;
han saae ei den, den saae ei ham;
de gik jo hver sin Gang.

Ei Raslen af et Silkeslæb,
der tæt forbi ham kom;
ei parfumeret Duft ham fik
til sig at vende om.

Han skjælned neppe, naar en Vogn
ham rulled stolt forbi,
imellem Hestene foran
og dem derindeni.

Og Damen, der sad høit tilhest
paa Amazonevis,
ham imponered neppe mer
end en Skovshovedgris.

Om Dagen streifed han omkring
imellem Skovens Træer,
om Natten sad han ved sin Bog
ved Lampens blege Skjær.

Det var en aarle Morgenstund,
han vandred ud saa fro,
det bløde Græs i Skovens Bund
strøg Duggen mod hans Sko.

Hvert Aandedræt ret dybt og fuldt
af denne stærke Luft
ham blæste Kraft i Brystet ind
med Skovens Kryderduft.

Hvor følte han sig let og ung
og sund og fri og glad;
hans Væsen følte sig i Slægt
med Bøgens bløde Blad.

Hvor Stien dreier om, der stod
et enligt Bøgetræ;
det gav en Kilde dyb og klar
saa skyggerigt et Læ.

Paa fine Mos ved Træets Rod,
mod Stammen støttet let
en Jomfru sad med Bog paa Skjød
- frit bølged Lokkens Net. -

Sig Ungdomsrosen folded ud
i Kindens fine Blod,
ud under Kjolen listelig
fremtitted liden Fod.

Paa Bogen sænked Øiet sig,
beskygget af sit Laag,
hvor var hver Mine fredelig,
opmærksom, barneklog.

Det var som lædsked hun sin Sjæl
ved høie, fagre Ord,
der rislede af Bogen frem
som Kilden op af Jord.

Den Ungersvend han standsed brat
- han blev helt elverskudt -
han sukkede - en Skranke blev
dybt i hans Indre brudt.

Der vælded Noget mægtigt frem,
han aldrig havde kjendt;
han mægted ei at faae sit Blik
fra Elverpigen vendt.

Han nænned ei at røre sig,
thi Lyden af hans Fjed
forstyrre maatte - tyktes han -
en hellig Kirkefred.

Thi stod han dulgt bag Buskens Grønt,
en Time vel han stod -
Først da den Jomfru reiste sig,
han flyttede sin Fod.

Han fulgte hende, mens hun skred
med Trin som Skovens Hind,
indtil hun naaede sit Hjem
og gik i Haven ind.

Og Aftnen kom med Kjøling sval
og Straaledands paa Sø,
og Bølger smaa saa mildelig
med Suk i Sandet døe.

Den unge Mand var syg i Sind,
saa stærkt det i ham klang,
ham Bogen tyktes stum og dum
og Stuen fængselstrang.

Thi foer han ud, og uden selv
at styre sine Skridt,
han standsed først ved Laagen der
i Havens Jernstakit;

da seer han paa Altanen staae
den hvide, ranke Mø,
da - veed vi - voxed Sangens Blomst
af Hjertets svangre Frø.

---

<nonum><center>4.</center></nonum>

<nonum><small><right>O voi, che avete l’intelletti sani,</right></small></nonum>
<nonum><small><right>Mirate la dottrina che si asconde</right></small></nonum>
<nonum><small><right>Sotto il velame delli versi strani!</right></small></nonum>
<nonum><small><right>Dante.</right></small></nonum>
<nonum><small><right>(Inferno IX.)</right></small></nonum>

Nattestilhed huldt beskytted
Tonens Klang og Sangens Sprog,
Sangen lød, den Jomfru lytted,
lokkende den hende drog.
Med sig selv hun kæmper - stærke
dunkle Magter hende tvang;
snart den smalle Fod sit Mærke
tegner af i Havens Gang.

,,Seiler du paa Nattens Bølger,
hvide Jomfru! i min Favn?''
,,Tonens Strømme kun jeg følger
de skal bære mig i Havn.''
,,Vil i dunkle Bo du bygge
med en ringe, fattig Svend ?''
,,Ja, i Rosers fagre Skygge
bygge vil jeg hos min Ven.''

Løvet rasler stærkt, som skjærmer
trindtom Elskovsmødets Plads,
pustende en Mand sig nærmer
med et løftet Toddyglas.
Parret, der stod tætomslynget,
Mund mod Mund og Bryst mod Bryst
foer tilbage, frygtbetynget,
vented Straffens Tordenrøst.

Noget fra, saa strunk som Granen,
Frøken Pryssing, lang og tynd,
raabte med en stræng Formanen:
,,Hr. Grosserer, naa! begynd!''
Og den brave Mand erindred
sig sin Pligt, men stammed lidt,
og hans Stammen rent forhindred
Ordet i at lyde vredt.

,,Fanny, Fanny! Saadant Noget
maa du aldrig gjøre mer,
er du gaaet rent i Taaget?
- Jeg er opbragt, som du seer. -
De, min Herre, maa Dem skamme
over slig en Røverfærd;
jog jeg bort Dem med det Samme,
var De ikke bedre værd.

Aldrig i vort Firma kjendte
vi en slig Forretningsgang:
dette vilde, overspændte
Nattevrøvl med Maanskinssang;
fast, solid i hver en Retning
skeied det fra Banen ei,
hylded stedse denne Sætning:
,,Bliv paa den reelle Vei!''

Altsaa burde jeg beseire
Dette Væsen med en Trumf,
at Principet kunde feire
Konsekvensernes Triumf.
Men De har en deilig Stemme,
raader over stærke Ord,
nys jeg kunde selv fornemme
hvor de gjennem Hjertet foer.

Jeg var engang ung og dristig
og en net og livlig Karl,
Elskov fangede mig listig
gjorde mig sentimental.
Det drev over efterhaanden
under Slid og Slæben sur;
Kul og Sukker stemte Aanden
i en rent prosaisk Dur.

Unge Herre! De har vækket
Ungdomsdjævlen med den Sang;
som en Due, vingestækket,
spjættende jeg nys opsprang.
Fanny - Minderne mig tynge
om din Moder fin og blød -
Havde saa jeg kunnet synge,
var hun ei saa tidlig død.''

Paa sin Datters Kind han kysser,
Taarer i hans Øine staa;
hun vil tale, mildt han tysser:
,,Saa, min Pige, lad mig gaae.''
Frøknen kneiser end derhenne,
mumler: ,,Naa, det endte smukt,
Gudskelov jeg lærte kjende
i sin Tid Moralens Tugt.''
</body>
</poem>

<section level="3">
<head>
    <title>Til en yngre Ven</title>
</head>
<content>

<poem id="schandorph2004011101">
<head>
    <title><num>1.</num>For Maalets, Grændsens Lov du vil dig spare</title>
    <toctitle><num>1.</num>For Maalets, Grændsens Lov du vil dig spare</toctitle>
    <indextitle>For Maalets, Grændsens Lov du vil dig spare</indextitle>
    <linktitle>For Maalets, Grændsens Lov du vil dig spare</linktitle>
    <firstline>For Maalets, Grændsens Lov du vil dig spare</firstline>
    <notes>
        <note>Bidrag fra Sven Sørensen</note>
    </notes>
    <source pages="128-129"/>
    <keywords>sonnet</keywords>
    <quality>korrektur1,kilde,side</quality>
</head>
<body>
For Maalets, Grændsens Lov du vil dig spare:
Det sandsesløst Bersærkerske, Balstyriske,
det kalder du det folkelige Lyriske,
og Hint, en græsk, en importeret Vare.

Lidt lavere endnu, min Ven! Bliv bare
hin Hersker lig - den babylonsk-assyriske, -
den sank til det Umiddelbare-Dyriske,
brøl op - og tusind Oxer vil dig svare.

Hvi skal for Mennesket en Stud da vige?
Aristokraten kun slig Forskjel ændser,
vi bør til de Umælende nedstige!

Ja vedgaa kjæk din Stræbens Konsekventser:
At Mennesker og Dyr skal vorde lige;
de har jo fælles bæstiske Tendentser.
</body>
</poem>

<poem id="schandorph2004011102">
<head>
    <title><num>2.</num>Nei - jeg af Folkets egen Aand vil sjunge!</title>
    <toctitle><num>2.</num>Nei - jeg af Folkets egen Aand vil sjunge!</toctitle>
    <indextitle>Nei - jeg af Folkets egen Aand vil sjunge!</indextitle>
    <linktitle>Nei - jeg af Folkets egen Aand vil sjunge!</linktitle>
    <firstline>Nei - jeg af Folkets egen Aand vil sjunge!</firstline>
    <notes>
        <note>Bidrag fra Sven Sørensen</note>
    </notes>
    <source pages="129"/>
    <keywords>sonnet</keywords>
    <quality>korrektur1,kilde,side</quality>
</head>
<body>
,,Nei - jeg af Folkets egen Aand vil sjunge!''
Godt Ven! Den kjendes bedst hos Folkets Store,
der ad de høie Aandens Baner fore,
hvis fagre Røster end i Luften runge.

Du skuer Folkeaanden i den unge
lysglade Færd, som ædle Længsler spore;
men vil, en Muldvarp lig, du ned dig bore,
du finder kun det Seige, Dvaske, Tunge.

Slaa Dobbeltgreb i Harpen! Lad den klinge,
at ned til dybest Muld de Toner gaae,
saa Lydens Bølger det i Sittring bringe!

Hvis du med dem kan dybe Revner slaae
i Jorden og i Dybet Lyset tvinge,
da skal du Folkesanger-Navnet faae.
</body>
</poem>

</content>
</section>

<poem id="schandorph2018080540">
<head>
    <title>Balvise</title>
    <firstline>Flyv over Gulvet, mens I har Magt</firstline>
    <source pages="130-131"/>
    <notes>
        <note>Digtets melodi, metrik og refræn er baseret på den norske folkevise <xref poem="folkeviserno2018080401"/>.</note>
    </notes>
    <quality>korrektur1,kilde,side</quality>
</head>
<body>
Flyv over Gulvet, mens I har Magt
til Dands henover Livets Tillie!
Træd med i Dands, mens Musikens Takt
er mere stærk end Eders Villie!
Det Lette leve høit, det Tunge dø!
Se, Roser voxe rigt paa Livets Ø;
    Træd da i Dands,
    flet dem i Krands
og slyng dem om den unge Pande!

Den Tid kan komme, da tungt og haardt
I maae paa knortet Markvei stavre,
da Rosenfloret maa meies bort
og give Plads for Rug og Havre;
da Livet gaar saa smaat i Luntetrav
alt under Dagligdagsmoral og Gnav;
    hvert et Kvartal
    er en fatal
Termin med Rodemesterfordring.

Men har I dandset og har I leet,
mens Lunden stod med Blade grønne,
og har begeistret og rent I seet
og nydt det Friske og det Skjønne,
da drager gjennem Livet sig en Klang,
da nynner I ved Kvæld en sagte Sang,
    dæmpet og mild,
    give den vil
en Gjenklang fra de fagre Dage.

Staaer end Jert Navn i Kommunens Bog,
og skal end Rigsdagsmænd I vælge,
og skal I lægge en Plan saa klog,
hvordan I kjøbe skal og sælge,
saa vil I dog bestandig huske paa
,,de røde Roser og de Øine blaa'',
    huske dengang
    rundt I Jer svang,
og nynne og slaae Takt med Hov’det.
</body>
</poem>

<poem id="schandorph2018080541">
<head>
    <title>Scene af Guillen de Castros ,,Las mocedades del Cid''</title>
    <subtitle>(Oversat fra Spansk)</subtitle>
    <firstline>Ei lidet Lam, der bræger saa bedrøvet</firstline>
    <source pages="132-134"/>
    <quality>korrektur1,kilde,side</quality>
</head>
<body>
<nonum><center><w>Don Diego.</w></center></nonum>
Ei lidet Lam, der bræger saa bedrøvet
for Hyrdens Tab; ei Løven, naar den brøler
i Raseri, for man dens Unger røved,
har følt den Kval, som for min Søn jeg føler.
I Nattens Mulm jeg favner tomme Skygge;
mit Hjertes Barn, Rodrigo, svart du nøler!
Hvis fra din Færd du kom med Seir og Lykke,
bestemte vi jo dette Sted til Møde,
men tusind Ængstelser min Sjæl nedtrykke.
Paa hvilken Hindring bar du kunnet støde,
som dine faste Skridt til Maalet hæmmer?
hvad eller er Ulydighed din Brøde?
Iskoldt mit Blod sig op mod Hjertet stemmer.
Ak! er du fangen, saaret eller død?
O mørke Anelser, som jeg fornemmer!
Tys! Er det ham? Jeg synes, Skridt der lød!
Nei, det er Ekko af min Stemme ene,
som svarer mig i dybe Sjælenød.
Tys! - Jo, af Hovslag gungrer Veiens Stene!
Det er Rodrigo! Af sin Hest han stiger!
vil Himlen mig en Saligs Fryd forlene?
<nonum><small><center>(Rodrigo kommer).</center></small></nonum>

<nonum><center><w>Diego.</w></center></nonum>
Min Søn!

<nonum><center><w>Rodrigo.</w></center></nonum>
        Min Fader!

<nonum><center><w>Diego.</w></center></nonum>
                Er det dig, som siger:
Min Fader? Er det dig, som her jeg favner?
O vent! o b i! Min Aande fra mig viger,
og Ord saa stærke som din Daad jeg savner.
Nei - jeg vil ei med Spørgsmaal trætte dig,
nu da du frelst fra Heltefærden havner.
Hil dig, mit Barn! I dig gjenfødtes jeg,
i dig min Ungdomskraft blev gjenoprettet,
du har betalt det Liv, du skyldte mig.
Mit hvide Haar er atter rent, uplettet;
berør det, bøi din unge Mund imod
min Kind, hvorfra du Skjændselsmærket tvætted.
Min stolte Sjæl skal knæle for din Fod,
du har bevist, at Drotter af Castilien
med Føie hædret har vort Adelsblod.
</body>
</poem>

<poem id="schandorph2018080542">
<head>
    <title>Ved en Soranerfest</title>
    <firstline>Skaal Moder Sorø! Betragt dine Drenge</firstline>
    <source pages="135-136"/>
    <keywords>holberg</keywords>
    <quality>korrektur1,kilde,side</quality>
</head>
<body>
Skaal Moder Sorø! Betragt dine Drenge,
samlede ved Glasset paa Mindernes Dag;
see, hvor de huske dig trofast og længe,
selv med femti Aar eller flere paa Bag.
Barndommens Minde ret aldrig kan døe,
varige Runer i Sjælen det ridser,
derfor vi drage til Skolen ved Sø,
hen til vor Barndoms Koulisser.

<w>Der</w> har vi spillet Komedier i Masse,
<w>der</w> Intrigestykker vi udførte kjækt.
Har vi ei snydt alt i nederste Klasse,
aabnet under Bordet de Bøger saa frækt.
Høit med Hyrdinder paa Markedets Dag
paa Karoussellen vi senere kjørte,
saadan jeg troer vi med Ynde og Smag
en Pastorale opførte.

Tidt første Akt af en grusom Tragedie
spilled vi paa Baller og paa Assembléer;
Eros med Pile fra Lemnos’s Smedie
skjød i unge Hjerter de bittreste Veer.
Svenden var varm - ak, men kold var hans Mø!
Kvalerne raste i vildeste Brydning;
Dagen derpaa han ved fraadende Sø
tænkte paa Drukning og Skydning.

Skove og Enge og Søer og Moser
have tyst og stille beluret vor Færd;
seet vore Længsler som knoppende Roser,
skuet Labansstreger, som Prygl vare værd.
Det var vort Foraar: snart op under Sky
fløi vi med Lærken, der nylig var kommen,
snart gik dog atter det nedad paany
lige til Tudsen i Flommen.

Skaal gamle Skove ved Søen den blanke!
Sus om Sorødrengen ret venligt og mildt.
Sus kun lidt Blødt i den spirende Tanke,
Aar og Skjæbner veed jo at hærde den snildt.
Præk, gamle Holberg! fra din Sarkofag,
lær ham det Muntre, det Sunde, det Sande,
saa kan han ride til Kampstævnets Dag
frem med en opløftet Pande.
</body>
</poem>

<poem id="schandorph2018080543">
<head>
    <title>Den gamle Have</title>
    <firstline>Skal vi reise til den gamle Have</firstline>
    <source pages="137-138"/>
    <quality>korrektur1,kilde,side</quality>
</head>
<body>
Skal vi reise til den gamle Have,
hvor vi Haand i Haand saa tidt har vandret,
hvor de røde Roser Plænen spætted,
hvor imellem tætte Hasselhuske
Kirkens brune Væg fra Høien kigged,
hvor, lig Raakid, hvide Piger dandsed
gjennem Gangene i Maanedæmring,
og den klare Latters Klang i Natten
Ekko selv til lystig Latter vakte?
Skal vi reise til den gamle Have?

Jeg vil ikke see den gamle Have.
Øxen fælded Gjærdets Hyldebuske,
og i Plainen groe de grimme Tidsler,
Rosenbuskene kun blomstre sparsomt,
og de gamle Frugttræer staae vemodigt
struttende med mange døde Grene,
og en anden Slægt i Haven leger;
Børneskrig og Ammens vrantne Skjænden
afløst har de glade Pigers Latter;
jeg vil ikke see den gamle Have.

Lad os reise til den gamle Have!
Husker du det Æbletræ ved Huset,
over hvilket klart Arkturus funkled,
troest, fastest iblandt alle Stjerner?
Lad os hilse paa vor gamle Stjerne,
i hvis Skjær vor Ungdoms hvide Lillie
længselsfuldt sin Duft i Æthren aanded
i de høie, lyse Sommernætter,
drømmende om sangopfyldte Tider!
Lad os reise til den gamle Have!

Vel! vi reise til den gamle Have
for at see Arkturus over Træet
lyse klart som i de svundne Dage.
Hvergang saa de mange Smaating true,
Ukrudt lig, vort Rosenflor at kvæle,
hvergang vore Sind ustadigt svaie
om for tomme Luners Kastevinde,
vil vi tænke paa Arkturusstjernen
med det kolde Smil ad Døgnets Færden.
Vel! vi rejse til den gamle Have!
</body>
</poem>

<poem id="schandorph2018080544">
<head>
    <title>Til Kristian Arentzen</title>
    <firstline>Min gamle Ven! Alt nu i mange Aar</firstline>
    <source pages="139-141"/>
    <keywords>arentzen</keywords>
    <quality>korrektur1,kilde,side</quality>
</head>
<body>
Min gamle Ven! Alt nu i mange Aar
har du og jeg alt Godt hinanden undet,
jeg troer, at vi hinanden godt forstaaer,
at ei omsonst vi har hinanden fundet.
I visse Maader har vi og delt Kaar:
af Laurbær har ei Overflod vi vundet
ei dem, som Digterlokkerne bedækker,
ei heller dem, som Chilian foretrækker.

Men ligemeget! Hvad skal vi med dem?
Os var jo ellers Guderne saa milde,
jeg mener, de Penater i vort Hjem,
som ei vi bort for Laurbær bytte vilde.
Naar der vi tales ved, vi sige frem
alt, hvad der springer ud af Hjertets Kilde
vi sigte ei det Fine fra det Grove,
men frygte kun det Ferske og det Flove.

Jeg veed ei ret hvorfor - i denne Stund,
da jeg sad ene i den mørke Stue,
da ind ad Vindvet titted Maanen rund,
og muntert buldred Kakkelovnens Lue,
omkring jeg vanked i Erindrings Lund
og hvilte mig paa mangen Mindetue,
og standsed brat ved dig - og Tanker vælted
sig ind paa mig, der strax i Sang hensmelted.

Tak for hver Gang din Tale Tanker dvaske
til livlig Flugt paa høie Baner tvang;
Tak for de Ord, bevingede og raske,
lig Pile, der fra Buestrængen sprang;
de vakte tidt hos mig den døde Sang,
saa den fløi op som Fønix af sin Aske;
Tak for hver Gang som Kølle Paradoxerne
du drev med Kraft mod Panderne paa Oxerne.

Tak for din Sang - hvad enten den sig hæved
med Flugt, hvad eller lød i sagte Fald
en trofast Stræben altid i den bæved,
en Ærefrygt for Aandens høie Kald.
den lystred ikke Døgntrompetens Gjald
og vandt ei dem, som den Slags Toner kræ ved.
Derfor den aldrig Vei fandt til Reklamerne,
kom ei en vogue hos Grossererdamerne.

Men fremfor Alt - hav Tak for Barnesindet,
der leer og græder for ,,et venligt Ord'',
der røres ved hver lille Blomst paa Jord,
der let af Illusioner bliver blindet,
men selv, naar de er brustne, stadig troer
paa Sandhedsstraalen som dem gjennemskinned;
- det Sind, som af en ringe Kreds forstodes,
er dog det bedste Gods, som dig betroedes.
</body>
</poem>

<poem id="schandorph2018080545">
<head>
    <title>Skjærsommeraftenstemning</title>
    <firstline>See, de unge fine Blade</firstline>
    <source pages="142-143"/>
    <quality>korrektur1,kilde,side</quality>
</head>
<body>
See, de unge fine Blade
vælte frem i Sommerfylde,
Aftenstraaler dem forgylde,
Duggens Perler alt dem bade,
see hvor Buskene sig brede
tæt ved Aaens Rand dernede.

Stille Glæde gjennem Luften
bølger tyst i Sommervinde,
der som sagte Vover rinde,
svulmende af Blomsterduften,
sødt Syringens Aande dysser,
Æbletræet Snefnog drysser,

Guldregnbuskens fulde Klaser
ned de spæde Stilke tynge,
Tjørnen myldrer med en Klynge
hvide Alabastervaser;
klare Vand med sagte Krusning
bæver som i sød Berusning.

Hen jeg lægger mig ved Bækken,
Sindet vugges af dens Bølger,
paa dens Vandring med det følger,
og paa Vandet under Hækken
flyder Drømmen, lig en Svane,
lydløst langs den blanke Bane.
</body>
</poem>

<poem id="schandorph2018080546">
<head>
    <title>Elskov og Død</title>
    <subtitle>(Af Giacomo Leopardi. Oversat fra Italiensk)</subtitle>
    <firstline>Elskov blev født som Dødens Tvillingbroder</firstline>
    <notes>
        <note>Gendigtning af Giacomo Leopardi: <xref type="translation" poem="leopardi2018080401"/>.</note>
    </notes>
    <source pages="144-138"/>
    <quality>korrektur1,kilde,side</quality>
</head>
<body>
    Elskov blev født som Dødens Tvillingbroder
    af Skjæbnen, deres Moder.
    Ei Jord, ei Stjerners Rige
i Skjønhed eier Døds og Elskovs Lige.
    Af Elskov fødes Glæden,
    den største for vort Hjerte,
som det paa Verdens vide Hav kan vinde:
    men Døden for vor Smerte
    kun Lindring veed at finde.
    Hun er en deilig Kvinde,
    hun er saa skjøn at skue,
skjøndt ei hun males saa af Sjæle svage;
    og Elskovs Gud, den fagre,
    hun gjerne vil ledsage,
og ædle Hjerter i Begeistring lue,
naar Haand i Haand de over Jorden flagre.
    Naar Elskov dybt os rammer,
da svulmer Hjertet høit, og det foragter
    vort Liv, og ei det tænker
    paa Farerne, som true,
for denne Hersker glad til Kamp det iler.
    Hvor du os Hjælpen skjænker,
    o Elskov! mægtigt flammer
det gjenopvakte Mod, og kjækt at handle -
ei blot som før at gruble frugtløst - mægter
    nu Menneskenes Slægter.

    Naar Elskovsmorgenrøden
    fødes i Dæmringsgrunden
    i Sjælens Dyb derinde,
tilsammen med den i vort Bryst vi finde
en træt, en stille Længsel efter Døden.
    Jeg veed ei, hvorfor stedse
den Længsel sig med Elskov maa forbinde.
    Maaskee vort Øie bæver
for Verdens Ørk, maaskee vi see, at Jorden
    helt øde er foruden
    den ny, uendelige
og høie Lykke, som for Tanken svæver,
men høre fjernt de vilde Stormes Tuden
    og rette Blikket efter
    en Havn for vilden Attraa,
der alt sit Skrig fra Sjælens Natmulm hæver.

    Men naar din Magt, den stærke,
    i Støvet Alt nedhvirvler,
og Smertens grumme Lyn sit Offer kræver,
    hvor tidt har da en Elsker
    med inderlig Begjæring,
o Død! ei anraabt dig som Hjælp for Sorgen.
    Hver Aften og hver Morgen,
mens end hans trætte Lemmer Livet eied,
han sagde: Salig var jeg, om jeg aldrig
    mig reiste mer fra Leiet
og mod det onde Lys mit Øie vendte!
Og tidt naar Ligfærdsklokkens Klang han hørte
    til Sangen, som skal hente
de Døde ned til evig Glemsels Mørke,
    med hede Længselssukke
    af Hjertet han misundte
dem, som til Skyggelandet maatte vige.
    Ja selv den ringe Bonde,
    der aldrig har erfaret
den Kraft, som vælder ud fra Aandens Kige,
ja selv den bly, den bange unge Pige,
    hvis Lok af Skræk sig rørte,
    naar Dødens Navn hun hørte,
tør hen mod Grav og hvide Dødningklæde
saa kjække, faste Blikke lade vanke,
    og i sin Enfoldstanke
    hun vover selv at grunde
    paa Gift og Sværdets Vunde
og fatter nu, at Døden har sin Glæde.

    Saadan mod Døden tvinges
vi under Elskovs Tugt. Vi see, hvorlunde
det svage Legem under Kummers Byrde,
naar centnertung den sig til Sjælen hæfter,
    maa stønne, give efter,
naar mer end Dødeliges Kraft den kræver.
Saa vinder Døden Seir ved Brod’rens Kræfter.
See, hvor den simple, jævne Mand selv iler
til Døden under Elskovs skarpe Spore,
    og see, med kjække Hænder
    tør Møen selv, den svage,
til sorte Jord sit unge Legem give;
    - den kloge Verden smiler -
den give Himlen Fred og mange Dage!

    Men de begeistringsfulde
    og ædelbaarne Sjæle,
dem stille Skjæbnen under En af Eder,
    I Herskere saa hulde
    mod Jorderiges Slægter,
saa stærke, at ei anden Hersker mægter
i hele Verden over Jer at hyde
end Skjæhnen selv - dens Bud I kun maa lyde!
Du, som jeg paakaldt har i Ungdoms Tide,
    og holdt saa høit i Ære,
    du skjønne Død, som ene
har Medynk med de Dødeliges Kvide!

    O, hvis jeg nogensinde
har prist dig og din Guddomsære skj ærmet,
    naar Hoben dig fornærmed,
    uskjønsom udi Sinde;
    saa tøv ei, lad dig høie
    ved længe spildte Bønner,
    du Tidens Herskerinde,
o luk for Lyset til mit trætte Øie!
Du finder mig beredt, hvad Stund du folder
din Vinge ud og al min Beden lønner.
    Rustet, med løftet Pande
    jeg skal mod Skjæbnen stande,
den Haand, som over Skyldfri Svøben holder,
    som tidt mit Blod har farvet,
    skal ei med Kys jeg hædre
    og takke den - det er jo
den gamle Feighed, som vor Slægt har arvet!
Hvert usselt Haah, hvormed Alverdens Taaber
    som store Børn kan lege,
    skal ingen Trøst mig skjænke,
det vil jeg kaste bort; - paa dig alene,
    paa dig, o Død, jeg haaber,
    at du dig vil forbarme
og snart mit Hoved ned til Slummer sænke
    i dine Jomfruarme!
</body>
</poem>

<poem id="schandorph2018080547">
<head>
    <title>Konfession</title>
    <firstline>Jeg har sukket længe, længe</firstline>
    <source pages="149-153"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Jeg har sukket længe, længe
efter Frihed, efter Luft,
efter Klang af Sølverstrænge
i en sydlig Aftens Duft;

efter Livet rigt og broget,
dandsende til Toneklang,
aandende lig Bakchostoget
al sin Jubel ud i Sang;

efter høie Bjerges Skygge
over Søen fra dens Bred,
- store Tanker lig, der dykke
i en trofast Sjæl sig ned;

efter Farver, efter Former
fra de store Aanders Tid,
Billedverdnens Skjønhedsnormer,
Blomst af Livets bedste Id.

Ja jeg sukker, ja jeg længes
bag mit Fængsels Gitterstang,
og det er, som Døren stænges
fastere for hver en Gang.

Sjældent trænger der igjennem
ædle Tankers Ekkorøst;
skeer det, vækker ikkun Stemmen
Sangens Længsel i mit Bryst.

Men de Mure Sangen fange
og den vredt tilbage slaae,
derfor bæve tunge, bange
Toner i den mørke Vraa.

Det er tungt sit Brød at kjøbe
med sit varme Hjerteblod,
tøile det, som rask vil løbe:
Sjælens høie, unge Mod.


<nonum><center>2.</center></nonum>

Saadan lød saa tidt min Klage,
gjorde Sindet tørt og koldt,
det at savne og forsage
stedse har saa haardt mig holdt.

Men den kommer, Sjælefreden,
kommer, naar man mindst det troer,
som en Trøst fra Evigheden,
saa mærkværdig mild og stor.

Mig den bragte Lattergaven,
og jeg mærked, naar jeg lo,
hvælved over Fængselsgraven
sig en høi og luftig Bro.

Derfra saae jeg Verdens Mylder,
al den vigtig-travle Færd
med at stable op paa Hylder,
hvad der ei en Hvid er værd.

Men fra mangt et enligt Kammer
saae et Lys jeg skinne ud
med de klare Sandhedsflammer
tændt’ af selve Lysets Gud.

De, som travlest sig gebærded,
gjorde næsten ingen Gavn,
de, der i det Dunkle færded,
bandt en Krands om deres Navn.

Maatte ei min Latter klinge,
da jeg saae en Harmoni
frem i Verdens Liv sig svinge
gjennem aandfuld Ironi:

ei den kolde Spot, som saarer,
men et fint Intrigespil,
der ved Næsen trækker Daarer
snildelig, hvorhen det vil?

I mit Sind sprang frem en Kilde:
Blomsten med sin Krone rund
foldede sig ud saa stille
i den dybe Hjertegrund.

Vraaen af dens Duft opfyldes,
vorder høi som Himlens Hvælv,
af et Straaleskjær forgyldes
rigt de kolde Mure selv.

Aldrig mere nu jeg klager
over Liv i snæver Bo.
Kommer Sorgen, ud jeg drager
freidig paa min Latterbro.
</body>
</poem>

<poem id="schandorph2018080548">
<head>
    <title>Jo længere jeg lever, jo mere er jeg glad</title>
    <firstline>Jo længere jeg lever, jo mere er jeg glad</firstline>
    <source pages="154-156"/>
    <quality>korrektur1,kilde,side</quality>
</head>
<body>
Jo længere jeg lever, jo mere er jeg glad,
og har kun Smil og Latter, hvor før jeg havde Had.

I Livets Strøm at svømme jeg føler som en Lyst,
forfriskende dens Bølge beskyller mit Bryst.

Var Bølgen ofte kold, saa i Huden den bed,
og stemtes trangt min Aande, naar dybt jeg dykked ned;

velan mod doven Træghed er denne Isnen god,
den ægger jo til Modstand det varme Hjerteblod,

og Aandedrættet løsnes, naar opad Farten gaaer,
til Jubelsang mod Solen, som høit paa Himlen staaer.

Og selv dernedenunder, hvor der er koldt og vaadt,
man kan dog, paa min Ære, sig more ganske godt

ved sære Kreaturer, der myldre i det Vand,
ethvert med den Bevidsthed, at det er Alvorsmand.

Hvi hade Blæksprutten, der svømmer saa rart
omkring paa Kryds og Tværs i forretningstravl Fart?

Hvi væmmes ved Polypen med Fangearmes Skok?
det er en Missionær, der fanger Sjæle i Flok.

Hvi ærgres over Krebsen med den tunge Baglændsgang?
den er jo skabt til Chef for ethvert Departement.

Jeg lader dem være, som Vorherre har dem gjort;
lad dem kun troe sig Guder, det skader mig ei stort.

Jeg hader intet Dyr, og jeg klager mig ei mer,
fordi jeg tidt maa ælte i Bundens Dynd og Ler.

Naar blot imellemstunder jeg op mig løfte kan
mod Solens rene Lys og mod Blomsterkystens Rand,

saa skal jeg prise Livet og altid være glad
og muntre mig ved Latter foruden Haan og Had.
</body>
</poem>

<poem id="schandorph2018080549">
<head>
    <title>Vilhelm Werner</title>
    <firstline>Det var en praktisk Mand, en dygtig Mand</firstline>
    <source pages="157-158"/>
    <quality>korrektur1,kilde,side</quality>
</head>
<body>
,,Det var en praktisk Mand, en dygtig Mand,
en ærlig Mand og trofast i sin Gjerning,''
- saa sige Mange, og de sige sandt.
Men det er ikkun lidt af hvad han var.
Hans Storhed var det varme, fulde Hjerte,
der viste sig i Smaat saavelsom Stort,
men helst i Gjerning; thi paa Læben spilled
tidt djærvest Skjemt, naar han var blødt bevæget.
Af Had til usund, unaturlig Smægten
han skyede vidtløftig, følsom Snak.

Hans Væsen var saa klart og saa harmonisk
og røbed intet Spor af Kamp og Gjæring;
det Varme, Kjærlige i hans Natur
skjød frem, som var det noget ganske Simpelt,
og studsed man ved denne Sjælerenhed
og roste ham, da lo han og begreb ei,
at Nogen kunde være anderledes.

Han var en Hjemmets Mand. Hans skjønne Øie
med det velsignede, det milde Blik
udstraaled Fred saavel til Hjemmets Kreds,
som til Enhver, der nærmed sig hans Arne;
hans fagre Ungdomsbrud - hans Manddoms Hustru,
og skjønne Børn, det skovomskygte Hjem.<note>Hjem,]Hjem.</note>
hver Dag, hver Time af hans Liv forskjønned.

Ja, Du var Lykkens Yndling, gamle Ven!
Dig var jo Livet stedse huldt og venligt,
ja Døden selv var mild og god imod Dig;
den slynged hiødt de kolde Arme om Dig
og trykked Dig saa nænsomt til sit Bryst.
Og som Dit hele Liv var Harmoni,
saa blev Din Død en stille Gliden over
i det uendelige, tause Dyb.

Kun dæmpet lyder Sangen ved Din Baare,
men fordringsløs, naturlig som Du selv
bør ogsaa Afskedshilsnen til Dig klinge.
</body>
</poem>

<poem id="schandorph2018080550">
<head>
    <title>Til Fru F. W.</title>
    <firstline>Nu da det stærke Raab er blevet stille</firstline>
    <source pages="159-160"/>
    <quality>korrektur1,kilde,side</quality>
</head>
<body>
Nu da det stærke Raab er blevet stille,
og Vemod taust om Sjælen Vingen slaaer,
nu da Erindrings Bølger Dem omspille,
gjenspeilende hint Sorgens nye Aar,
nu mærker De maaske, vi maatte lide,
just for at luttres, denne bittre Kvide.

Nu seer De maaske klart som ingensinde:
Vor døde Ven staaer op af Gravens Gjern,
og i Forklaringslys i Deres Minde
hans sande Væsensbilled toner frem,
ei sandt - det er som kom han at husvale
det syge Sind med mild og rolig Tale.

Og nu forstaae bestandig I hinanden,
for Aandens Sands er hver en Skranke brudt;
nu løfter Kjærligheden seirrig Panden
- en Lillie rank af Gravens Muld fremskudt.
De spørger ham, som var han end i Live,
om han Dem ikke gode Raad vil give.

Og gjør De, som De aner, han det vilde,
mildt smilende De seer ham hos Dem staae,
og naar De sysler om i Huset stille,
og naar De pusler med hans kjære Smaa,
er det Dem ikke, som hans Læber rørte
ved Deres Kind, og som hans Tak De hørte?

Ja i de Glutters brune Øine skinner
hans Sjæl imøde Dem - saa barnegod,
det er det bedste dog af alle Minder,
som denne kjære Sjæl Dem efterlod;
hver Morgen naar de aabnes, vil de være
Dem Bud fra ham og frem hans Hilsen bære.

Og selv hans Skjemteord vil for Dem lyde
og tvinge Smil paa Deres Læber frem
og over Dem den samme Stemning gyde,
som han fremkaldte i det gamle Hjem:
den muntre klare Ligevægt i Sindet,
der stedse paa hans skjønne Aasyn skinned.

Naar Aftnen kommer med de Skygger lange,
og Sjælen synker dybt i Drømme hen
og nynner sine tause Aftensange,
da nynner ogsaa med vor gamle Ven,
og Eders Tanker skal sig sagte blande
som tvende dybe, stille Strømmes Vande.
</body>
</poem>

<poem id="schandorph2018080551">
<head>
    <title>Kan du huske, hvor Sommer fylden</title>
    <firstline>Kan du huske, hvor Sommer fylden</firstline>
    <source pages="161-162"/>
    <quality>korrektur1,kilde,side</quality>
</head>
<body>
,,Kan du huske, hvor Sommerfylden,
alle Blomsters svulmende Flor,
selv de fine Snefog, som Hylden
dryssed paa sorten Jord,
i Ungdommen drev dine Tanker
til Sang med en underlig Magt?
o sig mig, hvorfor du nu vanker
saa taus blandt den straalende Pragt.''

- Jo dengang jeg følte mit unge
og freidige Sind staae i Pagt
med de Fugle, der lifligst sjunge,
med de Blomster i feireste Pragt.
Ret aldrig jeg aned, at Sangen,
der higed ud fra sit Skjul,
var ikkun en stakkels fangen,
en sky, en vingesvag Fugl.

Saa lad den kun nu tie stille
under Sommerens jublende Kor,
den er ikkun saa ringe og lille,
og Naturen saa herlig og stor.
Men selv om jeg ikke kan synge,
beruses min Sjæl dog af Duft
og kan sig drømmende gynge
med Bladet i Aftenens Luft.

Men naar Natten den stærke og tause
neddæmper hver Livets Klang,
naar den kommer den store Pause
under Sky og bag Bladehang,
naar Farverne sammenflyde,
mens Stjernerne tænde sig brat,
vemodig min Røst da skal lyde
ud i den dybe Nat.
</body>
</poem>

<poem id="schandorph2018080552">
<head>
    <title>Æbletræet</title>
    <subtitle>(Efter Ludwig Uhland)</subtitle>
    <firstline>En venlig Vært med Aasyn mild</firstline>
    <notes>
        <note>Gendigtning af Ludwig Uhland: <xref poem="uhland2018080401"/>.</note>
    </notes>
    <source pages="163-164"/>
    <quality>korrektur1,kilde,side</quality>
</head>
<body>
En venlig Vært med Aasyn mild
jeg har fornylig gjæstet.
Et gyldent Æble hang som Skilt
paa lange Gren befæstet.

Det var det gode Æbletræ,
hos hvem jeg nys har været,
med søden Kost i grønne Læ
det har mig venligt næret.

Jeg fandt en Seng til Hvile mild
med Maatter bløde, tykke,
og Værten dækked selv mig til
alt med sin kjøle Skygge.

Der kom en let, bevinget Hær
hans grønne Hus at gjæste,
som hopped om, holdt Gilde der
og kvidred paa det Bedste.

Jeg bad ham gjøre Regning -
han rysted Toppen hare;
Gid Himlen vil fra Rod til Top
den gode Vært bevare!
</body>
</poem>

<poem id="schandorph2018080553">
<head>
    <title>Garibaldihymnen</title>
    <subtitle>(Sungen af de italienske Tropper under Krigen i 1859. Oversat fra Italiensk.)</subtitle>
    <firstline>Til Vaaben! Til Vaaben!</firstline>
    <source pages="165-166"/>
    <quality>korrektur1,kilde,side</quality>
</head>
<body>
    Til Vaaben! Til Vaaben!
See Gravene sprænges, o see vore døde
Martyrer i Hobetal stævne til Møde
med Laurbær om Panden og Sværdet i Hænde!
og Hjerterne brænde som Flammer i Bryst.
Op Ynglinger kjække! Til Kamp mod Tyranner!
Udfolder i Vinden det susende Banner!
Op svinger nu Staalet! Høit lyne dets Flamme!
Italien den Flamme vil skue med Lyst.
Fly bort fra Italien, din Time er kommen!
fly bort fra Italien du fremmede Mand!

Du Hjemland for Blomster, for Toner, for Sange
skal atter som forhen i Vaabenglands prange,
den Arm, som sit Sværd ved Legnano har svunget,
er ikke betunget af Hundredaars Baand.
En tydsk Korporalstok Italien ei skrækker,
ei Romernes Ætling i Slaveaag trækker,
Italien har døiet Tyranner i Skare,
for længe yi bare en Lænke om Haand.
Fly bort fra Italien, din Time er kommen,
fly bort fra Italien, du fremmede Mand!

Thi vort er hvert Hus i Italiens Lande,
I have jo Eders ved Donauens Strande;
I røve vort Brød, vore Marker I hærge,
nu Sønnerne værge om Moderen kan.
To Have og Alperne er vor Grændser,
vor Marsch Appenninernes Fjeldvæg ei ændser,
hver Drøm om at splitte os bort vil vi mane,
alt øines vor Fane i hele vort Land.
Fly bort fra Italien, din Time er kommen,
fly bort fra Italien, du fremmede Mand!

Nu Armen skal tale og Tungen forstumme,
og, Ansigt til Ansigt med Fjenden den grumme,
vi skulle ham lære den Vei, han skal vanke;
en eneste Tanke skal fylde vor Hu.
Men ei, som Barbarer, vi Bytte vil vinde,
kun spærre vor Tærskel for Røver og Fjende.
Italien i Ungdomskraft stolt sig fornyer,
dets hundrede Byer til een vorde nu!
Fly bort fra Italien, din Time er kommen,
fly bort fra Italien, du fremmede Mand!
</body>
</poem>

<poem id="schandorph2018080554">
<head>
    <title>Prolog</title>
    <toctitle>Prolog til Festen for A. P. Berggreen</toctitle>
    <indextitle>Prolog til Festen for A. P. Berggreen</indextitle>
    <linktitle>Prolog til Festen for A. P. Berggreen</linktitle>
    <subtitle>
        <line>til Festen for A. P. Berggreen</line>
        <line>den 14de September 1872</line>
    </subtitle>
    <firstline>De fagre Syner fra de dybe Drømme</firstline>
    <source pages="167-169"/>
    <dates>
        <written>1872-09-14</written>
    </dates>
    <keywords>oehlenschlaeger</keywords>
    <quality>korrektur1,kilde,side</quality>
</head>
<body>
De fagre Syner fra de dybe Drømme
i vort Aarhundreds rige Morgenstund
du saae som store, hvide Skyer svømme
paa Østenhimlens Guld- og Rosengrund,
du lokkedes mod dem af Længsler ømme,
der fødte Toner i dit Hjertes Bund,
snart frem de sprudled, kvægende og milde,
som under Busken Skovens friske Kilde.

Hin store Sjæl, hin Sangens Drot udkaarne,
der kjækt fremmaned Romantikens Aand
at bygge Borgen med de slanke Taarne,
bandt dig til sig med Hjertets bedste Baand;
og derfor dine Toner adelsbaarne
gik trofast med hans Rhythmer Haand i Haand,
og Oehlenschlagers Navn end for dig funkler
med Stjerneglands, som ingen Sky fordunkler.

Og disse underlige simple Sange
med Klang som fra Naturens eget Bryst,
med Skjønhed som den vilde Blomsts paa Vange,
dem har du lyttet til af Hjertens Lyst,
og det dig tyktes tidt og mange Gange,
de lød med mere klar og liflig Røst
end de, der hyldes larmende af Vrimlen
i gyldne Sale, uden Syn til Himlen.

Endnu vi see, hvor andagtsfuldt du lytter
til alle Sider efter Visens Klang:
til Viserne fra Bjergets Sæterhytter,
til dem, der bæve over Høstens Vang,
til dem, der til en Cithers Stræng sig knytter
i Sydens Aften, bag Orangens Hang,
til dem, der bruse fra de Unges Klynge,
naar jublende de sig i Dandse slynge.

Begeistret drømte du i Ungdomsdage
om os at sanke sligt et Toneflor,
og medens Aarene henrulled fage,
du samled uforsagt i Syd og Nord,
og aldrig hørtes modløs du at klage,
naar Verden ændsed ei din Vandrings Spor,
thi Kjærligheden har dig fremad drevet,
og derfor er din Drøm til Sandhed blevet.

Ja Kjærlighed, som mildner og forsoner,
var altid Grundakkorden i dit Sind,
den Sjælen er i dine bedste Toner,
den fletter sig i al din Gjerning ind.
Som efter hede Dag fra Skovens Kroner
os kvæger mildt i Kvæld en kjølig Vind,
gid Kj ærlighed dig vifte blødt imøde,
mens Aftenskyerne i Vesten gløde.

Hav Tak, du Gamle, at Du os fremstilled
en trofast Virken for en ædel Sag;
ei nogen Kastevind din Kurs forvilded,
og aldrig har du tonet fremmed Flag;
og derfor staaer med rene Træk dit Billed,
trods Modens Lune, skiftende hver Dag,
som Lære for en Slægt, der ofte glemmer
det rene Hjertes Sang for falske Stemmer.
</body>
</poem>

<poem id="schandorph2018080555">
<head>
    <title>Spil igjen de gamle Melodier</title>
    <firstline>Spil igjen de gamle Melodier</firstline>
    <source pages="170-171"/>
    <quality>korrektur1,kilde,side</quality>
</head>
<body>
Spil igjen de gamle Melodier,
dem, du spilled i vor Ungdoms Tid,
fra hver Byrde de min Sjæl befrier,
gjør, at hver en Mislyd i mig tier,
spil igjen de gamle Melodier
fra vor gode, glade Ungdomstid.

Løfter klang engang i disse Toner,
Løfter, som vel Tiden slet har holdt,
Haab, der visned brat som Lilliers Kroner,
men de Sange mig med Alt forsoner,
der er Kraft i disse gamle Toner,
Hjertet ei ved dem kan blive koldt.

Verdens Bølger brused om os vilde,
disharmonisk skurred deres Røst.
O - men grib et Øieblik - et stille
til at anslaae disse Toner milde,
friske Vover fra en Ungdomskilde
skylle kvægende omkring mit Bryst.

Det er Grunkakkorderne, der skulde
gjennemklinget hver en Livets Stund,
som sig løfte nu i Livets fulde
Kraft og tryller Vinter, Død og Kulde
om til Foraarstidens unge, hulde
Løvspringspragt og Fuglesang i Lund.

O - saa spil de gamle Melodier,
dem, du spilled i vor Ungdoms Tid!
Lad dem følge os paa trange Stier,
tone frem, naar Stormens Stemme tier,
spil igjen de gamle Melodier
fra vor gode, stille Ungdomstid!
</body>
</poem>

<poem id="schandorph2018080556">
<head>
    <title>Hør lad os danne en lille Klynge</title>
    <firstline>Hør lad os danne en lille Klynge</firstline>
    <source pages="172-174"/>
    <keywords>bellman</keywords>
    <quality>korrektur1,kilde,side</quality>
</head>
<body>
Hør lad os danne en lille Klynge,
hvor ret man mener hinanden vel,
og lad os spøge og Viser synge
og svinge Glasset i lune Kvæld.
Lad Bellmans Toner saa freidigt strømme
med vældig Livslyst paa Vemods Grund,
med Tordenhurra, med bløde Drømme,
naar Maanestraaler paa Søen svømme,
og Bølgen sukker fra dunkle Bund.

Lad Verden ændse os eller ikke
- det faaer nu blive dens egen Sag -
men saare nødigt vi Skaaler drikke
i officielt og bestjernet Lag.
Om end man gjør os det nok saa broget
og pudser Hundene paa os ud,
vi vil ei bukke os under Aaget,
vi vil ei hylde og krandse Fjoget,
som Torveraaberne gjør til Gud.

Men vi vil hylde de høie Sange
og klare Tanker af fulde Bryst,
hver Helt, som, kæmpende En mod Mange,
faldt eller seired i Slagets Dyst;
hver brav Bersærk, som har svunget Hammer
mod mæsket Slendrians Munkekrop,
hver Sandheds Martyr i Pinselskammer,
Enhver, som straaled med Aandens Flammer,
lig enlig Baun paa en Klippetop.

Og vi vil lære at glemme Vreden
og Alt, hvad bittert der er og haardt;
hvad var vi Alle, hvis Kjærligheden
fra Hjemmets Arnested flygted bort?
Nei - blot lidt Latter ad Ungersvendene
med Harehjerter og Fiskeblod,
lidt Himmelspræt kun med Alvorsmændene,
der, egen Vigtighed dybt erkj endende,
med Hovedrysten gaae Fod for Fod!

Og splittes atter vor lille Klynge
for Skjæhnens Vindstød til hver en Kant,
skal Hver for sig i sin Stue synge
om gode Timer, der hurtigt svandt:
om Ungdomsmodet med Trods paa Læben
og dog med Mildhed i Hjertets Grund,
med lystig Latter ad vammel Flæben,
med Ild i Blodet, med Opadstræben
mod Solens Lys over Jordens Rund.
</body>
</poem>

<poem id="schandorph2018080557">
<head>
    <title>Sommerliv</title>
    <firstline>Kom, lad os flyve og reise</firstline>
    <source pages="175-183"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Kom, lad os flyve og reise
bort fra den sværtede By,
ud hvor Bøgene kneise
mod Sommerens hvide Sky!

Bort fra fortraadte Baner,
fra Vrøvlet om Mit og Dit!
Ud hvor de vilde Svaner
tumles i Luften frit!

Ud hvor paa Skovbunden spiller
Lyset i sittrende Blink!
Ud hvor Fursøen triller
Bølgen mod skovklædt Brink!

Seer du! alt Søen den blanke
breder sig ud saa vidt!
Bølger med flagrende Manke
ride et Vædderidt.

Hil dig, høitidelig-stille
drømmende Frederiksdal!
Kamret i Kroen er lille,
men Skoven vi bruge til Sal.

---

<nonum><center>2.</center></nonum>

Morgenen langsomt letter
Taagen fra Mosen ved Aa,
gnistrende Lyspailletter
vugges paa Fursøens Blaa.

Fjernt derude vi skue
Fiskerbaaden saa klart;
Seilene krummes i Bue
under den skjærende Fart.

Hele Livet omkring mig
er vaagnet af korte Slum,
fra Høgen, der boltrer med Sving sig
i Luftens prægtige Bum,

til Koen, der beder med Brølen,
trods nogen Chordegn, sin Bøn,
til Soen i Møddingepølen,
der grynter ad Blegmandens Søn;

fra tynde Guldsmed, som fletter
sin Ringdands om svaiende Rør,
til Kromandens tykke Fætter,
der gaber i Staldens Dør.

Der kommer tre Mænd med hvide
Frakker og Hatte af Straa;
nedad Brinken de skride
med lange Vandstøvler paa.

De To begynde at øse
Vand af den stribede Baad,
den Tredie vil just den løse
og rasler med Kjæden vaad.

Da raaber han med den tændte
Pibe og Hatten paa Sned
til os som til gode Bekjendte:
,,Vil Herren og Fruen med?''

Og snart i den lette Skude
vi gynge med munter Aand;
Madkurven agterude
gaaer flittigt fra Haand til Haand.

Med nogen Besvær man klinker,
rækkende ud fra sin Plads;
den gule Sauterne blinker
i tvende fodløse Glas.

,,Guds Død! - ei Seilet De husker!
den Sø har saa lumske Kast.''
I Skjødet det river og rusker,
den knager, den slanke Mast.

Vær ikke bange, min Kjære,
Baaden retted sig snart,
og atter vi skummende skjære
afsted i strygende Fart.

,,Aa det er Næsset - nei hvilke
prægtige Bøge der staae!''
- ,,Ti stille - nu skal vi pilke
Aborrer store og smaa.''

---

<nonum><center>3.</center></nonum>

Hist, hvor Terrassernes Trapper
sig brede i Solens Skin,
kvor Bagsværsøen den klapper
Kystens buede Kind,

hvor fordum de skyggende Gange
skjænked de Skjalde Ly,
der kvad de liflige Sange
i Seklets tonende Gry;

hvor Toner smeltende bløde
af Adelaïdes Røst
listelig Brecher skøde
i Digternes ømme Bryst<note>Se fx. J.L. Heiberg: <xref poem="heibergjl2001042803"/>, Oehlenschläger: <xref poem="oehlen2002022501"/> og Jens Baggesen: <xref poem="baggesen2002022401"/>.</note>,

der nu vore Venner vi søge,
de hedste, vi have paa Jord.
Lunt bag de vældige Bøge
i Gartnerhuset de boer.

Skjøndt Sygdom hærger derinde
med hel ubarmhjertig Haand,
vor kjære, syge Veninde
dog sprudler af Liv og Aand.

Naar Smerten Legemet tvinger
til Leiet med bydende Magt,
leende Psychen sig svinger
om blandt Livsblomsters Pragt.

Af Myggesummen omsværmet
den brændende Sommerdag,
vi samles ved Kilden, skjærmet
af Buskens lukkende Tag.

I Rullevognen saa stille
Hun sidder med Kinden bleg,
men Øinene brune spille
i aandfuld og munter Leg.

Det er som fjerlette Pile
fra klingende Strenge foer,
naar fra hendes Læber ile
vittige, vingede Ord.

Her føle vi fri os og trygge,
kun Godt hinanden vi vil.
Gud signe Jer Tre, som bygge
det kjærligste Hjem, der er til.

---

<nonum><center>4.</center></nonum>

Helt ud over Fursøen spænder
Aftnen sit Karmoisin,
Tandet i Purpur brænder
og ligner glødende Tin.

Hver en Brise har lagt sig;
ikkun en sjælden Gang
naaer os en aandeagtig
bævende Moltoneklang.

Sjælen bestandig sig dukker
dybere, dybere ned;
som en Bølge sig lukker
over os Aftenens Fred.

Sagtelig hen vi flyde
i Drømme af mildeste Art.
Tys - Menneskestemmer lyde
ængstelig skarpt og klart.

Sammen Du farer ved Klangen,
brat af Drøinmene vakt,
Høit nu løfter sig Sangen
med betagende Magt:

Hin Mandolinserenade,
der klinger i Don Juan!
Det er som Træernes Blade
dirrede ved dens Klang.

Mens Elskovskvalen sig vaander
i Sangens smægtende Lyd,
klimpre de spottende Aander
paa Strængen med listig Fryd.

Nu tier Sangen. Jeg kjender
de Trende blandt Skaren der.
Det er vore nye Venner
fra Morgenens Sømandsfærd.

,,Kom med! I den lille Have,
der skraaner mod Søen ned,
en Fest bar vi tænkt at lave -
Vil Herren og Fruen med?''

Lys paa Bordet der sættes,
Flammen vifter med Røg,
med Fade og Flasker der rettes
an under Latter og Spøg.

Og snart under Skjær af Stjernen
vi nyde Glæden tilbunds
og drikke med Sang Sauternen,
derefter den svenske Puns.

Af mandige Stemmer skjæres
Luften saa lun og blød,
ud over Søen bæres
Klangen til salig Død.

De gamle Maëstri reise
lyslevende sig af Grav,
Mozart, Rossini og Weyse
løse hinanden af.

Timerne flygte paa Vinger,
snart slaaer Skilsmissens Stund,
til Afsked gevaltigt da klinger
Polskdandsen paa Grønalund.

---

<nonum><center>5.</center></nonum>

Hil Eder, deilige Dage!
Til Fursøens skovrige Rand
røger min Hu tilbage
som Fuglen til sydlig Strand.

Stormen nu øver sin Lunge,
Sneen pidsker saa strid;
men kan jeg i Vinter sjunge,
skyldes det Sommerens Tid.
</body>
</poem>

<poem id="schandorph2018080558">
<head>
    <title>Disjecta membra poetæ</title>
    <firstline>Ja, hvis Du var en Hest af Geni</firstline>
    <source pages="184"/>
    <quality>korrektur1,kilde,side</quality>
</head>
<body>
Ja, hvis Du var en Hest af Geni,
saa vilde Du slaae til Skaglerne,
at ud af den gamle, knagende Vogn
Boltene fløi og Naglerne.

Nu chikanerer Du Kudsken lidt,
som sidder paa Bukken og dvasker,
naar ved geniale Sidespræt
hans Slummer Du overrasker.

Du trækker ellers ærligt Dit Læs,
som Fragtmandens andre Krikker,
Du trænger jo haardt til den Skofte Brød,
som Staldkarlen til Dig stikker.

Om Aftenen først, naar Du kommer i Stald,
begynder Geniet at rase,
da føler Du Dig som Kvartblodshest,
da vil Du Spilbommen mase.

Da sparker Du ud af Hjertens Lyst
saavel efter Kirken som Staten,
og vilde saa gjerne bide og slaae
hele Filister-Etaten.

Ak det var just det Fjerdedelsblod,
der Dig Dine Kvaler beredte;
det er usaligt at eie kun
,,disjecta membra poetæ.''
</body>
</poem>

<section level="3">
<head>
    <title>Til Melodier af A. P. Berggreen</title>
</head>
<content>

<poem id="schandorph2018080559">
<head>
    <title><num>1.</num>Paa Komponistens 72-aarige Fødselsdag</title>
    <toctitle><num>1.</num>Paa Komponistens 72-aarige Fødselsdag</toctitle>
    <indextitle>Paa Komponistens 72-aarige Fødselsdag</indextitle>
    <linktitle>Paa Komponistens 72-aarige Fødselsdag</linktitle>
    <firstline>Ungdomsliv med Sol og Sommer</firstline>
    <source pages="186-187"/>
    <quality>korrektur1,kilde,side</quality>
</head>
<body>
    Ungdomsliv med Sol og Sommer,
    Blomsterfest i Skov paa Vang!
    Var det ei, som alle Blommer
    rørte Klokkerne med Klang.
Dybt Du den Klang i Dit Hjerte bevared,
derfra den opsteg, forædlet, forklaret:
    dirrede længe
    under de bævende Strænge;
    Sorgen græd, og Jublen bruste,
    sagte Længslen suste.

    Tier end i Dæmringstimen
    Livets ungdomsglade Røst,
    smukt til Vesperklokkens Kimen
    nynner Mindet i Dit Bryst,
nynner om Tiden, den sangrige, glade,
dandsende Glimt over Bøgenes Blade:
    Skikkelser stande
    frem af Forgangenlieds Vande;
    varmt det gamle Hjerte gløder,
    nye Toner føder.
</body>
</poem>

<poem id="schandorph2018080560">
<head>
    <title><num>2.</num>Til en Veninde</title>
    <toctitle><num>2.</num>Til en Veninde</toctitle>
    <indextitle>Til en Veninde</indextitle>
    <linktitle>Til en Veninde</linktitle>
    <firstline>Høit straaler Solen paa Himlens Blaa</firstline>
    <source pages="187-188"/>
    <quality>korrektur1,kilde,side</quality>
</head>
<body>
Høit straaler Solen paa Himlens Blaa
    i den festlige Stund,
smiler ned til de Vmper smaa
    i den Kosenlund.
Liden Fugl bag det spæde Blad
    stemmer op sin Sang;
lægger Dit Haab i sit Morgenkvad
    om en Sommer lang.

Sæt Dig med ham under Lindens Ly
    i den festlige Stund;
drøm om Kjærligheds Morgengry
    i den Rosenlund!
hver en Sky fik jo Purpurrand
    under Elskovs Sol,
Taarerne blinked som Duggens Vand
    paa den blaa Viol.
</body>
</poem>

</content>
</section>

<poem id="schandorph2018080561">
<head>
    <title>Bryllupsvise</title>
    <firstline>Blandt Plagerne, som selve Halte-Fanden</firstline>
    <source pages="189-190"/>
    <quality>korrektur1,kilde,side</quality>
</head>
<body>
Blandt Plagerne, som selve Halte-Fanden,
hin Ægteskabets onde Aand, opspandt,
den første var et Skab, saa kom den anden:
det var en Tøffel - Ægtemænd ei sandt?
Om Skabets Plads vil Striden aldrig ende,
og Tøflen mangen ,,Kone i sit Hus''
har over Mandens Hoved hængt behænde
som hint Damoklessværd i Syrakus.

Men Asmodæus er dog ei almægtig,
som alle Djævle er han noget dum,
der er især en lille Gud, som prægtig
begrændser Halte-Fandens Raaderum.
Den samme Gud befaler tidt den Skare
Eroter, der omflagre ham i Krands,
ind i et ham hengivent Hus at fare
med Sang, der tvinger alle Ting til Dands.

Det Skab, hvis Plads for Strid var Gjenstand atter,
sig flytter af sig selv og dandser med
og standser først, naar Parret under Latter
udraaber: Lad det vælge selv sit Sted!
Og Tøflen lystigt snurrende sig svinger,
til Traaden brister, som den svæve lod,
og Sangens Tryllemagt tilsidst den tvinger
at sætte sig paa Fruens lille Fod.

Saa dyrk den skjønne Gud, som lod Jer finde
hinanden i den feire Ungdomsstund;
reis ham et Alter, som I maa omvinde
med Krands af Blomster smaa fra Vang og Lund.
Den Duft kan Asmodæus ikke lide,
og frister han Jer til en enkelt Gang
om Skabets eller Tøflens Plads at stride,
saa kommer Amorinerne med Sang.
</body>
</poem>

</workbody>
</kalliopework>

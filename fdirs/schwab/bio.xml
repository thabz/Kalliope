<?xml version="1.0" encoding="UTF-8"?>
<bio>
<body>
Schwab, Gustav, tysk Digter, født i Stuttgart 19. Juni 1792, død samme Sted 4. November 1850. Han studerede Teologi, Filosofi og Filologi i Tübingen 1809—14, foretog 1815 en Rejse til Nordtyskland, paa hvilken han besøgte <a poet="chamisso">Chamisso</a>, <a poet="fouque">Fouqué</a> og <a poet="goethe">Goethe</a>, blev derpaa Professor i de gamle Sprog ved Gymnasiet i Stuttgart og redigerede i en Aarrække »Morgenblatt« sammen med Chamisso; endvidere »Musenalmanach«, hvor han støttede den unge Digtning. Allerede 1813 havde han sammen med <a poet="uhland">Uhland</a> og <a poet="kerner">Kerner</a> udgivet »Deutscher Dichterwald«. 1837 blev Schwab Præst i Gomaringen, 1841 ved St Leonhardkirken i Stuttgart, udnævntes 1845 til Oberkonsistorialrat, <i>Dr. theol.</i> 1847. Han er efter <a poet="uhland">Uhland</a> den betydeligste Digter af den schwabiske Skole, og hans Romaner og Sange har vundet stor Popularitet (f. Eks. »Das Gewitter«, »Bemooster Bursche zieh' ich aus«, med Musik af Methfessel). Han har udgivet »Das neue deutsche allgemeine Kommers- und Liederbuch«, »Deutsche Volksbücher«, »Die schönsten Sagen des klassischen Altertums«, vandt ogsaa Navn som Literaturkritiker og Oversætter, bl. a. af <a poet="lamartine">Lamartine</a>'s Værker. Blandt hans Arbejder kan fremdeles nævnes »Romanzen aus dem Jugendleben des Herzogs Christoph von Württemberg«, »Gedichte« (2 Bd 1828—29, udg. med Indledning af Klee, 1882, hos Reclam 1641), »Wanderungen durch Schwaben«, »Schillers Leben«, »Erinnerungen an Gustav Schwab, herausg. v. Hartmann«, »Kleine prosaische Schriften«, udg. af K. Klüpfel (1882). 


<b>Litteratur:</b>

<w>Litt</w>.: <w>Klüpfel</w>, »Gustav Schwab in Leben und Wirken« [1858]; <w>Samme</w>, »Gustav Schwab als Dichter und Schriftsteller« [1881]; <w>Christopher Th. Schwab</w>, »Gustav Schwab's Leben [1883].

<right><small>C. Behrens in <i>Salmonsens konversationsleksikon</i>, 2. udg., 1915-1930, Bd. XXI, p. 84.</small></right>
</body>
</bio>


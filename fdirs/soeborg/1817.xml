<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1817" author="soeborg" status="incomplete" type="poetry">
<workhead>
   <title>Skuespil og Blandede Digte</title>
   <year>1817</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="soeborg1817a0">
<head>
   <title>Om hundred' Aar er alting glemt</title>
   <toctitle>Om hundred' Aar er alting glemt</toctitle>
   <indextitle>Om hundred' Aar er alting glemt</indextitle>
   <firstline>Om hundred' Aar er alting glemt</firstline>
   <quality>korrektur1</quality>
</head>
<body>
Om hundred' Aar er alting glemt,
Venner! hvad end vi her maae lide;
Thi lad os være glade stemt
Sætte mørke Griller tilside.
Den Ruus som vi iaften faaer,
Er sovet ud - om hundred' Aar.

Vil Lykkens Hest ei gaae i Trav,
Broder! giv den af Glædens Sporer;
Generes stundom Du ved Krav
Af Vexler, Renter, Kreditorer!
Frygt ei! Thi hvordan end det gaaer,
Du kræves ei - om hundred' Aar.

Og hvis din Pige, - nu og da
Elsker Dig kun lidt meer end - Fanden;
Da er der fleer hvor hun kom fra;
See Dig om - Du finder en anden.
Pluk Amors Roser hvor de staaer,
Du seer dem ei - om hundred' Aar.

Synes din Vandel ei tilpas,
Lyster en Mundkaad om Dig skumle:
Gjør Ret og Pligt og tøm dit Glas,
Lad saa Creti og Pleti mumle.
Klafferlysten dem vel forgaaer,
Om ikke før - om hundred' Aar.

Men dersom Du er Egtemand
Til en Hustrue, der er Zantippe;
Der sætter paa dit Glas en Rand,
Hvortil, hvorvidt at Du maae nippe:
Viid: Din Egtestand Ende faaer,
Om ikke før - om hundred' Aar.

Derfor Elskov, Venskab og - Viin;
(Men notabene af den ægte);
Nydt med Glæde er Medicin!
Druens Virkning man ei kan nægte.
Thi lad os være glade stemt,
Om hundred' Aar er alting glemt!
</body>
</poem>
</workbody>
</kalliopework>

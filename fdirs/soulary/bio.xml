<?xml version="1.0" encoding="UTF-8"?>
<bio>
<body>
Soulary [sula'ri], Joséphin, fransk Digter, født 23. Februar 1815, død i Lyon 28. Marts 1891. Kontorchef i Lyon (ved Præfekturet) 1845-67, siden Bibliotekar samme Sted. Sainte-Beuve og andre Kritikere fremhævede stærkt hans digteriske Virksomhed, der var begyndt meget beskedent og halvt skjult; det var hans <i>Sonnets humoristiques</i> (1858), der først skaffede ham Navn, og i det hele var den elegant drejede Sonet Soulary's Force som Digter. Af hans senere Samlinger er at nævne: <i>Ephémères</i> (2. Rk., 1857; 1. Rk. var udk. 1846); <i>Figulines</i> (1862); <i>Sonnets, poèmes et poésies</i> (1864); <i>Les diables bleus</i> (1870); <i>Pendant l'invasion</i> (1871) og <i>Promenade autour d'un tiroir</i>. En samlet Udgave af hans Digte er udkommet under Titelen <a work="soulary/1876-83"><i>Œuvres poétiques</i></a> (3 Bd, Paris 1876-83).

<right><small>E. G. in <i>Salmonsens konversationsleksikon</i>, 2. udg., 1915-1930, Bd. XXI, p. 972.</small></right>
</body>
</bio>


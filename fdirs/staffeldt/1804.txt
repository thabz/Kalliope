
H1:Første Afdeeling

I:staffeldt1804a1
T:Indvielsen
F:Jeg sad paa Pynten ved Sundets Bred

Jeg sad paa Pynten ved Sundets Bred, 
   Himlene smiilte 
Og saae med Længsel i Dybet ned, 
   Bølgerne hviilte, 
Da hælded Solen til Havets Bryst 
Og rundtom rødnede Luft og Kyst. 

Og brat fra Skyerne Strængeleg 
   Anelsen vakte, 
I Aftenrøde Musen nedsteg, 
   Harpen mig rakte 
Og rask et brændende Kys mig gav, 
Nedsynkende i det luende Hav. 

Da rundt en anden Natur der blev:
   Vindene talte; 
Fra Skyer, som blege for Maanen hendrev, 
   Aanderne kaldte; 
Et Hjerte slog varmt og kjærligt i Alt, 
I Alt mig vinked' min egen Gestalt. 

Dog blev fra nu for Tanke og Trang 
   Jorden et Fængsel; 
Vel lindrer ved Anelse, Drøm og Sang 
   Hjertet sin Længsel, 
Dog brænder mig Kysset, jeg kjender ei Fred 
Førend jeg drager Himlene ned. 

I:staffeldt1999030407
T:Naturdatteren
F:Jeg sad under duftende Gyldetræ'r

Jeg sad under duftende Gyldetræ'r
  Da Solen gik ned,
Og vilde tælle hvert Stjerneskjær,
  Som tændtes derved.

Jeg noget attraa'de og vidste ei hvad,
  Med længselsfuldt Mod,
Vel syntes det hviske fra hvert Blad,
  Men jeg intet forstod.

Og som jeg længtes, en Yngling jeg saae
  Over Engen gaae,
Han havde til Øine to Stjerner smaa
  Udi Himmelblaa.

Hans gyldne Lokker saa flagrende hang
  Om hans Rosenkind,
Han nynned en hjertelig Elskovssang,
  Som smelted mit Sind.

Saa nærmed han sig og bad mig saa sødt
  Om et eneste Kys,
Da blev mit Ansigt saa hedt og saa rødt,
  Min Gjord gik løs.

Saa drog han mig nær med en Heftighed
  Saa varm, saa varm,
Jeg havde jo intet at skjule mig ved
  Undtagen hans Barm.

»Paa Kjæmpegraven ved Skoven hist
  Der en Lilie staaer,
Og plukke vi den, da fange vi Rist,
  Hvordan det saa gaaer.«

Han drog mig hen til den Kjæmpegrav,
  Jeg sagde ei nei,
Han bad om saa meget, saa meget jeg gav,
  Hvi skulde jeg ei?

Han bad om saa meget, saa meget jeg gav,
  Thi jeg var saa blød,
Jeg havde jo ingen Fortred deraf,
  Du Yngling sød!

Da stod jeg siden ved Pigernes Brønd
  En Aften seen,
Og fik at vide, at det var en Synd,
  Hvorfor er det een?

# T:Troubadouren
# T:Emmelina
# T:Jagten
# T:Jertegnet
# T:Et Aar i Padua
# T:Agnar og Aslaug
# T:Den grædske Blomsterpige
# T:Havmanden og Fiskerinden
# T:Harpespilleren i Kong Erik Ejegods Lejr
# T:Tilbagekomst
# T:Barden
# T:Ephemeret
# T:Ved Emmas Dødsseng
# T:Harpen
# T:Den hellige Therese
# T:Havfruen og Kongen
# T:Naturdatteren
# T:Kong Frode og Gubben
# T:Jægeren
# T:Fugleapotheose
# T:Trende Nætter
# T:Forfædrene
# T:Snedkeren og hans Drenge i Pestens Tid
# T:Den ottende Søn
# T:Ruinens Indvaaner
# T:Juuledød
# T:Kongen af Tyrus og Tiggersken
# T:Elverpigerne og Børnene
# T:Melancholie
# T:Edderduunsankerne

I:staffeldt1804a0
T:Den Vanvittige
F:Og i min Hierne 

Og i min Hierne 
Et Möllehiul gaaer, 
De surrende Qværne 
Male Sol og Stierne, 
Det Nære og Fierne 
Til Splinter og Skaar. 
Hvor Elvene bruse 
Af bristende Sluse 
Mens Steenene knuse! - 
Mit Hoved svulmer op 
Til Biergenes Top, 
Og derinde, derinde 
Tiden er omme, 
Og Tingene svinde 
I det bundlöse Tomme. 

O Hoved! mit Hoved! 
Med Svimmel troelovet! 
Naar er det ude? 
Naar faaer du Roe? 
Paa en Græstörvpude 
I Dödningens Boe! - - 

Hvad er et som saare 
I mit Indre græder? 
Med Suk og Taare, 
I Sörgeklæder, 
Der sidder min Moder. 
Hvad isnende Haand 
I mit Indvold roder? 
O skaan mig! skaan! 
Tyst! der er min Broder, 
Han söger sin Moder. 
Hvo mig beskiermer! 
Haanden sig nærmer 
Og trykker, hu! 
Mit Hierte itu! 

O Hierte! mit Hierte! 
Troelovet med Smerte! 
Naar endes min Qvide, 
Naar faaer jeg Roe? 
Kun naar i min Side 
Gravormene boe! - - 

Op, Sphærer, begynder 
Kun Svimmeldandsen! 
Jeg skynder mig, skynder 
Med Valmuekrandsen, 
Saa! Dandser i Ring 
Omkring - kring - kring. 
Meer Strengeleeg, 
Du sövnige Gamle 
Med det iisgraae Skiæg! 
Dine Fingre kun 
I Strengene famle. 
Lad Tiden ei dryppe! 
Æoner du hyppe 
I eet Secund! 
Naar alt gaar itu; 
Og <I>för</I> med <I>nu</I>, 
Og <I>fjern </I>med <I>nær</I> 
Foreenet er, 
Naar styrtende Himmel 
Og lössluppen Jord 
Sig blande i Svimmel, 
Og det lille Noer 
<I>Bedövelse, </I>mat 
Indslumrer derinde 
I Alhvirvelvuggen, 
Mens den blinde 
Oldemoder Nat 
Sidder derved 
Og fortæller Eventyr 
For den gamle Evighed - - 

O Hoved! mit Hoved! 
Med Svimmel troelovet! 
Naar er det ude? 
Naar faaer du Roe? 
Paa en Græstörvpude 
I Dödningens Boe! 

# T:Rigsdagen i Helvede
# T:Kampen mellem Bjergtrolden og Havmanden
# T:Den nye Øe
# T:Ynglingen fra Megæra

H1:Anden Afdeeling

I:staffeldtandrea0
T:Kunstnerlængsel
F:Hvad er det, som fra Jorden her

Hvad er det, som fra Jorden her,
Saa mægtigt drager mit Begær
  Og dybt mit Hjerte saarer?
Den stille Fortid vender sig
I Flugten om og ser paa mig
  Igennem Smil og Taarer.

O Vemod, som jeg smelter i!
O mystisk-dybe Sværmeri!
  O Graad, som stille flyder!
Ustandselige, sig, er du
Ej Duggen, Tidens Aften nu
  Paa Skyggerne udgyder?

Ak! vist en Tid der var engang,
Da Uskyld, Ungdom, Fryd og Sang,
  I Jordens Dale bøde:
Da var der idel Vaar og Dag,
Henrykkelse og Favnetag
  Og Livets Morgenrøde.

Paa Sagatavlens sjelne Skaar
End mangt et reddet Træk der staar,
  Som om det Svundne taler;
Og i hvert dyrket Gudfantom
I Kunstens indre Helligdom
  Den gamle Tid sig maler.

I underjordisk Grottesal,
Hvor ved melodisk Draabefald
  De gamle Aander klage,
Den sjunkne Forjords Ligsang end
Jeg hører, ak! og smelter hen
  I Savn af fordums Dage.

Jeg ingen Fred og Lise har,
Thi Alting sukker: ak! det var
  Og er ej mer at finde!
Selv Himmelen, med lysblaa Grund
Og Stjerneguld, mig synes kun
  En grænseløs Kærminde.

# T:Prometheus eller Menneskets Skabelse
# T:Genien
# T:Paa Toppen af Mont-Cenis

I:staffeldt1804a3
T:I Høsten
F:Vinden hvirvler Lundens faldne Blade

Vinden hvirvler Lundens faldne Blade 
Hvinende, hen over Markens Straae, 
Fuglen giæster Fyldens aabne Lade 
Og en Halvnat dølger Himlens Blaae; 
O Natur! din fulde Frugt du gav, 
Og nu ringe Storme dig til Grav. 

Saa forgaaer hvad alles Hierte priser, 
Saa staaer Savnet bag hver Fryd igien, 
Ak! selv Phantasiens Paradiser, 
Aandens indre Eie, viftes hen: 
Mindste Halvglands, denne Høstnat lig, 
Mat om Livets Vesten samler sig. 

Hør mig, Skiebne! Lad mit Tab ei være 
Lidet, naar jeg engang forgaaer, 
Lad mig Løv paa tusind Greene nære 
Og afkaste en beundret Vaar: 
Ved min Fod da Vandrern skue skal 
Sorrigfuld, mit rige Forlivs Fald. 

# T:Lillas Minde
# T:Ganimed
# T:Heltedyrkelse

I:staffeldt1999080701
T:Under Lillas Vinduer
F:Hellige Jordens Havblik!

   Hellige Jordens Havblik!
Hvor stille rundt!
Guitarrens sidste
Smeltende Lyd døde
Hist ved Ridderstøtten
Paa den maanelyse Plads,
Medens den Skjønnes Vindve
Knirkende lukkede sig.
O hellige Taushed!
Kun afbrudt, naar Gryllen,
Siddende paa Nattens Haand,
Varsler om den dybere Søvn,
Eller naar Svalen,
Høit i sin Rede
Ved det corinthiske Capital,
Qvidrer i kjælen Drøm.

   Gjennem eensomme Gader,
Bredt oplyste af Maanen,
Gaaer jeg og skuer
Min Skygge langt forud.
Hvor underligt blande sig Dag og Nat
Til phantastisk Uvished!
Halvt svinder det Nærværende
Og ætherisk synes mig Alt.
Hine Helgen' af Marmor
Over Fruekirkens Portal
Synes dem selv og at straale
I paradisisk Glands.
O Nattens kydske Lys,
I dit Englesmiil
Spire Phantasiens Blomster
Til et Eden!

   Men her - ja! her,
Her er Paladset.
Grusomme Portal!
Veed du, hvilken Skat du bevogter?
Kast din Skygge over mig!
Deroppe i Mezzaninen,
Hvor Lyser neppe stænker hen,
Brudt mellem Pillerne,
Der er, søde Erindring!
Et Gemak, nei! et Tempel,
Skjønhedens og Yndens,
Salige Elskov, dit Tempel!
Der aander Dione Kjøling
Paa Adonis' dryppende Pande,
Mens Leda søger en Læbe
Og præger de glødende Kys
I den forelskede Luft.
I dette Tempel staaer et Leie,
Hellige Amor, dit Alter!
O himmelske Syn!
Phantasi trækker Forhænget
Sagte til Siden,
Og Amoriner gynge
Paa de bølgende Hynder.
Der ligger du, yndige Lilla!
Lig Harpen med slappede Strænge:
Livets Melodier tie,
Kun Viften fra Phantasiens Vinger
Svæver hen mellem Strængene,
Til Gjenlyd af Dagens Vilklang.

   Søde! Guddommelige!
O kunde jeg inddrage
Dit luende Aandedrag
Og i uopløselig Favn
Vikle mig sammen med dig!
Glødende, som Solen
Ved Havets Barm,
Skulde jeg ligge ved dit Bryst
Og aldrig gaae ned!

   Lykkelige Maanestraale,
Som snoer dig om hendes Arm!
Var jeg Luften,
Der sniger sig gjennem Sprækkerne
Og modtager hendes Udaanden!
Gjennem denne Marmormasse,
Som gjennem opdynget Snee,
Gad jeg skride!
Snerpes sammen, I Piller!
Ind i eders Sokkel,
Og sætter Tempel,
Alter og Gudinde
Ned for min Fod,
At jeg som Offer
Maa kaste mig derpaa,
Og mine kjælne Dødssukke
Vorde den sødeste Hymne!
Skal jeg fylde Haanden
Med Ildebrand
Og slænge den ind,
Og gjennem Farer og Undergang
Frelse den Blundende?
O skaan mig, vilde Raseri!
Fred! Fred! I Furier!
Kommer du fra Tartarus,
Tøileløse Elskov?

   O! velkommen, Himmelrødme!
Velkommen, Horasang
Fra Nonnernes hellige Læber!
Yndige Undseelse,
Usmittede Savn,
Ledsager mig tilbage!

I:staffeldt2001052750
T:Til Naturkraften 
F:O du, som i Skabningens rystede Rum
N:Bidrag fra Brian Bentzen

O du, som i Skabningens rystede Rum
Forvandlingens knusende Hjul dreier om,
    Saa Sekler, lig Draaber, henstænke;
O Magt, som nu krandset med Tingenes Vaar,
I Undergangsstøv nu forfærdelig staaer,
    Skjøndt holdende Lovenes Lænke,
        O Verdenskraft! uendelig!
        Kan Støvets Tanke fatte dig?

Forgjæves i Menneskets Barm en Titan,
Som Frihed sig kalder, din Arv griber an
    Og vover dit Scepter at krænke:
Du skaber hver Tanke i Granskerens Sjæl,
Heroernes Vilje er ikkun din Træl,
    Fornuft kun en ædlere Lænke:
        Af Tankens og af Viljens Hjem
        Du Tidens Aarbog ruller frem.

Af Støv og af Tanker, af Stof og af Aand,
O evige Vælde! din skabende Haand
    Naturen og Skjæbnen frembringer,
Og stadig, blandt uhyre Blokke og Vrag,
Vulkanisk Frembringning og Undergangsbrag,
    I selvsamme Kreds du dig svinger,
        Og medens Alt rundtom forgaaer,
        Du ikkun uforkrænket staaer.

O siig mig, du Store, o siig, hvilken Naal
I Tidernes Oprør maa pege dit Maal
    Og uden Misviisning dig lede?
Siig, vælter du Alt i en Malstrøm omkring,
Hvad eller fremskynder fra Ring og til Ring
    Langs endløse Udviklingskjede?
        Staaer Tanken ogsaa ved dit Ror
        Og styrer til uaftrykt Spor?

I Stoffet du stedse den Samme dig teer,
Siig! haster du ikke til <I>bedre</I> og <I>meer</I>
    Paa Aandernes høiere Baner?
Opadler du ikke, i ædlere Kald,
Fornedrede Aander til hiint Ideal,
    Den Vises Henrykkelse aner,
        Og i forvoven Flammearm
        Opløfter til en Skabers Barm?

I Tidernes Aarbog den Granskende troer
I hemmeligt Mørke at skimte dit Spor,
    Og Skjær paa dine Bane antænder:
Som Jordklodens Søster i Ætherens Hav
Formørkelsens Skygge ei brat kaster af
    Og smilende Aasyn fuldender,
        Saa seer han Guders faldne Slægt
        Afryste Støvets Slør og Vægt.

Ved Viisdommens Fødder saa henrykt han spaaer:
Fuldkommenheds Alter paa Jordkloden staaer,
    Og Slægter til Offer sig trænger,
Hver stiller i Tingenes Række et Haab,
En Misting nedslaaer og med Seirendes Raab
    Ved Alteret Krandsen henhænger,
        Indtil, med sin, Daimonen skal
        Fuldende alle Krandses Tal.

O tryllende Spaadom, du trofaste Fjæl!
Ved hvilken i Tingenes Skibbrud min Sjæl
    Paa Haabløsheds Afgrunde svæver!
Vær Menneskets Fodsteen til høiere Stand,
Naar Tvivlen formasteligt griber det an,
    Naar Vantro gigantisk sig hæver
        Og haanligt Armen strækker ud,
        At styrte Jordens Billedgud.

Det veies (saa lyde Bespottelsens Ord),
Lig Maanen, tiltrukken af Sol og af Jord,
    Paa Grændsen af modsatte Baner:
Fornuften og Selvheden strider om det,
En Blanding af ædel og trællende Æt,
    Det praler med himmelske Aner,
        Men ak! ei Dyr, ei Daimon, maa
        Jordklodens Søn i Rækken staae.

Forvoven, i Støvets udstrammede Baand,
Mod Himlen han stiger, en modnende Aand,
    Og Sæde blandt Guderne tager:
Men Tyngden ham hvirvler til Jordkloden ned,
Og Selvhed paa Rovdyrets blodige Fjed
    I skjændige Lænker ham drager:
        Urania, han fra din Barm
        Dybt styrter ned i Circes Arm.

O gothiske Stamme, som drømmer dig stor,
Spørg Fortids Orakel, paa Viisdommens Spor
    Indført i dens hellige Mørke!
Hvo ligner blandt eder Thebanernes Priis?
Hvo er eders Phocion, nøisom og viis,
    En Gud ved opoffrende Styrke?
        I Vid I hine overgaae,
        I Kraft og Vilje bag dem staae.

Omsonst du dig væbner med visere Lov
Mod Flokke af laster, som lure paa Rov,
    Lig Tigere, Frygten kun holder:
Paa Torvet du drager i Feide mod dem,
Ved vidnefrit Ildsted, i Tankernes Hjem
    Forvovenheds Skjød dem udfolder:
        Det Onde heelt undfanget er,
        Dog kun halv født til Dagens Skjær.

Spørg hiin, som nedsteg til eurotiske Bred,
Fra Smintheus-Apollon med Love steg ned
    Og Mennesket vældigt omstøbte:
Han styrede Sparta ved Vugge og Bord,
Slog Fjenden i Børnenes legende Chor
    Og Hymens Mysterier røbte;
        Ja, selv i Spirers Helligdom
        Han skjulte Isis forekom.

Hun sukked, da evige Former han brød,
Da Sønnen i Væseners Række laae død,
    Spartaneren Aabningen fyldte.
Men bort i det Hele det Enkelte svandt,
Hver Tanke og Attraa til Forum henrandt,
    Og Selvhed Lovstifteren hyldte:
        I hver Spartaner, Solen lig
        I Duggen, Sparta speilte sig.

En Form du da vælge, af Ynde og Ret
I Himmelen dannet, som Menneskers Æt
    Til meer end Spartaner forhøier:
Hvor ere Heloter til trællende Id,
Som Aanden fornedrer til Dyrhedens Id
    Og Issen mod Jordklumpen bøier?
        Hvor er den Haand, det Øie hvor,
        Som viser Millioner Spor?

Kan du Embryonet bemægtige dig?
Ved Vugge og Leg, hvor det udvikler sig,
    Henstille en englelig Vægter?
O gothiske Hyrde, din talløse Hjord
At drive paa Viisdommens almene Spor
    Et Folk af Sokrater kun mægter:
        Hvorfra den høie Ynkaæt,
        Som sammenvier Lyst og Ret?

Saa kald da de Kunsters cirkasiske Slæng,
At oprede Yppigheds Edderduunsseng
    Og Jordklodens Sultan at lyde!
Molukkernes Grøde du gridsk svælge ned,
Mens persiske Naale beblomstre dit Fjed
    Og indiske Perler dig pryde!
        Sug Negrens Sved af Japans Skaal
        Og sødt forbrænd paa Vellysts Baal!

Mens Axet saa yppigt i Furen maa groe,
Omskaberens Ambolt og Teen ei har Ro,
    Lad Misvæxt i Sædernes Rige
Med kunstlende Ynde sin Klintekrands snoe
Og Ungdommens Mentor saa sikker sig troe
    Bag Lovenes kneisende Dige;
        Lad Tigren Selvhed tam og from
        Sig tee i Charis' Helligdom!

Vent rolig, til Blussel undflyer af hver Barm
Og Themis, forhaanet, afvæbnede Arm
    Mod Forsæt-Titaner udstrækker!
Snart Rædsel af Slummer dig opjage skal,
Naar Samfundets Ordner i bragende Fald,
    Et Chaos, dit Tempel bedækker
        Og Ryggesløshed i sin Ruus
        Hovvæbnet tramper Templers Gruus.-

O siig mig, du Store, o siig, hvilket Maal
I Tidernes Oprør din trofaste Naal
    Misvisende aldrig tør svige?
Hvor er da det Havblik, de Fredensø'r, du
Tro styrer til, Store, med seirende Hu,
    Og o! det forjættede Rige,
        Hvor Uskyld sikker synker hen
        I Favnen af Forskjønnelsen?

Skal hisset en Orpheus ved himmelsk Accord,
Sin Lyra til Hyrdestav, Drifternes Hjord
    Til Skyggen af Palmetræ'r drive?
Skal der, med Foreningens evige Krands,
Fornuften med Selvhed og Pligten med Sands
    Den signede Pagt underskrive,
        Og jordisk Amathusia
        Afsløres til Urania?

Alstyrende Vælde! et Sekel, som sveg
Saa grusomt de Bedres Forventning, nedsteg,
    Og Frygten i Jamren end saarer!
Talfrie, som de Straaler, din Sol sender ned,
Er Lidendes Blikke fra Jordklodens Bred,
    Talfrie, som din Dug, deres Taarer,
        Og Bønnen, svøbt i Sorgens Flor,
        Henskygger over halve Jord.

O skal da Fornuften i kommende Tid,
Grumtseirende, ende den blodige Strid
    Og Jordkloden Alteret være,
Hvor Selvhed som Offerdyr nedstyrte skal,
Forkort da, Almægtige! Dagenes Tal,
    Til Drift gjør den hellige Lære!
        Og hvad Fornuft i Sekler, du
        Fuldbringe i et Almagtsnu!

Giv dybt i dit Værksted Atomerne Sving,
Hæng Ring i din Kjæde saaledes i Ring,
    At Drifternes Oprør maa hvile,
Og Jordkloden Frihedens medfødte Bud
I Handlingen synes at see foldet ud,
    Skjøndt Drifter den kun forudile,
        Og blot dens Billedstøtte saa,
        Ved dem opreist, blandt os tør staae.

Giv Retsind, paa Prøvelsens Udkant saa fast,
Giv Maadeholds Tømme, der styrer hver Hast,
    Som vovsomt mod Grændsen heniler;
Os Nøisomhed und, som Helvetiens Fjeld
Til Guders Olympos, til Nektar dets Væld
    Forvandler og, Hebe lig, smiler;
        Send Charis-Blufærd, som sin Gjord
        I selve Eenlighed omsnoer.

Til Kunst os den samlende Videnskab giv,
Til Tryghedens Blødhed det mægtige Liv,
    Som Møie omskaber til Glæder;
Forjag af vort Indre den Vanfred, som der
Opgjærer af Tvivl og afmægtigt Begjær,
    Og lad til fuldendede Sæder
        Sokratisk Ynde smeltes i
        Heroens ædle Barbari.

O frels os fra Hædren, naar seirende Dyd
Sin Offerkrands fletter om bævende Fryd
    Og Jordklodens Yndling hensegner!
Hiin Palmegreen visner i Lidelsens Haand
Og, afbrudt i Himlen, kun høiere Aand,
    Ei lavere Halvbroder egner,
        Her groer den kun ved Taarers Væld,
        Men bød du ei os elske Held?

Lad til ubegreben Lyksalighed hist
Daimonen, sin Tankedyd stolt sig bevidst,
    Ved jordiske Savn sig berige:
Gjør Glæden til Pligt, eller Pligten til Fryd,
Og send os i Sandsers elskværdige Pryd
    Fornuftdydens jordiske Lige,
        Og Alt til Eet hensmeltes i
        Et Havblik af skjøn Sympathi.

Da skulle, skjøndt ikke med Hæder, dog Pryd,
Hver Aandedrag Fred og hvert Pulsslag en Fryd,
    Vi Viisdommens Spaadom fuldbringe;
Da skulle, anførte ved en ny Melodi,
De Dage og Aar og Aarhundreder i
    Henrykkelsens Runddands sig svinge,
        Og du Pæaner uden Tal
        I Hjertets Slag fornemme skal.

# T:Ved en døende Sommerfugl
 
I:staffeldt1999080301
T:Aftenhøitid
F:Solen dalen, Natten aander Taage

Solen dalen, Natten aander Taage
  Ud fra Østen over Vang og Vig;
Alting hviler, selv fredløse Maage
  Dybt i Strandens Rifter skjuler sig.

Neppe Luftens matte Pulsslag bæver
  I din lette Krone, stille Bøg!
Rank, som Pillen, Engens Damp sig hæver,
  Og den er Naturens Offerrøg.

O hvor festlig, o hvor hellig-stille
  Hviler Alt paa Jord, i Luft og Hav!
Selv Gestalterne sig ikke skille,
  Blandede i Natten, Altings Grav.

Phantasien sagte i Haabets Riger,
  Dødens Afgrund lukker op, og brat
Ufødt Fremtid ned fra Himlen stiger,
  Jordet Fortid op af Glemsels Nat.

Hist hvor Aspers Bladekuppel bæver
  Over svundne Seklers Heltebeen,
Oldtids helligholdte Maner svæver
  Rundt om mosbegroet Bautasteen.

Ærefrygt og hellig Gru hidvifter
  Fra den gamle, grønne Kjæmpegrav,
Harpesælle Oldtids Storbedrifter
  Gaaer i Mindet over Jord og Hav;

Medens Himlen med hver venlig Stjerne
  Nærmere mod Jorden synker ned,
Og Forventningernes stille Fjerne
  Træder i det Virkeliges Sted.

O hvor bliver let, hvad mig nedtyngte!
  O hvor lidet, hvad opløfted mig!
Hvad mig knused, hvad jeg tæt omslyngte,
  Er bortviftet som en Drømmesvig.

Hisset, hvor, med hver en ustilt Længsel
  Her, en evig Glæde bliver til,
Hist mig løfter af mit trange Fængsel
  Phantasi ved helligt Tryllespil.

Gjennem Stjerners gyldne Sæd jeg skrider,
  Som imellem Agrens Vipper her,
Medens Tid og Rum sig rundt udvider,
  Uden Bund og Bred, for mit Begjær.

Glæden, jeg i Tidens Hvirvler tabte
  Og som ved mit Savn blev dobbelt skjøn,
Alt, hvad Kunstner'n i Begeistring skabte
  Og som tændte Viisdoms kolde Søn;

Hine sødt-indbildte Idealer,
  Som, i Samfund med Melancholi,
Phantasi i Fremtids Skumring maler
  Og Forkrænkelighed luttres i:

Alt jeg finder, Alt, med fuldendt Nøie,
  Hist i Æthrens Fredensocean,
Og jeg undres ei, thi Himlens Høie
  Ere jo mit sande Fødeland.

Svarer mig, Forklarte! Møder eder
  Ikke hisset min Gestalt, lig dem
Natten her fra Dødens Grotter leder
  Tidt igjen til deres elskte Hjem?

# T:Digterne

I:staffeldt1999080601
T:Blomsten
F:Naar jeg i det dybe Fjerne

Naar jeg i det dybe Fjerne
  Blidtveemodigt stirrer hen,
Naar om Aftnen hver Stjerne
  Vinker mig til Himmelen,
Hjerte! siig, hvi maa du banke
Saa uroligt mod din Skranke
  Og med Smerte føle den?

Noget vist paa denne Klode,
  Noget være maa etsteds,
Som gjør Sorgen blidt tilmode
  Og Unøisomhed tilfreds.
Sagn og Spaadom det forkynde,
Alle Længsler det fremskynde
  Til de Dødeliges Kreds.

Tidt mig synes, at det maatte
  Endelig dog være der,
Her i Bjergets stille Grotte,
  Hist i Morgenrødens Skjær:
Ak! men dybt og høit jeg finder
Intet, intet! Det forsvinder,
  Kun i Hjertet er det nær!

Aldrig skal jeg kunne sige
  Hvad det kjælne Hjerte vil,
Det er det Ulignelige,
  Det er hele Verdens Smiil!
Og dog ingen Tvivl mig saarer,
At mig Ufornuft bedaarer
  Og at Alt er Drømmespil.

Tidt jeg som en Blomst mig tænker
  Dette, ak! jeg veed ei hvad:
Ingen Aarstid den forkrænker,
  Himmelblaat er hvert et Blad;
Om dens Rod paa Guldets Strømme
Sees Naturen rundt at svømme,
  Evig god og evig glad.

Kalken, blaa og guldbestænket,
  Er en Himmel i det Smaa:
Solen synes den indsænket
  Og igjen af den at gaae;
Kun ved hine i dens Indre,
Synes Stjernerne at tindre
  I en Blomst af Ætherblaa.

Ak! hvo vil, hvo tør mig vise
  Himmelblomsten hvor den staaer?
Thi jeg har ei Fred og Lise,
  Førend jeg den skuet faaer:
Til en Blomstgestalt jeg sanker
Alt hvorfor mit Hjerte banker,
  Alt hvad Aanden henrykt spaaer.

Naar et Elskovssmiil udspringer
  Paa den favre Jomfrues Kind,
Og naar Sangen lifligt klinger
  Fra et klart og kjærligt Sind,
Synes mig, den skulde stige
Fra Naturens dybe Rige
  Op i Foraarssolens Skin.

Knæler da i Templets Halle
  Altrets Gjæster ned i Rad,
Og ved Orgeltoner alle
  Hjerter stige himmelad,
Synes mig, den skulde springe
Frem i Tilien og svinge
  Op til Kuppelen hvert Blad.

Hvis jeg turde blot hentræde
  Og i Blomsten skue ned,
O da saae jeg Glædens Glæde
  Og den evig klare Fred!
Lig Dugdraaben, som fra Jorden
Solens glade Rov er vorden,
  Følte jeg mig vist derved.

Thi det <I>Barnlige</I> og <I>Høie</I>
  I dens Indre er forvart,
Der hvert salig anet Nøie
  I et Indtryk bliver klart;
Alt hvad Hjertet elsker, priser,
I et barnligt Smiil sig viser,
  Dybt i Kalken aabenbar't.

Og da skyder, hvilket Under!
  Stilken op i Ætheren,
Kalken grændseløs sig runder
  Og indtager Verdenen:
I en Alblomst Alt forsvinder,
Det Adskilte brat sig finder,
  Alle Een, Alt Eet igjen!

Og da maa af selve Jorden
  Morgenrøden spire frem,
Lyset er til Blade vorden,
  Stjerneknopper mellem dem:
Støvet svinder i <I>Forklaring,</I>
Livet i Guds <I>Aabenbaring,</I>
  Lys og Guddom er vort Hjem!
  
I:staffeldt1804a2
T:I Canovas Værksted
F:Styrted' en Marmorklippe sammen?

Styrted' en Marmorklippe sammen? 
Er det Vrag af den faldne Fortid? 
Lig uhyre Liljeknopper, 
De Blokke ligge og indslutte 
De ædle Gestalter, lig Blomster. 
Svar, Phantasie! thi de elter 
Steenen som Dei, og kuer 
Selv Porphyren 
Med dit Septer af Staal: 
Hvad skal den vorde, 
Denne Blok, dette Ribbeen 
Af den brudte Klippe? 
En fodtraadt Hiörnesteen? 
En Tempelfrise, hvor Svaler 
Klæbe deres Rede? 
Eller et Gudbilled' 
Kneisende i Hymnestorm 
Og Uveir af Virak, 
Med knælende Sekler 
Ved den kyssede Sokkel? 

Natur! du evig Skabende! 
Med Dage om din Tinding 
Og Guldströmme ved din Fod, 
Mens mangfoldigt Livet 
Leger paa dit Skiöd - 
Driftige Moder! 
Nödvendigheds Huustroe! 
Utaknemmelig er jeg ikke, 
Men den himmelske Phantasie 
Lokker mig saa södt, 
Og Kunsten, som staaer 
Ved den Eviges Höire, 
Mens Andagten 
Ligger ved hans Barm! - 

Hvor Gestalterne kiæmpende 
Trænge frem af Steenen, 
Og synes halv indfrosne 
I dens evige Iis! 
Befrielse! Befrielse! 
Træder frem af Fængslet, 
Æteriske Væsner! 
Aander af Kunstnerens Aand, 
Og Hierter af hans Hierte! 
Træder frem, herlige Gienskiær 
Af det Evige 
I det Endelige! 
I, den brændende Længsels 
Inderlig Elskede! 

Op Kunstner! tag Meislen! 
Disse Steene ere fulde af Guder: 
Ved deres Indvaanings 
Hellige Rand 
Standser Meislen 
Og omskriver den. 
Töv! luk Porten! 
Det Dödelige blive udenfor! 
Her ere Himmelske i Besög! 
Saa! 
Lad dem træde frem, 
Apoll og Sebastian, 
Madonna og Cypria, 
Og hiin Lille, som leger 
Med Lövens Man, 
Og den vingede Psyche, 
Uendeligheds Sommerfugl, 
Og den glödende Nymphe 
Vaagnende af Drömme, 
Med tövende Henrykkelse 
Paa den ambrosiske Læbe, 
Og det salige Tvekiön, 
Hermaphroditen, 
Den store Eenheds 
Længselslöse Billed'. 

Mægtige Kunstner, 
Hvor du favner 
Den levende Klippe 
Og aftrykker dig i den! 
Hvor hvert et Meisselslag 
Er den evige Skabekrafts 
Fiernere Pulsslag! 

Hellige Kunst! 
Det Eviges Udbrud 
Af det Endelige! 
Guddommelige Börneleeg 
Ved den Uendeliges Fod! 
Salige Andagt! 
Den Eviges Selverkiendelse 
I det Endelige! 
Straale af den uendelige 
Selvkiærlighed 
Som holder det Heele sammen! 
Du, det eene, eeneste Væsens 
Tilværelse i os! 
Hellige Kunst! 
Salige Andagt! 
Samler mig i det Heele! 
Styrter mig ned i den salige Afgrund, 
I det eene, uendelige Selv! 

I:staffeldt1804a4
T:Ved Søen
F:Og medens de Bølger fare afsted

- Og medens de Bølger fare afsted, 
Mig synes at ogsaa jeg skuldne med, 
Og stirrende ned i billedfuld Søe, 
I underlig Længsel vil jeg bortdøe. 

Mig vinker dybt i den stille Azur 
En anden Himmel, en anden Natur, 
Æteriskt og idealiskt er Alt, 
Ligt Tingenes allerførste Gestalt. 

Mit første Jeg fra det reene Blaae, 
Mit reenere Selv tilhvidsker mig saa: 
Hvi skilte du dig fra mig, fra mig? 
Og dog hvor elsker, hvor elsker jeg dig! 

Da blir jeg saa underlig bange og øm, 
Min Aand sig løsner til meere end Drøm: 
Mig synes at Guder og Mennesker gaae 
Omfavnede, dybt i det reene Blaae.

# T:Digterphantasie
# T:Drømmene
# T:Dativen
# T:Til Phantasien
# T:Det Uopnaaelige
# T:Digterbekjendelse


<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1804" author="staffeldt" status="complete" type="poetry">
<workhead>
   <title>Digte</title>
   <year>1804</year>
   <pictures>
       <picture type="titlepage" src="1804-p1.jpg">Titelbladet til <i>Digte</i> (1804). ,,Digte / af / Schack Staffeldt / Kammerjunker og Assessor / 1ste Bind / Kiöbenhavn / Trykt paa Universitetsboghandler Fr. Brummers / Forlag hos Andreas Seidelin. / 1804''</picture>
   </pictures>
   <notes>
      <note>Da F.L. Liebenberg i 1843 udgav Staffeldts digte reddede han ikke blot en indtil da næsten ukendt digters eftermæle, han etablerede også en tekst der her over halvandet hundrede år senere stadig anvendes i antologier og i undervisningsmateriale: Al respekt for en efter datidens standarder imponerende bedrift, men en ny udgave af Staffeldts digte må tage udgangspunkt i originaltrykkene og ikke omfatte Liebenberg og hans "forbedringer" med for megen pietet (hvilket krav blev opfyldt af Henrik Blicher for ganske nylig med <i>Samlede Digte</i>, se <biblio>DSL</biblio>). Kalliopes udgave af <i>Digte</i> (1804) følger nøje originalens stavemåde og tegnsætning, og alle ændringer i teksten er anført i noterne så læseren ved selvsyn kan vurdere berettigelsen af en emendation.</note>
      <note type="credits">Bidrag fra Henrik Nielsen og Brian Bentsen.</note>
   </notes>
   <quality>korrektur1,korrektur2,korrektur3,kilde,side</quality>
   <cvs-timestamp>$Id$</cvs-timestamp>
</workhead>
<workbody>

<prose id="staffeldt2002041001">
<head>
   <title>[Anmærkning]</title>
   <toctitle>[Anmærkning]</toctitle>
   <indextitle>[Anmærkning]</indextitle>
   <notes>
      <note>I originalen findes dette lille forord samt Staffeldts egne noter til digtene samlet på side 431-434 under overskriften "Anmærkninger og Oplysninger"; noterne er i nærværende udgave flyttet til de relevante digte.</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, p. 431.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Forhen trykte Stykker ere ikke optagne i dette förste Bind, og kun sex, nemlig <i>Indvielsen</i>, <i>Ynglingen fra Megæra</i>, <i>Prometheus</i>, <i>Digterne</i>, <i>Blomsten</i> og <i>Digterbekiendelse</i> ere udarbeidede siden Aaret 1800. Nogle af Digterens Venner, der have troet, at den maurisk-spanske Romanze <i>Tilbagekomsten</i>, <i>Kongen af Tyrus</i> og et Par Stykker endnu, vare Efterligninger, foranledige her den Anmærkning, at Alt, om hvilket det Modsatte ikke udtrykkelig her tilstaaes, er originalt og Digterens Eiendom.
</body>
</prose>

<section level="1">
<head>
   <toctitle>Förste Afdeeling</toctitle>
</head>
<content>

<poem id="staffeldt1804a1">
<head>
   <title>Indvielsen</title>
   <toctitle>Indvielsen</toctitle>
   <indextitle>Indvielsen</indextitle>
   <firstline>Jeg sad paa Pynten ved Sundets Bred</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 3-4.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Jeg sad paa Pynten ved Sundets Bred,
        Himlene smilte,
Og saae med Længsel i Dybet ned,
        Bölgerne hvilte,
Da hælded' Solen til Havets Bryst
Og rundtom rödnede Luft og Kyst.

Og brat fra Skyerne Strengeleeg<note> Skyerne] <i>tidligt trykte eksemplarer af <biblio>1804</biblio> har</i> Skyen en</note>
        Anelsen vakte,
I Aftenröde Musen nedsteeg,
        Harpen mig rakte,
Og raskt et brændende Kys mig gav,
Nedsynkende i det luende Hav.

Da rundt en anden Natur der blev,<!-- blev; -->
        Vindene talte;
Fra Skyer, som blege for Maanen hendrev,<!-- Skyer -->
        Aanderne kaldte,
Et Hierte slog varmt og kiærligt i Alt,
I Alt mig vinked' min egen Gestalt.

Dog blev fra nu for Tanke og Trang
        Jorden et Fængsel;
Vel lindrer ved Anelse, Dröm og Sang
        Hiertet sin Længsel,
Dog brænder mig Kysset, jeg kiender ei Fred
Förend jeg drager Himlene ned!<!-- ned. -->
</body>
</poem>

<poem id="staffeldt2001082101">
<head>
   <title>Troubadouren</title>
   <toctitle>Troubadouren</toctitle>
   <indextitle>Troubadouren</indextitle>
   <firstline>I Greven af Toulouses Gaard</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 5-8.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
I Greven af Toulouses Gaard
En fremmed Harpespiller staaer
    Og veed ei hvor han træder.
Ved Marmorpillens glatte Fod,
Saa sorgfrit som ved Eegens Rod,
    Han sætter sig og qvæder.<note>Han] Her (<i>efter rettelsesblad til</i> <biblio>1804</biblio>)</note>

I smigrende og kielne Lyd
Som döve Sorg og vække Fryd,
    Han höres henrykt synge
Om Ridderleeg og Skiönheds Magt,
Om Elskovs Lön og Hoffers Pragt
    Og Kroner som ei tynge.

Og rundt paa höie Corridor
Hofsindet samler sig i Chor
    At trylles ved hans Toner,
Og Greven og Grevinden seer
Med Riddere og Fruer fleer
    Fra aabnede Balconer.

Men Slottets Herre snart et Bud
Til Strengens Mester sender ud
    Ham dette at forkynde:
Sæt bort din Stav, fra nu vær min,
Sid ved mit Bord og drik min Viin
   Og sov paa Silkehynde.

Han töved ei et Öieblik
För han den lette Pagt indgik
    Og villigt Greven tiente.
Til Lön for Sang og Harpeslag
Han levede i Fryd og Mag
    Og ingen Uroe kiendte.

Men rundt om ham det blev som Nat,
Hans Hierte frös, hans Haand blev mat
    Og svagt hans Toner löde;
Lig fangne Bæk som stille staaer
I Grevens qvalme Urtegaard,
    Hans Qvad i Barmen döde.

Da traad han med nedtynget Sind
Ved Morgengrye for Greven ind
    Og sukkede sin Længsel:
Lad, Herre! lad din Troubadour
I den vildtsusende Natur
    Udbryde af sit Fængsel.

Thi ikke kaldtes han til Giest
Ved Qvindeleeg og Ridderfest,
    Men uden Lov og Skranke
I Stormvind höit paa takket Field,
I Maaneskin ved Kildevæld
    Med Aanderne at vanke.

Lig Skovens Fugl fra Qvist til Qvist,
Han kiender ikke Roe og Rist,
    En indre Magt ham driver,
Og syngende opsöger han
Ak! veed han hvad? fra Land til Land,
    Dog ingensteds han bliver.

Og fri som Vind og Væld, han sprang
Med Harpen over Mark og Vang
   Og intet mere savned.
Da vaagned' Dagen höit i Skye,
Natur i Lys og Dug stod nye
   Og rödmende ham favned.
</body>
</poem>

<poem id="staffeldt2001082102">
<head>
   <title>Emmelina</title>
   <toctitle>Emmelina</toctitle>
   <indextitle>Emmelina</indextitle>
   <firstline>Op, mine Mænd, til Ledingsfærd!</firstline>
   <notes>
      <note>Staffeldts anmærkning til digtet: ,,Den oldskottiske Ballade Edom o' Gordon, i Percy's Reliques of antient English Poetry. Vol. 1. har givet Omridsen og nogle Træk i Udmalingerne i denne Romanze.<br/>&nbsp;&nbsp;&nbsp;&nbsp;Farsoet &#596;: Epidemie.'' (<biblio>1804</biblio> p. 431.)</note>
      <note>Se digtet <xref poem="anonym2001092201"/>.</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 9-28.</note>
   </notes>
   <quality>korrektur1,korrektur2,korrektur3,kilde,side</quality>
   <keywords>romance</keywords>
</head>
<body>
,,Op, mine Mænd, til Ledingsfærd!
    Op! Kamp og Bytte vinker,
Ombelter eders vante Sværd
    Som Död og Seier blinker.''<note>blinker.''] blinker.</note>
Saa raabte ved det förste Grye
Ulf Ridder höit i vilden Skye,
    Den heele Egn forskrækket
    Af söde Sövn blev vækket.

Med Hui og Stöi, lig Hundeglam
    Naar Jægerhornet klinger,
Flux hver Vassal adlyder ham
    Og glad sit Glavind svinger;
Og i det röde Morgenskiær,
Forsamlet var den heele Hær,
    Rundt Egnen var at skue
    Som om den stod i Lue.

Frem drager Horden, vild og kaad,
    Og stoler paa sin Lykke,
De lee ad tvungne Möers Graad
    Og Gubbers Skiæg udrykke,
Mens Rædsel iler bleeg forud:
Nu kommer Ulf, o hielp os Gud!
    Thi han er vidt berygtet<note>er] var</note>
    Og som en Farsoet frygtet.

Hvad vil de frække Mænd i Staal?
    Hvi monne de saa ile?
De skulle rede til et Baal
    För Solen gaaer til Hvile.
Gud staae den fromme Uskyld bi
Mod vild og snild Forræderi,
    Og i sin Vare tage
    De Spæde og de Svage.

Paa Höien hist ved Fiordens Strand
    Stod fra det ældste Minde
I stille Favn af Ask og Gran
    En Borg med gylden Tinde;
Ved Muur og Grave var den stærk,
Den vise Oldtids Underværk,
    Og dens Vasaller saa'de
    Saa vidt som Öiet naa'de.

Fra den drog ingen Voldsmand ud
    Sin Naboes Skræk at være,
Her löd kun Pligtens Feidebud
    For Ret og Ridderære;
Her ingen Klage hidses bort
Med Hunde fra den lukte Port,
    Med dem og ingen Tigger
    Om Been i Feide ligger.

Skiön Emmelina, skiön og from,
    En Dalens favre Lilje,
Derinde sysler sagte om
    I Have og paa Tilje:
Ved hendes stille blide Dyd
Hver Syssel bliver til en Fryd
    Og rundt et saligt Eden
    Belönner Huusligheden.

Skiön Emmelina, som saa huld
    Af Dyder skaber Glæder,
O siig, hvi er du sorrigfuld?
    O siig, hvorfor du græder?
Ak! Ridder Edvard er ei der,
Nys drog han ud i Herrefærd
    Og hendes Barm forgiæves
    Af daglig Længsel hæves.

Der sidder hun med bange Sind
    Ved tvende Döttres Hvile,
Mens Östens förste Purpurskin
    Om deres Leie spille.
Og o! med sænket Blik hun hvert
Et Fadertræk, saa skiönt og kiært,
    Paa deres Ansigt söger
    Og Fryd og Sorg foröger.

I Sövnens Favn hun havde drömt
    At see en Fuglerede
Hvorpaa en Hun saa troe og ömt
    Opklækked' tvende Spæde,
Men brat stod Almen rundt i Brand,
Een Unge faldt fra Redens Rand
    De andre döe i Flammer,
    En Jæger Hannen rammer.<note>Sammenlign <xref poem="staffeldt2001100403"/></note>

En iiskold Rædsel pibler ved
    Den Dröm i hendes Aarer
Og uvilkaarligt rinde ned
    Ustandselige Taarer.
Det synes hende som om der
Ei meer er Fred og Lykke her
    Og de kun ere trygge<!-- Linien ikke indrykket i DSL -->
    Som boe i Gröntörvskygge.

Og som hun sidder, lyt! et Bud:
    En Hær vi see fremdrage.
O evig være lovet Gud,
    Det er min Ægtemage.
Nei, ikke er det vore Mænd,
De fare over Sæden hen,
    Dem ingen gaaer imöde
    Og bag dem er et Öde.

Forfærdet og med oplöst Haar
    Hun iler paa Altanen,
Hist Hæren rundt i Orden staaer,
    Udfoldet vajer Fanen.
Ved Hestevrindsken, Vaabengnye,
Ophvinende i vilden Skye,
    Den bange Frue blegner
    Og ned paa Gittret segner.

Hvad vil I Feidelystne her,
    I Mænd med Ild og Glavind?
Min Edvard har ei Feidefærd
    Og kun en Niddings Avind.
Men paa en Ganger hvid og vild,
Dens Aande Rög, dens Öie Ild,
    En Ridder brat fremjager
    Og til Gienmæle tager:

Din Edvard er min Avindsmand,
    Han styrker alle Svage,
Og ingen i det heele Land
    Tör Hævn og Giengield tage,
Thi har jeg soeret ved St. Knud,
At der imellem os er Brud
    Og at hans Borg i Flammen
    Til Stöv skal styrte sammen.

Dog hör! Ifald du ikke vil
    End i din Rede brænde,
Saa siig mig Troe og Love til,
    Og du mig mild skal kiende.
For dig jeg aabner, see! min Arm,
Kom, glem din Edvard ved min Barm,
    Din Yndes Blomst mig fryde
    Og tidt mit Leie pryde.

Og alle dine favre Möer,
    Slip dem af deres Fængsel,
Hos mine Mænd vel ingen döer
    Af Elskovs Soet og Længsel.
Betænk dig vel og overgiv
Dig flux til mig og vær min Viv,
    Hvis ei, din Tid er omme,
    Med Sværd og Brand vi komme.

Gud! sank jeg da saa dybt, at saa
    (Det mæled' hun med Blussel)
Den frække Mand for mig tör staae
    Med skiændig Haan og Trussel!
Uhyre, end dit Niddingstog!
Og döer jeg da, saa döer jeg dog
    For Eduard i Nöden<note>Eduard] Edvard (<i>efter rettelsesblad til</i> <biblio>1804</biblio>, <i>på trods af inkonsekvensen</i>)</note>
    Og troefast indtil Döden.

Mordbrænder Ulf den förste Brand
    Til Tegn i Slottet slænger,
Og flux bag ham hver Niddingsmand
    Til Mordbrand sig fremtrænger.
Snart Ilden slaaer med hvirvlet Top
Igiennem Rögens Hvirvler op,
    Og alle vilde Vinde
    Til Kampen sig indfinde.<note>indfinde.] indfinde</note>

Da alle hendes Mænd hun saae,
    I Spidsen Castellanen,
Ud over Vindelbroen gaae
    Og favne Voldsmandsfanen.
Gaae I med Gud og Gud med Jer'!
Min Lod det er at blive her,
    I Taalmod skal jeg öves
    Og strængt i Luer pröves.

Saa staaer hun paa det store Baal
    I hendes Möers Skare,
Stærk mod sin egen Nöd ved Taal,
    Ei mod de Spædes Fare:
Hun trykker begge til sin Barm,
Af Rædsel kold, af Ömhed varm,
    Og ak! vil kysse Branden
    Fra Kinden og fra Panden.

Da sukkede med heeden Kind
    Den ældste: Tag af Sengen
Et Linnedmon og svöb mig ind
    Og kast mig ud paa Engen.
De Ord den grumme Ulf fornam,
Og hu! til heele Jordens Skam
    Sin Lantse han ophæver
    Imedens hun nedsvæver.<!-- nedsvæver -->

Hun sank til Niddingshaanden ned
    Paa Börnebödlens Stage,
Og trygled om Barmhiertighed
    Med Öiets matte Klage,
Dog uden Graad og uden Lyd
Hun döde paa vanæret Spyd,
    Saa hænger Liljen klövet
    Ved Stilken ned i Stövet.

Men da den Marterlystne saae
    Hvorledes Döden malte
Den Rosenröde hviid og blaae,<!-- hvid -->
    Hans Spot og Medynk talte:
O Skade at man dig afrev
Fra Qvisten för du moden blev,
    Til mödig Krigers Hynde
    Fremblomstred' denne Ynde.

Meddöende i Dattrens Död,
    Ei Emmelina skuer
Den nærmere uhyre Död
    Som rundt om hende truer:
Ved Bielkers Fald og Muures Brag,
Ved Dödens Komst fra Gulv og Tag,
    Halvdöde Möers Jammer,
    Hun vaagner op i Flammer.

Da hörtes, qvalt af Rög og Damp,
    Paa Skiödet af dets Amme,
Det yngste Noer i Dödens Kamp
    Om Luft og Kiöling stamme.
O hulde Spæde, spæd og huld,
Jeg vilde give alt mit Guld
    For een af de smaae Vinde
    Som kiöle hiine Linde.

Kom i min Arm, kom i min Arm,
    O Hierte af mit Hierte!
Og döe igien ved denne Barm
    Hvor du at leve lærte!
Og Moderen forklaret stod
Med Ild om Hoved og ved Fod,
    Lig dalet Himmelfrue
    I lindret Skiertsildlue.

Hvo kommer hist ad skakke Vei,
    Foran en ædel Kriger?
De trætte Heste ile ei
    Og Ridder Edvard siger:
O skuer hist, I brave Mænd,
Min Rede og min Borg igien,
    Den straaler os imöde
    Indsvöbt i Aftenröde.

Men da de langsomt komme nær
    Og ved den röde Lue
En vidtudstrakt og fremmed Hær
    Om Borgen leiret skue,
Den lille seiervante Trop
I fri og töilelös Gallop
    Höit hvinende mod Himlen
    Anfalder Voldsmændsvrimlen.

Lig Stötten paa en Dödninggaard
    Som stirrer i det Höie,
Mens kun een Marmortaare staaer
    I siælelöse Öie,
Saa stirrer Ridder Edvard ind
I Ildebrandens röde Skin,
    Hvor Emmelina vinker
    Og end sin Bortgang sinker.<!-- &#383;inker. -->

Fortvivlelsen giör alle stærk,
    Til lovlös Kamp de blandes,
Fortvivlelsen giör Underværk,
    Dog ak! de overmandes.
Kun Ulf den Diærve, diærv og snu,
Og Ridder Edvard endnu
    I særskilt Tvekamp töve
    Og deres Skiebne pröve.

Og da Hiin förste Gang en Död
    I afmaalt Kreds nedsvinger,
Undgaaer den Edvard kun med Nöd,
    Hans Hielm som Klokken ringer.
Og paa Altanen hvor hun stod
Imellem Angst og Haabemod,
    Ved Synet hun sig vaander
    Og trende Suk udaander.

Og da han anden Gang et Hug
    Mod Ridder Edvard retter,
Udbrister ak! en rödlig Dug
    Og blanke Rustning pletter.
Og paa Altanen hvor hun stod
Og blodig Læbe stamme lod,
    Hun trende Taarer græder
    Og döde Datter væder.

Da raaber Edvard: O forhal,
    Velkomne Böddel, ikke
Ved grusom Dorskhed i dit Kald
    De sidste Öieblikke!
Hist staaer min Viv i Martyrild
Og döer i sidste Helgensmiil,
    Kan du saa længe styre
    Din söde Hævn, Uhyre?

Da hug den Diævel sidste Gang
    Og Ridder Edvard hældte,
Ved Dödens Suk hans Harnisk sprang,
    Det röde Liv udvældte.
Og paa Altanen hvor hun stod
I Dödens Frost, med störknet Blod,
    Hun trende Skrig udstödte
    Og hist sin Edvard mödte.

Skiön Emmelina! kun for dig
    I Kampen Edvard brændte,
Thi ved det sidste Hug mod dig
    Han eengang end sig vendte,
Og i det samme, söde Nu
Han fölte Dödens kolde Gru,
    Og mens hans Siel bortilte
    Omkap med din, han smilte.

Men neppe dette Sielepar
    Ved Englemelodier
Til Himmelen oplöftet var,
    Kom ak! en seen Befrier.
Det Ridder Edvards Frende er
Som kommer med den heele Hær,
    Endnu mens Slottet glöder
    Og Ridder Edvard blöder.

Med Skræk og Gru fornemmer han
    Hvad her sig har tildraget,
Og som en Hævnens Aand, paa Stand
    Igien han vækker Slaget.
Og heele Voldsmændshæren faldt,
For hiin den strænge Dommer kaldt,
    Mens Asken qvalte Flammen
    Og Borgen styrted' sammen.

Nu blæser Vinden over Steen-
    Og over Askedynger,
Og klapprer med de hvide Been
    Mens Dödningfuglen synger.
En Gru igiennemfarer hver
En Vanderer som vanker her,
    Og under bange Bönner
    Han haster frem og stönner.
</body>
</poem>

<poem id="staffeldt2001082103">
<head>
   <title>Jagten</title>
   <toctitle>Jagten</toctitle>
   <indextitle>Jagten</indextitle>
   <firstline>En Jæger blæser i krummede Horn</firstline>
   <notes>
      <note>Staffeldts anmærkning til digtet: ,,Ideen er taget af en gammel tydsk Folkesang.'' (<biblio>1804</biblio> p. 431.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 29-31.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
En Jæger blæser i krummede Horn,
    Tolv Dödssaar i Kogg'ret han bær,
Saa vader han igiennem Klever og Korn
    Og troer sig sin Lykke saa nær.

Men langt og længe han speider, til brat
    En Pige med nödebruunt Haar
Opfarer med Skræk af raslende Krat
    Og flygtig paa Fodspidsen staaer.

O stands dog, Söde, Bruunlokkede, stands
    Og ræk mig de Hænder saa smaae!
Nei, Jæger! For dig har jeg ingen Krands,
    Du aldrig i Favn mig skal faae.

Jeg skal dig fange, endskiöndt du er snel
    Og hastig som Bölge og Vind,
Det gaae mig saa ilde, det gaae mig saa vel,
    För har jeg ei Roe i mit Sind.

Og ei du fanger den Snelle saa let,
    Fast har du af Pile vel tolv,
Og ei du skal fange mig i dit Net,
    Jeg ændser ei List eller Vold.

Afsted hun flöi over Klever og Korn,
    De Vipper urokkede stod,
Saa flygted' hun over Tidsel og Torn
    Og saarede ikke sin Fod.

De Pile surred', den tolvte henflöi
    Og döde bag flyvende Hæl;
Vildt Jægeren fnös over Slette og Höi
    Og fristed' sit Ve eller Vel.

Da vendte hun sig og standsede brat,
    Paa Lillien stod hun saa fast,
Men neppe han Beltefligen greb fat
    För Jorden under ham brast.
</body>
</poem>

<poem id="staffeldt2001082401">
<head>
   <title>Jertegnet</title>
   <toctitle>Jertegnet</toctitle>
   <indextitle>Jertegnet</indextitle>
   <firstline>Paa de höie Apenniner</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 32-35.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Paa de höie Apenniner,
    Ved et skyefödt Kildevæld,
I en Ridderborgs Ruiner
    Staaer et underfuldt Capel.

Tvende Engle her opstilled'
    I den nögne Eensomhed
Fordum et Madonnabilled',
    Vandreren til Tröst og Fred.

Mangen alt med knuset Hierte
    Kyssede Gudindens Fod,
Og foruden Saar og Smerte
    Læget, den igien forlod.

Af Cypresser overskygget,
    Staaer en Hytte nær derved,
Skyldfrihed og Nöie bygged'
    Den til Fromheds Opholdsted.

I den lette Luft derinde
    Sysler Clara, froe og from,
O thi alle Dyder finde
    Der en stille Helligdom.

Tröstende, hun Hierter læger,
    Pleier Sygdom i dens Vraae,
Iisgraa Oldings Hunger qvæger,
    Skiuler Nögenhed paa Straae.

I Gudindens Marmorniske
    Hver en Dag hun aarle staaer,
Lægger Blomsterne, de friske,
    Hen og til sin Syssel gaaer.

Solen töver, Storme blæse,
    Regnen ligner Elves Fald,
Tordnen truer hver Cypresse -
    Troe hun rygter fromme Kald.

Og naar blomsterlöse Vinter
    Gaaer paa Apenniners Top,
Hun de spæde Hyacinter
    I sit Kammer klækker op.

Prydet ved den fromme Pige,
    Staaer dit Billed', Himlens Möe!
Lig dig selv i Himmerige,
    Thi dets Blomster aldrig döe.

Men engang da Vaaren smiler
    Haver frem i Skov og Dal,
Uden Blomster ak! hun iler
    Til Gudindens Piedestal.

,,O forlad, at alt mit Eie
    Ikkun Taarer er i Dag!
Til min Moders Sygeleie
    O send Blund og Aandedrag!''

Da, o Himmel! da forynger
    Brat sig Krandsen fra igaar
Og som nys afplukket slynger
    Sig om Billedstöttens Haar;

Og en liflig Duft udbreder
    Sig i Nisken, Vaar i Vaar,
Og som alt ved Himlens Breder,
    Pigen henrykt, svimmel staaer.

Og da hun tilbageilte,
    Saliganende, hun saae
Moderen som freidigt smilte,
    Legende med sine Smaae.
</body>
</poem>

<poem id="staffeldt2001082402">
<head>
   <title>Et Aar i Padua</title>
   <toctitle>Et Aar i Padua</toctitle>
   <indextitle>Et Aar i Padua</indextitle>
   <firstline>Det var den hellige Antons Fest</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 36-42.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Det var den hellige Antons Fest
        Udi Padua,
Hvortil saa mangen en fremmet Giest
        Kom udenfra.

End jeg i Trængslen hvirvledes med
        Til Kirkens Portal,
Hvor Blomsterkieder fra oven hang ned
        I styret Fald.

Og Gamle og Unge med sænket Blik
        Og löftet Siel,
Ad ruddrede Marmortillie gik
        Til St. Antons Capel.

Der stod i Silke höitidelig klædt
        De Pillers Porphyr,
Mens Virak om dem sig ringlede let
        I blaanende Sky'r.

Der skinned' de Voxlys med rödlig Glands
        Om Alteret,
Mens mangen Vievand-bestænket Krands
        Omduftede det.

Da ned fra Tribunen Orgelens Klang
        Höitideligt löd,
Og Siele opsvæved' i Bön og i Sang
        Til Guddommens Skiöd.

Og til St. Antons Billed som stod
        I Duft og Skin,
Opstirrede Mængden fra Alterets Fod
        Med hævet Sind.

Og da nu Bispen i Höitidspryd
        Oplöftede
I krandset Monstrants ved Klokkens Lyd
        Det Helligste;

Da Gud og Stöv, og Himmel og Jord
        Sig blanded' paa nye,
Og henrykte Engle daled' i Chor
        Paa gylden Skye -

Da rasled' der noget ved Siden af mig,
        En Jomfrue fiin
Andægtig for Altret nedkastede sig
        Og kyssed' dets Triin.

Hun bad i stigende Blik og Suk
        Med Inderlighed,
Mig syntes at alle Engle af Stuk
        Nedsmiled' derved.

Da faldt fra Himlen min steegne Aand,
        Vildt Hiertet slog,
Mit Blik paa den foldede Lilliehaand
        Sit Sæde tog.

Hun mærkede det, med et ilende Blik
        Hun ströifede mig,
Og sagde til Moderen da de bortgik,
        Saa lydelig:

Mon det ei imorgen min Navnedag er,
        O Moder god?
Thi komme vi begge jo atter her,
        Til Bön og til Bod.

Ved hellig Cecilias Alter stod
        Jeg Dagen derpaa,
Og o! den Jomfrue saa skiön og saa god
        Jeg atter saae.

Men hvergang en hastende Karm de to
        Fra Kirken bar,
Og ingen kunde sige hvo
        Den Jomfrue var.

Engang jeg hvidskede hende til,
        De flygtige Ord:
O hvis du min Længsel husvale vil,
        Siig hvem og hvor.

Og Dage derpaa hun udstrakte sin Arm
        Med venligt Smiil,
Og under min Aande, saa gloende varm,
        En Rose blev til.

Men ak! jeg Blinde for sildig saae
        Det faldende Blad,
Thi kasted' hun brat sin Handske derpaa,
        Vi skiltes ad.

Men Moderen saae til de Elskende hen,<!-- Elskede hen -->
        Og truende rev
Fra hende den Handske, hvori hun igien
        Optog sit Brev.

Og heele Dage jeg speidende sad
        Ved Kirkens Port,
Ved Aftenklokken til Himlen jeg bad
        Og tröstlös gik bort.

Thi aldrig meer den Jomfrue jeg saae,
        Hun ilede vist,<!-- vist -->
En Engel, for Englenes Fader at staae
        I Himmelen hist.

Og da det igien var St. Antons Fest
        Udi Padua,
Og mangen en from og andægtig Giest
        Kom udenfra;

End jeg i Trængslen hvirvledes med
        Til den Helgens Capel,
Og knælede ned paa det samme Sted
        Med blödende Siel.

Men ikke rasled' ved Siden af mig<!-- Sielen (for "Siden") -->
        Den fromme Möe,
Thi bad jeg: St. Anton, vær naaderig
        Og lad mig döe!
</body>
</poem>

<poem id="staffeldt2001082403">
<head>
   <title>Agnar og Aslaug</title>
   <toctitle>Agnar og Aslaug</toctitle>
   <indextitle>Agnar og Aslaug</indextitle>
   <firstline>Ung Agnar tiener i Konningens Gaard</firstline>
   <notes>
      <note>Staffeldts anmærkning til digtet: ,,En af vore Digtre, der allerede haver viist, og fremdeles vil vise, hvor fortroelig han er med den scandinaviske Oldtid, har ved et Par Penselströg, saa at sige, <i>forældet</i> denne Kiæmpevise.'' (<biblio>1804</biblio> p. 431.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 43-51.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Ung Agnar tiener i Konningens Gaard,
    Han er sig ei Hovmand og Ridder,
Naar fyldte Miödhorn ad Bordet gaaer
    Paa Bænken Agnar ei sidder.

Skiön Aslaug er Dankonnings Dotter god
    Og Danmarkis rankeste Lilje,
I Kinden stiger hver Ungersvends Blod
    Naar Aslaug fremtræder paa Tilje.

Som Lillien hvid og som Rosen röd
    Er Herthedals feireste Blomme:
Den Rose som springer af Östens Skiöd
    Mon ikke saa faver fremkomme.

Saa mangen stolt Ridder sig reed under Öe
    Den Konningdotter at fæste,
Det var stolt Aslaug, den Dannemöe,
    Hun agted' kun lidet de Giæste.

Skiön Aslaug sin Kaabe om Axlen mon slaae,
    For Dannerkonning hun træder:
I lade mig Fader i Kloster gaae
    Og slide de grove Haarklæder.

I lade mig tage det Nonneslör
    Og Christus mig kiærligen fæste,
Hvis ikke, af Sorrig jeg snarligt döer,
    Gud vende det alt til det Bedste!

Det svared' Dannerkonning bold:
    Ei skal du Haarklæder slide,
En Ridder skal fange dig i sin Vold
    Og sove alt hos din Side.

Stolt Aslaug ganger saa langsomt ind
    Til sine Tærner i Buure,
Der sad hun med Taarer paa falmende Kind
    Og saae paa de sörgende Muure.

Ung Agnar stander paa Engen grön
    Og binder de steilende Heste:
O hvis jeg var mig en Ridder skiön
    Da skulde jeg Aslaug fæste.

Först skulde jeg drage i Hadingsfærd
    Paa Söen og Jorden vide,
I gylden Rustning, med draget Sværd,
    Til Hielp for alle som lide.

Og naar da ved ridderligt Hug og Stik
    Den Lindorm sig krymped' paa Rede,
Og Pillegrimmen uræddet gik
    Til Kirkedören, at bede,

Da skulde jeg axle mit Skarlagensskind
    Og trine med Hæder og Ære<!-- od -->
For Dannerkonningens Sæde ind
    Og Prisen for alle bære.

Saa sukker ung Agnar og tidt monne see
    Til Aslaugs glimrende Sale,
Og er i Hiertet saa mod og saa ve,
    At ikke han mægter at tale.

Og mild som Maanen i duggende Nat
    Paa ham hendes Öie hviler,
Og han giennem Taarer vemodigt og mat,
    Som regnende Sommerdag, smiler.

Stolt Aslaug sidder ved Abildtrærod
    De Tærner i Buure sover,
Hun stirrer paa Blomsten ved sin Fod,
    Ung Agnar til Döden hun lover.

O hör mine Bönner, du hvide Christ,
    Du over din Möe dig forbarme!
Paa Jorden jeg fanger ei Roe og Rist
    Hvis ikke i Agnars Arme.

Jeg agter kun lidet guldsömmede Maar
    Og den velbyrdige Frende,
O gid jeg bar Vand i Konningens Gaard
    Og dækkede Bord for hans Svende!

Jeg agter kun lidet de Bolstre blaae
    Hvor aldrig jeg Hvile kan finde,
O gid jeg deeled' skiön Agnars Straae
    Og bag ham Neeg turde binde!

Ung Agnar aabner den qvalme Stald,
    Han Hvile og Sövn ei kan fange,
Ham lokker Stierne og Nattergal
    Til svalende Nöddetrægange.

Og da han nu hörte ved Abildtrærod
    Skiön Aslaug tolke sin Smerte,
Da tindred' hans Öie, da fanged' han Mod,
    Han trykte den Möe til sit Hierte.

Hun drak hans brændende Aandedrag,
    Han fik den skiönneste Gave:
Den Glæde og Gammen har ingen Dag
    Som Elskendes Nætter mon have.

I Konningens Gaard et Bryllup mon staae,
    Fast ingen tog Deel i dets Glæde,
Kun Himlen med alle de Stierner smaae
    Som Vidne og Giæst var tilstæde.

Det var den arge Tærne, hun stod
    Bag Busken og saae den Glæde,
Med sagte Fied hun den brat forlod
    Og mon for Dankonning træde.

Op Dannerkonning af Leiet brat!
    Mens du dig paa Bolsteret vender
Ung Agnar derude ved Midienat
    Skiön Aslaug, din Dotter, skænder.

Da skal dem times stor Jammer og Meen,
    Dertil al Verdens Elende:
Thi han skal hænge i Abildgreen
    Og hun paa Baalet skal brænde.

De kastedes baade i Taarnet ned,
    Det var stor Angest og Qvide.
Om Morgenen kiörte de Bönder Ved,
    Det lagdes ved Abildtræ-Side.

Det var ung Agnar, da Solen gik op
    Han blev i Træet opklynget,
Det var skiön Aslaug, hendes Lilliekrop
    Af Luerne blev omslynget.

Ung Agnar da mælede til sin Brud:
    O var jeg hos dig dernede!
Her Högen hakker mit Öie ud
    Og plukker mit Haar til sin Rede.

Det var skiön Aslaug, i Luen hun staaer,
    De Lillielemmer mon glöde:
Min Bryllupsseng er saa heed og haard,
    De Lagen ere saa röde.

Kold Agnar hang og Aslaug var Stöv,<!-- DSL Stöv -->
    Der var stor Jammer og Klage,
Da dryssed' hvert Abild fra Træets Löv,
    Kun et eeneste blev tilbage.

Og da i Hösten de bragte ind
    Alt Korn i Loe og i Lade,
Da funkled' det Abild med Rosenkind
    Saa eene blant svedene Blade.

Liden Hofdreng en Aften for Konningen traad
    Alt med det Abild hiint röde:
Det var Dankonning, da han det aad
    Saa sorrigfuld blev han og döde.
</body>
</poem>

<poem id="staffeldt2001082404">
<head>
   <title>Den grædske Blomsterpige</title>
   <toctitle>Den grædske Blomsterpige</toctitle>
   <indextitle>Den grædske Blomsterpige</indextitle>
   <firstline>Lytter, Vise! til mit Qvad</firstline>
   <notes>
      <note>Staffeldts anmærkning til digtet: ,,<i>Ei paa gylden Trefod meer</i> - Til Ornamenterne i Grækernes Templer og Capeller hörte ogsaa meget kunstige og kostbare Trefödder, som forærtes Guderne.'' (<biblio>1804</biblio> pp. 431-32.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 52-54.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Lytter, Vise! til mit Qvad
Skiöndt jeg ikkun Krandse sælger,
    Ikkun Qvist og Blomst og Blad
Til mit ringe Kunstværk vælger,
    Thi en höi Betydning er
    I min nydelige Færd.

    Medens disse Stilke maae
Villigt ved min Kunst sig böie,
    Til et yndigt Billed' paa
Tidens Vexel de sig föie:
    Krandsende ledsager jeg
    Mennesket paa Livets Vei.

    Naar med Graad det spæde Noer
Slipper af sit Födefængsel,
    Naar en Yngling Brudens Giord
Löser under kielen Længsel,
    Naar en Olding segner ned,
    Stedse er min Krands bered.

    Ömme Elsker, ved sin Dör
Pigen disse Roser finde!
    Snække, ei du stunde för
Palmerne din Stevn omvinde!
    Skiebnen elsker Blomster smaae,
    Blomster Hæld og Lykke spaae.

    Helt og Sanger, eders Lön
Færdig i min Haand den hviler;
    Glade Tak og fromme Bön,
Guden mild til Krandse smiler,
    Ei paa gylden Trefod meer
    End paa Blomst og Blad han seer.

    Saa! ved Vugge, Sarcophag,
Torus, Alter, Glavind, Strenge,
    Snækkens Stevn og Hyttens Tag
Mine friske Krandse hænge:
    Sorg og Fryd, og Værd og Id,
    Om en Krands de komme hid.

    Hvor om Noerets Knoppeqvist
Her Cypresserne sig vinde,
    Medens Glædens Roser hist
Under Laurens Alvor svinde!
    Her i Kurven leger du,
Hendelse, med sindrig Hu.<!-- Hendel&#383;e -->

    Lytter, Vise! da til mig
Skiöndt jeg Krandse kun bereder,
    Thi de friske vinde sig
Om Nödvendighedens Kieder:
    Skiebnen lig, med alle Kaar
    I min Kurv jeg roelig gaaer.
</body>
</poem>

<poem id="staffeldt2001082405">
<head>
   <title>Havmanden og Fiskerinden</title>
   <toctitle>Havmanden og Fiskerinden</toctitle>
   <indextitle>Havmanden og Fiskerinden</indextitle>
   <firstline>Den höie Bölge bæver</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 55-58.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Den höie Bölge bæver
  Og löftes ved et Stöd,
Tangkrandset Havmand hæver
    Sig op af Havets Skiöd.

Hans Fod en Fiskehale,
    Hans Bryst belagt med Skæl,
Som Miöd hans sledske Tale,
    Som Edder er hans Siel.

I finnet Haand han viser
    En Perle i dens Skal
Og lokkende den priser
    Blant alle Perlers Tal.

O skiönne Fiskerinde,
    Lyt til mit Harpeslag,
Lad i dit Blik mig finde
    En evig Glædens Dag!

Og hvis du mig vil give
    En Lokke af dit Haar,
Den Perle din skal blive,
    Jeg ved mit Löfte staaer.

Ei Kongen bar dens Lige,
    Dens Lige ingen bar,
Meer end et Kongerige
    I den du sikkert har.

Og Fiskerinden bærer
    Stor Attraae til den Skat,
Guldlokken hun afskiærer
    Og han den griber brat.

Men i det samme tager
    Han hendes Haand med Svig
Og söd forrædersk drager<!-- fcrrædersk -->
    Den Jomfrue ned med sig.

Dernede mellem Banker,
    Et Net af Tang til Giord,
Hun Muslinger opsanker
    Og rygter som en Hiord.

Der maae hun gaae og trælle
    Og ofte fodre hver,
Om Aftenen dem tælle<note> dem] alle (<i>efter rettelsesblad til</i> <biblio>1804</biblio>)</note>
    Og melde: de er der.

Paa det at uden Lyde
    De Perler fage groe,
Med sielden Glands at pryde
    Den Havmands Grotteboe.

Men ak! i Perlers Riger
    Hun gisper efter Vær,
Og uden Lise higer
    Til Luft og Dagens Skiær.

Naar Maanen Stilhed byder
    I taaget Aftenstund
De huule Klager lyder
    Fra Havets dybe Bund.

Og Fiskeren sig skynder
    Med bange Aarer frem,
Det Eventyr forkynder
    Han i sit stille Hiem.

Da rinder mangen Taare,
    Hvert Ansigt bliver hvidt,
Frygt dreier Rokken saare
    Og Traaden brister tidt.
</body>
</poem>

<poem id="staffeldt2001082801">
<head>
   <title>Harpespilleren i Kong Erik Eiegods Leir</title>
   <toctitle>Harpespilleren i Kong Erik Eiegods Leir</toctitle>
   <indextitle>Harpespilleren i Kong Erik Eiegods Leir</indextitle>
   <firstline>Kong Erik Eiegod med sine Mænd</firstline>
   <notes>
      <note>Staffeldts anmærkning til digtet: ,,Saxo Gram. XII. 73. Hvad Plutarch de Fortun. Alex. p. 596. Edit. Steph. Gr. fortæller om en Flöitespiller ved Navn Antigenis, gav Dryden Æmnet til det ypperlige Sangdigt <i>Alexanders Feast</i>.'' (<biblio>1804</biblio>, p. 432.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 59-67.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Kong Erik Eiegod med sine Mænd
I Purpurteltet sad og rundtom saae
Med Hævnens Fryd sin vidtopslagne Leir,
Og Sletten med de hvide Telte var
Lig oprört Hav og syntes skumme op,
Mens Jomsborg midt deri som Klippe laae.
Fra Muurens Taarne, med udslaget Haar<!-- ud&#383;laget -->
Og störknet Aande, seer Fortvivlelsen
Rundt den uhyre Folkedöd, imens
Tre Ypperste af Staden drage ud
At trygle Naade og Barmhiertighed
Ved Kongens Fod. Men i det samme traad
En Harpespiller op. Han fremmed var
Og ubekiendt hans Hiem. En Dödningluft
Gik kiölig ud fra ham og sammentrak
Hvert Hierte i den sammentrængte Kreds.
Ærbödig nærmede han Kongen sig
Og mæled' saa: Jeg ingen Lige har
I Strængens Kunst, jeg byder over Graad
Og over Smiil, og i fremsiunget Færd
Fra mine Strænge bruser Tidens Ström.
Og förend Kongen Tegnet gav, han alt
I Harpens Strænge raslede og sang.

        Salig, hvo i Ungdoms Vaar
        Og i spæde Knop forgaaer!
        Hvad er heele Jordens Lyst?
        Sölverskum ved Havets Kyst!
        Hvad er Jordens heele Fryd?
        Ungdoms Rangle, Daarskabs Pryd!

        Salig, hvo i Ungdoms Vaar
        Og i spæde Knop forgaaer!
        Hvad er Manddoms feire Lod?<note>er] en</note>
        Frugtlöst Haab og hælet Graad!
        Hvad er Alderdommens Kaar?
        Glemsel, Spot til hvide Haar!

        Herlig staaer du paa din Rod,
        Lys om Top og Væld ved Fod:
        Hösten kommer, Stormen gaaer,
        Eegens Höihed brat nedslaaer,
        Vandringsmanden ei den seer
        Sukkende, den er ei meer!

        Tidt ved Midnat i din Borg
        Sniger sig sövnlöse Sorg;
        Lögnen ved din Side staaer,
        Avind bag din Höifærd gaaer,
        Kraftlös Attraae, Jordens Gud,
        Suger ak dit Hierte ud!

        Salig, hvo i förste Vaar
        Og i spæde Knop forgaaer!
        Vandfred stormer op din Siel,
        Afsmag staaer ved Glædens Væld,
        Af dit Indre, ak! dens Hiem,
        Borer Smertens Braad sig frem.

        Döende laae Fredegod,<!-- DSL har ikke adskilt denne strofe fra den forrige -->
        Rundt hans Vaabenfælle stod.
        Fryd opsprudled' i min Barm,
        Sagn udflöd fra denne Arm,
        Större end min Fryd, mit Navn
        Er nu Alderdommens Savn!

    Saa han sang.
                               <nonum>Kong Erik blegned',</nonum>
Tungt det kronte Hoved segned'
Paa hans Barm.
Af hans Arm
Skioldet gleed hvor Kunsten tegned'
Hver hans Stordaad, Skialdeklang<!-- Stordaad -->
Ud i Evigheden sang.
    Men Harpespillern töved' kort og brat
De söde Melodier löde,
Da blev det liflig Morgenröde
I Sorgens dybe Nat;
Og det blev Lys, og atter Lys i Lys
Og Luften rundt et almeent Elskovskys.
    Da smiled' Erik Eiegod,
Tværskurrende, opdundrede hvert Fængsel,
Og Fangne deres Lænker bröd,
Fremstyrtende i jublende Trængsel.<!-- DSL anmærker at 1804 mangler punktum, mit ex. gør ikke -->
    Og atter smiled' Erik Eiegod,
Da aabned sig den kongelige Lade
Og Gavmildhed med gylden Haand og Fod,
Og med en Giord af Frugter, Ax og Blade,
Lig höstlige Natur fremstod,
Og Skarer jubled' <i>Eiegod!</i>
    Og see! tre Oldinger i Sörgeklæder
Med hvide Stave hen for Kongen træder,
De knæle ydmygt ved hans Fod:
Mod os du ogsaa være Eiegod,
Barmhiertighed er evig Fryd og Hæder.
    Men Harpespillern fra sit Sæde sprang:
Lyt först, o Konge, til min sidste Sang!
Hans Öie gnistred' Hævnens Mod,
Tre Gange Oldingerne sukked'
Og Kongens Hierte sig tillukked';
Og mens fra Harpen drypper Blod
Og Askegreene af dens Skiöd udskyder,
Lig Vandfaldsbrusen Sangen udbryder.
    Kun Krymplingen er evig god,
    Til ædel Hævn fik Manden Mod.
        Konge! derinde
        De klæde som Qvinde
        Dit Billede paa
        Og om Tindingen vinde
        En Krone af Straae.
        Naar Pogene leege
        Den barnlige Krig,
        De Svage som veege
        Opkaldes efter dig.
        Og kommer du
        Ei Slaget ihu?
        Lyt! Vindiske Pile
        Dödvingede ile;
        Hærene trampe,
        De Saarede segne,
        I Qvalers Krampe
        Udvældede, egne
        Indvolde de flette
        Om Armen og slette
        Med eget Blod af udsugede Saar
        Den Brand hvori Gane og Læbe staaer.
        Ve! Ve! Ve!
        De komme! de komme! See!
        Med stormende Haar
        Og gabende Saar,
        Med tömmede Aarer
        Og Enkernes samlede Taarer!
        Hör! Hör! de raabe:
        Med Fostbrödres Mod
        Vi gav dig hver Draabe
        Af tilsoret Blod.
        Vore Enker og Spæde
        Nedkastede væde
        Din tövende Fod.
        Vær ei længer Eiegod!
        Men fyld vore Aarer
        Med Fiendeblod!
        Giv Vinderne Lænker<!-- DSL anmærker at 1804 har Lænke, mit ex. har Lænker -->
        Af medfödte Tarme,
        Og lallende Arme
        Og tiggende Enker!

    Saa han sang, brat hans Gestalt undviger,
Som en falden og uhævnet Kriger
Uden Blik og uden Blod,
Iiskold han i Kredsen stod.

    Men Kongen rasende opfarer,
I Haanden Brand og Sværd,
I Spidsen af hvinende Skarer,
Og ak! Iulin er ikke meer.
</body>
</poem>

<poem id="staffeldt2001082802">
<head>
   <title>Tilbagekomst</title>
   <toctitle>Tilbagekomst</toctitle>
   <indextitle>Tilbagekomst</indextitle>
   <firstline>Selindaja! Selindaja!</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 68-71.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Selindaja! Selindaja!
    Stiernefuldt er Nattens Rund,
Gaden er saa tyst og stille
    Og din Moder sank i Blund.

Kiærlig vendte jeg tilbage
    Fiernt fra blodig Tagos Bred,
Kampens Stöv i mine Lokker
    Og dens Blod ved mine Fied.

Selindaja! Selindaja!
    Abenamars Röst det er,
Slumrer du saa fast og roeligt
    Og din Elsker er saa nær?

Hvo er det som dristig bryder
    Nattens hellig dybe Fred
Og den förste Sövn forjager
    Fra det söde Leiested?

Selindaja! Hulde Pige!
    Abenamar neden staaer,
Kom igien til Mandeltræet
    I din Faders Urtegaard.

Har du ikke hört det rygtes?
    Mens du fulgte Kongens Bud
Alt er anderledes vorden,
    Mandeltræet ak! gik ud.

Nu saa kom da ned til Grotten
    Hvor jeg tidt saa elskovsvarm
Ved det lille Vandfalds Ridslen
    Hviled' i din Liljearm.

Har du ikke hört det rygtes?
    Grotten længe styrted' ind,
For dens Indgang Edderkoppen
    Væver nu sit tætte Spind.

Kom da ned til Haveporten
    Hvor jeg sidste Gang dig saae
Og dit Afskedsblik opstirred
    I det klare Stierneblaae.

Har du ikke hört det rygtes?
    Steen og Kalk tilstopped den,
Over höie Muur kan ingen
    Kisselsteenen kaste hen.

O saa ræk mig i det mindste
    Giennem Gittret Haanden hen
At i Kys min Flammelæbe
    Rödt afpræge sig paa den.

Tyst! jeg hörer nogen komme.
    Hu! hvor kold er Nattens Vind.
Skynd dig bort, en Ligfærd kommer,
    Mange Folk med Fakkelskin.

Ha Troelöse! Mens jeg sanked'
    Disse femten Hædersar,
Uden Blu du til en anden
    Troe og Hierte givet har.

Hiertet har jeg ei bortgivet,
    Allah höre mine Ord!
Almoralif det har taget,
    Og hvad kunde jeg derfor?
</body>
</poem>

<poem id="staffeldt2001082901">
<head>
   <title>Barden</title>
   <toctitle>Barden</toctitle>
   <indextitle>Barden</indextitle>
   <firstline>Stormvinde suse</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 72-77.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Stormvinde suse
Om Fieldenes Top,
Fosser nedbruse
Og fraadende knuse
Graniternes Krop,
Mens Maanen kiæmper
Med vildsomme Skyer
Som graanende dæmper
Dens Glands og for andre undflyer.

    Paa Vindens Höie
Barden staaer,
Fem Sneese Aar
Slukked' hans Öie
og hösted' hans Haar:
Ak! Kraft og Nöie
Igien forgaaer!

    ,,Natur, din Sang
Af Elvebrusen
Og Tordenklang
Og Stormvindssusen,
Din Strengeleeg
Af skielvende Lande
Og steilende Vande
Dig aldrig sveeg!

    Men koldt er mit Bryst
Og klanglös min Röst.
Ak! ikke meer
Min Harpe jeg seer!

    Min Tid er omme,
Mine Dage aftalte.
Hvor er min Grav?
De komme, de komme,
Som tidt mig kaldte,
Skyeridende Fædre,
At hente mig af
Til det anede Bedre.

    Anderledes det var
Da jeg i Kampen min Harpe bar!
Paa Sværdlængde nær
Stod Hær mod Hær:
Da tordned' min Sang
I Skioldenes Klang
Og Döden sad
Paa min Læbe og qvad.
Stort Mandfald var der, Floden stod stille
Og kunde de faldne Kiæmper ei trille,
Og Kongen roeste: Din Harpe er værd
Titusinde Sværd.

    Anderledes det ogsaa var
Da jeg til Gilde min Harpe bar!
Kong Leolin sad med væbnede Mænd
Og kaldte hver blodig Seier igien:
Da surrede mit Harpeslag
Sagtnende hvert Aandedrag,
Da blev Hiertet bag Brynien blödt,
Livet i Eegenes Skygger saa södt.

    Anderledes det dengang var,
Nu jeg levet og siunget har!
Har? End jeg Tider leve skal,
Styrter, Klipper! Eders Fald
Knuser Land og lukker Havn,
Men bedækker ei mit Navn.

    Ak! jeg var og end skal være
Men jeg er ei meer!
Tiderne min Marv fortære,
Styrt da, siælelöse Leer!

    Min Tid er omme.
Hvor er min Grav?
De Fremfarne komme
I syngende Flokke
At hente mig af.
Lyt hvor de lokke
I Biergströmmens Fald
Med hemmeligt Kald!

    Harpe, Harpe, hvor er du?
Vær min sidste Ven endnu!
Du, min heele Fryd og Ære,
Gaae med mig i Undergang,
Og din allersidste Klang
Bardens Ligsang være!''

    Saa styrted' han sig i Biergströmmens Fald
Med Harpen ned i den skummende Dal.
Men see! en stille Skye sig hæver
Og langsomt op mod Maanen svæver.
Det er den Ædles mægtige Aand
Som sled sig af Jordens kuende Baand
Og nu med Fædrenes Skarer
I Vinden henfarer.
</body>
</poem>

<poem id="staffeldt2001082406">
<head>
   <title>Ephemeren</title>
   <toctitle>Ephemeren</toctitle>
   <indextitle>Ephemeren</indextitle>
   <firstline>Ikke veed jeg hvad jeg vil</firstline>
   <notes>
      <note>Staffeldts anmærkning til digtet: ,,Nogle Papillonsarter fuldende deres Forvandling ved Solens Opgang, parre sig og döe strax derpaa; ja nogle ere saa ætheriske, og saa udelukkende bestemte til Artens Forplantelse, at de savne Æderedskaber.'' (<biblio>1804</biblio>, p. 432.)</note>
      <note>Digtet er i indholdsfortegnelsen betitlet "Ephemeret".</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 78-81.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Ikke veed jeg hvad jeg vil,
Thi mit Liv er Spög og Spil,
Intet jeg paa Jorden söger,
Lykken kommer mens jeg spöger,
Jeg er glad, thi jeg er til.

Dette himmelfulde Kiær
Med sin Bred min Verden er,
Liljens luune Kalk min Hytte,
Blomsterstöv mit söde Bytte
Og mit Ende Dagens Skiær.

Derfor vil jeg nyde den
Og i Glæde flaggre hen;
Op og ned, i salig Svimmel,
Hvirvles mellem Jord og Himmel,
Ventende Fuldendelsen.

Rige Bie, hist vinker, see!
Rosens Purpur, Liljens Snee,
Lad i Veddeflugt os ile
Did og diende udhvile -
Seer du at jeg seirede!

Ak! men hvad mon dette er?
Nöies jeg da ikke her?
Hvilken Uroe i mit Hierte!
Hvilken Södhed selv i Smerte!
Hvilket anende Begiær!

Hisset ved et Myrtheblad
Hænger et jeg veed ei hvad,
Pryden i mit Blomsterrige,
Anderledes, dog min Lige,
Ak med det jeg spöget gad!

Lige, Mage, Brud, o vær
Tusindfold velkommen her!
Lad os i Foreening stedse
Höit i Glæderuusens Kredse
Svimle over Eng og Kiær!

Favn med dine Vinger mig,
Mine Vinger favne dig.
Södt med dig jeg mig forvirrer,
Sittrer, svimler, smelter, dirrer,
Een og uadskillelig!

Söde Mathed! Er det Död?
O saa er da Döden söd!
Seer mig, Væsner, og misunder!
Thi jeg döer i det jeg blunder
Henrykt bort i Elskovs Skiöd.
</body>
</poem>

<poem id="staffeldt2001082902">
<head>
   <title>Ved Emmas Dödsseng</title>
   <subtitle>Af en ufuldendt Selvmordercharakteristik</subtitle>
   <toctitle>Ved Emmas Dödsseng</toctitle>
   <indextitle>Ved Emmas Dödsseng</indextitle>
   <firstline>Emma lider - tusind Helvedsqvaler</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 82-84.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Emma lider - tusind Helvedsqvaler -
    Dödens Budskab i hver Aare slaaer -
Og dog reiser Solen sig og daler,
    Og sin Gang Naturen freidigt gaaer!

Livets Fader! skal den Dyd og Ynde
    Jorden med begeistret Elskov saae,
Dig med Angstens qvalte Skrig forkynde
    Og i Rettersteders Qval forgaae?

Hvis du ei din egen Afkom hader
    Og dit <i>Vorde</i> ikke angrer dig,
Da bönhör, Barmhiertighedens Fader,
    Hendes, mine, heele Jordens Skrig!

Emma strider - Fader i det Höie,
    Send med Hielp en Engel fra dit Skiöd!
Jord og Himmel, skuer! hendes Öie
    Slukkes - brister - hun er död! - -

Ja! det er, det Vanvid er, som fletter
    Skiebnens Slavekiæde Led for Led,
Er indtemplet Skadelyst som mætter
    Sig med Jammergraad og Angestsved!

Styrter, Templer! Tier, Hymmer! Bönner!
    Himlens Latter haaner Jordens Skrig!
Hörer det, bedragne Stövets Sönner!
    Guds Barmhiertighed er Lögn og Svig!

Nu saa falde Frugten raae til Jorden!
    Axet visne bort paa knækket Straae!
Hyl, o Stormvind! Rul og ram, o Torden!
    Og Natur i Krampe rundt forgaae!

Raser, Krig og Pest og Misvæxtsjammer!
    Bryd din Lænke, Lasters fæle Chor!
Lumske Blodskyd, som i Mörket rammer!
    Hævnelyst og cannibalisk Mord!

Brister, Samfunds helligholdte Kieder!
    Bliv til Skiændsel, Kongemajestæt!
Templets Tiener som ved Altret beder,
    Slagtet, martret vorde han paa det!

Smiil, o Fader, naar din muntre Broder
    Mætter dig med dine Sönners Död!
Sönderriv, o Pog, din svangre Moder,
    Opslug Sösteren i hendes Skiöd!

Flye, Fornuft, flye til en anden Sfære!
    Luk for evig, Dag, din gyldne Port!
Mulm og Vanvid, Jorden I regiere!
    Gud fra den sit Aasyn vendte bort!
</body>
</poem>

<poem id="staffeldt2001092101">
<head>
   <title>Harpen</title>
   <toctitle>Harpen</toctitle>
   <indextitle>Harpen</indextitle>
   <firstline>Nattens Kiæmpe naaer</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 85-97.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Nattens Kiæmpe naaer
    Fra Jorden til Himlen
    I Stiernevrimlen.
    Bag Skyer Maanen staaer.
    Som et bankende Hierte
    Anende Smerte,
    Bölgen mod Bredden slaaer,
    Og fra de rögindsvöbte Fielde
    Hvorfra lynslagne Graner hælde,
    I Maanskin stille Elver gaae.

        Blant duggende Greene
        Alvilda eene
        Vanker og taber
        Veemodig sig i
        Sværmerie.
        Hun digtende skaber
        Af Torvald og sig
        Et Himmerig,
        Hvor Styrken ei krones
        Og Hævnen forsones,
        Hvor Dyden er froe
        Og Glæderne troe.

Men pludselig en Radslen hende vækker
    Af kiære Dröm, og studsende hun seer
Et Barn som hende begge Hænder rækker
    Og med sit heele lille Ansigt leer.
Jeg mig forvilded' mellem disse Hækker,
    Saa siger det og sig saa bange teer,
O vil du ikke om min Svaghed frede
Og sikker mig til mine Söstre lede!

Du visselig ei för har skuet Mage
    Til deres Vaanings underfulde Pragt,
Thi Guldet regner fra dens hvalte Tage,
    Med Ædelsteene Tiljen er belagt.
De selv i Glædens Skiöd fremleve fage;
    Med spundet Sölv, saa let som Rög, til Dragt,
I Syssel og i Leeg de tabe Dagen
Og ofte væve Uskylds Brudelagen.

Tidt synge de: Hvad Solen favner
    Og nærende opelsker ved sit Bryst,
Den rige Underjordiske ei savner<!-- Underjcrdiske -->
    Ved Grubens stille, hemmelige Lyst. - -
Jeg agter Ædelsteen ei meer end Avner,
    Saa löd til hastigt Giensvar Möens Röst,
Hvor Torvalds lyse Smiil mig ei modtager,
Dog til dit Hiem, dig Lille, jeg ledsager.

            Giennem Moser og Krat
        I den stielöse Nat,
        Mens Trolde true,
        Hun ledende gaaer
        Til omsider hun staaer
        For Huulens tornekrandsde Bue.
        Der tre Gange en Ravn
        Varslende kraaker hendes Navn,
        Og tre Gange en sukkende Vind
        Hindrer hende at trine ind.
        Men troeskyldig sætter
        Hun Foden frem
        Og er hos Jætter
        I Ondskabs Hiem.

    Hvad mon det var for et Skrig
    Som i Grotten ynkelig
    Jamrende gientager sig?

        Derinde
        Qvinderne spinde
        Og hylende tvinde;
        Blodsdraaber rinde
        Fra surrende Teen
        Og knirkende Vinde,
        Mens Troldene ile
        At dreie og file
        Menneskebeen
        Og græsseligt smile.<note>smile.] smile</note>

    Hvor er, o Torvald! Torvald du!
    Kom, o kom din Brud ihu!

        Paa Leiet han sig vrider
        Saa ængstelig,
        Med rædsom Drömmevarsel strider
        Og trende Gange sig
        Fra tunge Sövn lösslider,
        Dog trende Gange og han glider
        Med Angstens kolde Sveed
        I bundlös Mathed ned.

            Men da Hanen sidste Gang goel
        Og fremkaldte den kommende Sol,
        Lyt! et Vanhælds Sendebud:
        O Torvald! din Brud
        Som eene til Lunden
        I Qvel mon gaae,
        Mens du sövnbunden
        I Duunene laae,
        Er svunden! er svunden!
        Ve dig! hendes Seng er kold,
        Men glad er den fæle Trold.

            Rædsom hylende springer han op
        Og bestiger Biergenes Top,
        Iler ned i den lukte Dal
        Og i Huulens skimlede Sal.
        Men forgiæves han söger
        Med speidende Blik og skingrende Raab,
        Gienlyd med hans Jammer spöger
        Og bedrager lettroende Haab.
        Blant vaklende Fielde
        Som mödende hælde.
        Ved Sumpe som dampe
        I störknende Taage,
        Paa eddrede Svampe
        Og hvæsende Snoge,
        Blant Uglereder
        Han skrider og leder.

            Endelig en Ugle
        Vingen om hans Ansigt slaaer,
        Han fölger og staaer
        For Jætternes Huule.
        Der tre Gange den samme Ravn
        Kraaker Alvildas Navn,<note>Alvildas] Alvidas</note>
        Og den Lille triner ud
        Med en Hilsen fra hans Brud.
        Forgiæves Snildhed ham advarer
        Mod Ondskab skiult i Uskylds Smiil,
        Han agter ikke Troldeskarer
        Og styrted' sig i alle Farer,
        I Nastronds Marter og Ild,
        At frelse den Möe
        Eller döe.
        Og giennem de mange
        Krummede, trange
        Ertsprydede Gange
        Og qvælende Stier,
        Hvor Guldduggen sier
        Fra riftede Dække
        Langs glimrende Vægge,
        Han famlende gaaer
        Og Enden naaer.

Velkommen, Torvald, Trolden siger,
    Velkommen i min guldbeslagne Boe!
Alvilda sysler mellem mine Piger
    Som fiine Sölvertraad om Fingren snoe.
Mit Ord er klippefast og aldrig sviger,
    Thi skal I brat giensamles begge to,
Ifald du vil forunde mig den Glæde
Til denne Harpe först en Sang at qvæde.

Til Hakons Hof (jeg skal det aldrig glemme)
    Stolt paa min Kunst, en Gildedag jeg drog,
Men der du seirende med Streng og Stemme
    Den seiervante Harpespiller slog.
Til Hæderstegn Kong Hakon af sit Giemme
    Et mesterlig udhugget Guldkruus tog
Og ædelmodig Ynglingen foræred'
Mens Harm og Avind Oldingen fortæred'.

Og da jeg, skiöndt graaehaaret, mig formasted'
    At lade haant om Kongens Ædelmod,
Og vred og avindsyg din Harpe lasted',
    Mit lange Skiæg du rykked' ud med Rod,
Min gyldne Harpe du paa Tiljen kasted',
    Den trampende med ubönhörlig Fod,
I Hælene mig Skoggerlatter fulgte
Til jeg fortvivlet mig i Klippen dulgte.

Dog seenere, o Guders Skiald! jeg haver<!-- DSL Skiald, -->
    Oprigtig af mig selv tilgivet dig,
Thi Skiebnens Haand uddeeler mange Gaver
    Og kun forskiellig naadig viser sig.
Og nu, imens derinde man tillaver
    Dit Bryllup, thi det stande skal hos mig,
Til denne Harpe uden Mage qvæde
Du selv din Brudeseng og Elskovs Glæde.

        Og han Harpen tog
        Og den tryllende slog,
        I dens liflige Klang
        Henrisled' hans Sang.
        Ved de samlede Lyd
        Odin med syvfold Fryd
        Frigga omfavner,
        Og Balder savner
        I Helas Rige
        Sin elskede Pige.
        Ved den samlede Klang
        Med rasende Trang
        Hvalen i Havet frembruser,
        Og Örnen i Stormen
        Med Magen hensuser,
        I Græsset Ormen
        Sig snoer og beruser
        Med en Draabe af den Lyst
        Som bölger i Asers Bryst.

    Alvilda, min Brud, du fornemme
    Din Elskers södtlokkende Stemme!
        Kom og lad os samles i
        Elskovs söde Sværmerie!

    Da reised' Trolden sig fra sit Sæde
    Og hvidsled' med Lokes giftige Glæde:

        Hil Sangeren og evig Ære!
        Som nu, ham Odin stedse naadig være!
        Thi viid, den Fryd
        Du kaldte i liflige Lyd
        Og hvad jeg nys dig loved' her
        Det alt fuldbyrdet er.
        Ja, denne Harpe er din Brud
        Og du med Elskovsvarme
        Hver kiælen Klang slog ud
        Af hendes tvundne Tarme,
        Imedens det udskaarne Bryst
        Dirred' til din ömme Röst.

            Men giennem Naturen det isned'
        Som en Vinterdag,
        Heele Norrigs Foraar visned',
        Iis blev Sangerns Aandedrag.
        I Dödens Krampe Haanden
        Harpen holdt fast,
        Öiet brast,
        Han opgav Aanden.
</body>
</poem>

<poem id="staffeldt2001092102">
<head>
   <title>Den hellige Therese</title>
   <toctitle>Den hellige Therese</toctitle>
   <indextitle>Den hellige Therese</indextitle>
   <firstline>Violerne dufte, Natvindene gaae</firstline>
   <notes>
      <note>Staffeldts anmærkning til digtet: ,,Denne Helgen blev födt i Kongeriget Castilien den 12. marts 1515. Hun havde fra sin spæde Barndom af et Hæng til den exalterede Sielestemning, man kalder Sværmerie. I hendes tyvende Aar gik hun i Kloster. I les Vies des Saints, T. 11. p. 485 anföres om hende: Dieu avoit déja commencé à la favoriser de beaucoup de Graces, qui allèrent toujours croissans, et il l'avoit déja élevée à un don de contemplation trés-sublíme<!-- DSL trèssublime --> jusqu'à<!-- DSL jusqu'a --> l'orasion<!-- l' orasion --> de quiétude, et quelquefois jusqu'à celle d'union accompagnée du don des larmes. Og p. 489. Elle vit un jour un Seraphin, qui avec un dard de feu lui perçoit le coeur; on la voyoit après ces insignes faveurs les deux, les trois heures pâmée.<!-- DSL pâmée! --> On l'entendit<!-- l' entendit --> une fois durant ses ravissemens s'écrier: Mon divin Epoux! ou élargissés la capacité de mon coeur, ou mettés des bornes à Vos divines Graces. - Den hellige Thereses Billedstötte af Bernini er berömt, især dens Udtryk af brændende, i individuel Elskov overgaaende, Andagt.'' (<biblio>1804</biblio>, pp. 432-33.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 98-101.</note>
   </notes>
   <pictures>
      <picture src="staffeldt2001092102.jpg">Gianlorenzo Bernini: <i>L'estasi di Santa Teresa di Avila</i>, 1647-52. Cappella Cornaro, Santa Maria della Vittoria, Rom.</picture>
   </pictures>
   <quality>korrektur1,korrektur2,korrektur3,kilde,side</quality>
</head>
<body>
Violerne dufte, Natvindene gaae,
De Stierner fremtindre i Æterens Blaae,
Det Himmelske kommer i Anelser ned,
Det Jordiske stiger i Længsler derved.

Therese under Jasminen sad
Og inderligt, barnligt til Frelseren bad,
Da dryssede ned til en Glorie
Fra Træet den reeneste Blomstersnee.

Og da den falder, hos hende staaer
En Engel i den, som Vaarens Vaar,
Da dirred' det giennem Naturen hen,
Guldalderens Minde vaagned' igien.

Mens selv en vordende Engel lig,
For Elskovs Seraph hun reiser sig,
Han sænker sin lynende Flammepiil
I hendes Hierte og giver et Smiil.

Da svimler hun hen i Glæde og Ve,
Gestaltet hun vil den Evige see
Og synker med inderlig Længsel og Savn
Tilbage i Blomsternes kiölige Favn.

O hellige Christ! Du troelovede Gud!
For dig vansmægter din eensomme Brud,
En hellig Ild, uudslukkelig,
For dig igiennemluttrede mig.

Jeg blev ved dit Kors af Medynk saa öm
Og baded' det tidt i en Taareström,
Jeg holdt dig Korsfæstede tæt til min Barm,
Men ak! du levede ei og blev varm.

O kom da, min Brudgom, som hisset du gaaer,
Syv Stierner til Krands i dit straalende Haar!
O kom med tilbedede Læbe og Blik
Hvorfra det evige Foraar udgik!

Bönhör mig, o söde Alkiærlighed, kom!
O kom til Kiærligheds Helligdom!
Min Siel kun bæver paa Læbernes Rand,
I et Kys bortför den til Saliges Land!

Saa sværmed' hun hen i himmelskt Begiær
Og drömte det hellige Höieste nær,
Og sittrede længe, som Harpen naar
En gudlovsyngende Seraph den slaaer.

Violerne dufte, Natvindene staae,
De Stierner blegne i Æterens Blaae;
Det Himmelske kommer i Herlighed ned,
Det Jordiske döer saa saligt derved.

Thi under Frydmelodier brat
En Gestalt opgaaer i den hellige Nat,
Syv Stierner til Krands i det straalende Haar,
I smilende Öie den evige Vaar.

Den nærmede sig med et brændende Kys,
Da sled den Troelovedes Aande sig lös
Og flöi fra de blegnende Læbers Rand,<!-- Rand -->
En Hymnelyd, op til de Saliges Land.<!-- DSL Land! -->

Men af hendes Gravhöi en Lilje fremsteeg,
Som aldrig i Tidens Omskiftelser veeg,
I Sommer og Höst, i Vinter og Vaar
Den favre Lilje evindelig staaer.

Og end, et Under!<!-- Under, --> af Lilliens Skiöd,
I Blomsten en Blomst, en Rose frembröd:<note>frembröd] <i>nogle eksemplarer af <biblio>1804</biblio> har</i> fremskiöd</note>
Og det er den Elskov, saa himmelsk og from,
Som af den reeneste Uskyld opkom.
</body>
</poem>

<poem id="staffeldt2001092601">
<head>
   <title>Havfruen og Kongen</title>
   <toctitle>Havfruen og Kongen</toctitle>
   <indextitle>Havfruen og Kongen</indextitle>
   <firstline>Paa Skierene skiön Havfru sad</firstline>
   <notes>
      <note> Anmærkninger: ,,Jorsal  &#596;: Jerusalem. Sikelei  &#596;: Sicilien. Myklegaard  &#596;: Constantinopel. Væringer  &#596;: Den græske Keisers normanniske Livvagt.'' (<biblio>1804</biblio>, p. 433.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 102-108.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Paa Skierene skiön Havfru sad,
    Af Fiorden gaaer en Snække,
Hun jevner Bölgen ved sit Qvad,<!-- Quad, -->
    Thi Kongen staaer paa Dække,<!-- &#383;taaer -->
Han skuer hen ad fierne Hav,
Hans Hu er alt ved Herrens Grav.

Skiön Havfru reiser sig og staaer<!-- rei&#383;er -->
    Paa höie Klippetakke,
Og stirrer paa hans guule Haar,<!-- Haar -->
    Som bölger om hans Nakke,
Og stirrer paa hans hvalte Bryst,
Saa hvidt som Skum ved Klippekyst.

,,Lad kun, lad kun til Jorsal staae
    Hen over salten Bölge!
Saa vidt som den er kold og blaae
    Skiön Havfru dig skal fölge,
Thi, favre Konge, langt fra dig
Den Bölge brænder, brænder mig.

Naar Dagen stiger frem igien
    Og naar Syvstiernen skinner,
Hvor mine Fiske smutte hen
    Med vævre Sölverfinner,
Jeg ömt og troe skal fölge dig,
Thi ellers Bölgen brænder mig.''

Og paa en Hval afsted hun foer,
    Den var saa deilig spettet,
Om hendes Hofter hang en Giord,
    Af Perler sammenflettet,
Med Sölverskæl hun dækket var,
Guldharpen hun ved Giorden bar.

Frem i hans Kiölvand troe og froe
    Til Sikelei hun svömmer,
Og hvergang Kongen gaaer til Roe
    Og södt paa Hyndet drömmer,
Derude paa den Bölge blaae
Hun Harpen sagtelig mon slaae.

Saa fölger hun til Myklegaard
    I ubekiendte Vande,
Og naar den Miöd til Randen staaer
    I Kongens gyldne Kande
Og han den löfter til sin Mund,
Paa höie Dönning dandser hun.

Men da han nu til Jorsal drog
    Skiön Havfru blev tilbage,
Ved Myklegaard hun Harpen slog
    Til Elskovs kielne Klage,
Og Væringer fornam med Fryd
Ved Dagens Port den Havfrus Lyd.

Hun aldrig reiser Vind og Vær
    Og intet Skib nedsænker,
Skiön Havfru er saa öm og kiær
    Og kun paa Kongen tænker,
Og see! tilbage kommer han
Som Pilgrim fra Israels Land.

Et lidet Billede han bær
    Og tidt til Læben trykker,
I Guld og Sölv det fattet er,
    Sit Bryst dermed han smykker.
Det er den reene Himmelmöe
Som saae sin Sön paa Korset döe.

Hist ved den helligholdte Grav
    Ham en af Munkeskaren
Det underfulde Billed' gav
    At staae ham bi i Faren.
,,Saa længe som mit Sværd og Skiold,
Det være skal i tryg Behold.''

Skiön Havfru stirrer vildt derpaa,
    Den Bölge hende brænder,
Den Sölverskæl blir mörkeblaae,
    Mod Norden hun sig vender
Og synger rædsomt Uværsqvad -
Dog Elskov seirer over Had.

Skiön Havfru troe men ikke froe
    I Snækkens Kiölvand svömmer,
Men naar nu Kongen gaaer til Roe
    Og gyldne Kande tömmer,
Hun Harpen ikke höres slaae
Og dandser ei paa Bölgen blaae.

Saa fölger hun til Norrigs Kyst.
    De vilde Vinde sove
Dybt i dens Klöfter, alt er tyst
    Paa Ager, Bierg og Vove,
Med Maanen alle Stierner smaae
Nedstige i de Bölger blaae.

Skiön Havfru staaer paa Havets Speil,
    Ved Foden Fiske spille,
De folde sig, de slappe Seil,
    Og Snækken ligger stille,
Den Styrmand blunder ved sit Roer,
Kun Kongen vaager end ombord.

Med stille Veemod af sin Barm
    Han Billedet fremtager,
Og kysser det saa andagtsvarm,<!-- andagtsvarm -->
    Og fromme Sukke drager:
,,O Himmelmöe! du förte mig
Tilbage til min vante Vig.''

Brat slaaer skiön Havfru Strengens Guld,
    Da daane alle Glæder,
Hver Tone er saa Jammerfuld,
    Rundtom Naturen græder,
Og Kongen staaer med dæmpet Aand,
Det Billed' slipper af hans Haand.

Med hellig Skræk udspringer han
    Klenodiet at hente,
Men pludseligt med Elskovsbrand
    Den Havfru ham omspændte,
Hun gynger ham paa Bölgetop
Og alle Storme vaagner op.

Men ved det förste kolde Kys
    Hun paa hans Læbe trykker,
Den blide Siel hun suger lös,
    Og ned i Havet dykker;
Det stormer, Snækken gaaer i Qvag,
Og Hvalen leger med dens Vrag.
</body>
</poem>

<poem id="staffeldt1999030407">
<head>
   <title>Naturdatteren</title>
   <toctitle>Naturdatteren</toctitle>
   <indextitle>Naturdatteren</indextitle>
   <firstline>Jeg sad under duftende Hyldetræ'r</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 109-11.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Jeg sad under duftende Hyldetræ'r
  Da Solen gik ned,
Og vilde tælle hvert Stjerneskjær,
  Som tændtes derved.

Jeg noget attraa'de og vidste ei hvad,
  Med længselsfuldt Mod,
Vel syntes det hviske fra hvert Blad,
  Men jeg intet forstod.

Og som jeg længtes, en Yngling jeg saae
  Over Engen gaae,
Han havde til Öine to Stjerner smaa
  Udi Himmelblaa.

Hans gyldne Lokker saa flagrende hang
  Om hans Rosenkind,
Han nynned en hjertelig Elskovssang,
  Som smelted mit Sind.

Saa nærmed han sig og bad mig saa södt
  Om et eneste Kys,
Da blev mit Ansigt saa hedt og saa rödt,
  Min Gjord gik lös.

Saa drog han mig nær med en Heftighed
  Saa varm, saa varm,
Jeg havde jo intet at skjule mig ved
  Undtagen hans Barm.

»Paa Kjæmpegraven ved Skoven hist
  Der en Lilie staaer,
Og plukke vi den, da fange vi Rist,
  Hvordan det saa gaaer.«

Han drog mig hen til den Kjæmpegrav,
  Jeg sagde ei nei,
Han bad om saa meget, saa meget jeg gav,
  Hvi skulde jeg ei?

Han bad om saa meget, saa meget jeg gav,
  Thi jeg var saa blöd,
Jeg havde jo ingen Fortred deraf,
  Du Yngling söd!

Da stod jeg siden ved Pigernes Brönd
  En Aften seen,
Og fik at vide, at det var en Synd,
  Hvorfor er det een?
</body>
</poem>

<poem id="staffeldt2001100401">
<head>
   <title>Kong Frode og Gubben</title>
   <toctitle>Kong Frode og Gubben</toctitle>
   <indextitle>Kong Frode og Gubben</indextitle>
   <firstline>Kong Frode höit ved Gilde sad</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 112-14. (syvende strofe blev "ved en Forseelse" udeladt og følger rettelsesbladet bag i bogen).</note>
   </notes>
   <quality>korrektur1,korrektur2,korrektur3,kilde,side</quality>
<!--  side 114-15 mangler i kopi -->
</head>
<body>
Kong Frode höit ved Gilde sad,
    Kong Frode, diærv og snild,
Ved gammel Miöd og Skialdeqvad
    Han blev saa huld og mild.

Nu siger frem, I Dannemænd,
    Nu siger uden Blu:
Hvo teede sig min bedste Ven
    Med kiæk og snedig Hu?

Og den som meest har gavnet mig,
    Det sværger jeg ved Thor,
Af dette Horn skal lædske sig
    Her överst ved mit Bord.

Flux mange Kiæmper traadde nær
    Og priste deres Daad,
Een talte om sit hvasse Sværd,
    Een om sit snilde Raad.

Og Leireborgen rundt gienklang
    Af Mod og Snedighed,
Og Kongen fra sit Sæde sprang,
    Saa glad han blev derved.

Da saae han at en Gubbe sad
    Heel nederst ved hans Bord,
Og ikke mod, ei heller glad,
    Ei mælede et Ord.

Hans Brynie bar mangt et Skaar
    Af fordums Hug og Stöd,
Som Vandfaldsskum, hans hvide Haar
    Ned paa hans Rustning flöd.

Og er du Gubbe uden Daad,
    Saa gak hvorfra du kom,
Saa gak og end i Qvindegraad
    Din usle Alderdom.

Ei Skiendsel blegede mit Haar,
    Thi Retsind var mit Navn,
Og ei jeg for min Konge staaer
    Foruden Daad og Gavn.

Da Gullands Fylkekonge sig
    Mindst ventede sin Död,
Mod ham, din Giæst, du öved' Svig
    Og ham at dræbe böd.

Men jeg til Höibords satte ham
    Og lod i Fred ham gaae,
At Fredegod ei Meen og Skam
    Af Manddrab monne faae.

Nei ikke er du uden Daad,
    Kom hid, kom hid! thi den
Som styrer Kongens onde Raad
    Er Kongens bedste Ven.
</body>
</poem>

<poem id="staffeldt2001100402">
<head>
   <title>Jægeren</title>
   <toctitle>Jægeren</toctitle>
   <indextitle>Jægeren</indextitle>
   <firstline>Der er en fredlös, en angrende Siel</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 115-19.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Der er en fredlös, en angrende Siel
    Som Lise og Roe ei mon finde,
Thi lyde for den i hiint Helgen-Capel
    De Bönner fra Klippernes Tinde.

En Jæger vel aarle om Morgenen gik
    De vaagnende Vilddyr at bede,
Han sögte de Spor med udspeidende Blik
    Og giettede Leie og Rede.

Ved bleghvide Striber i Dæmringens Graae,
    I Lumskhed indhyllet, han sniger
Om tornefuldt Krat og om sivdækket Aae
    Og Kiæmpernes Höie bestiger.

Og ströifende rundt, han paa eensomme Sti
    En trængslende Faareflok skuer,
Og en Hyrdinde, som yndigen i
    Dagbrækningens Purpurskin luer.

See Vildanden, Jæger! paa rödnende Aae
    Blant Röret hensvömme og nikke. -
Men til den Hyrdinde hans Hu monne staae,
    Til hende kun sigter hans Blikke.

See, Jæger, hist reiser sig vaagnende Hind
    Og Duggen for Solen afryster. -
Men til den Hyrdinde kun stander hans Sind,
    Kun hende at bede han lyster.

Han træder til hende og Bue og Piil
    Uændset i Græsset henslænger,
Hans Vaaben er lokkende Tale og Smiil,
    Som dybt i det Inderste trænger.

Han kryster de Fingre, han træder den Fod,
    Han aldrig saae lignende Ynde,
Thi blir han i Hiertet saa ve og saa mod,
    Og lyster saa saare at synde.

Hans Blik er som Taage, hans Aande som Ild,
    De sittrende Læber kun stammer,<note>De] Den</note>
I vidnelös Udörk, ustandset og vild,
    Hans Frækhed og Vellyst opflammer.

Forgiæves om hende Undseelsen brat
    Sit hellige Purpurslör kaster,
Han röver Frivilligheds kostbare Skat
    Og bort fra Forbrydelsen haster.

Men snarlig Bevidsthed med Samvid og Nag
    Bag Nydelsen vender tilbage,
Ni Maaneder sörger han under sit Tag
    Og Angeren tæller hans Dage.

Da drev det igien ved Morgenens Grye
    Ham ud med forunderlig Vælde,
Den slappede Bue han spændte paa nye,
    Sit savnede Bytte at fælde.

Og ströifende rundt, han paa eensomme Sti
    I Krattet en Hind synes skue,
Han sigter og ikke han skyder forbi,
    Men sukkende brister hans Bue.

Der laae en Moder, det diende Noer
    I Döden omslynget af Armen,
Thi Pilen igiennem dem begge henfoer
    Og hæfted' det Spæde ved Barmen.

Hvo var den Moder som Alherren böd
    Med Noeret, lig Hinden, at blöde?
Blant Höiene Jægerens Hylen gienlöd
    Og begge i Favnen, han döde.

Der er en fredlös, en angrende Siel
    Som Lise og Roe ei mon finde,
Thi lyde for den i hiint Helgencapel
    De Bönner fra Klippernes Tinde.
</body>
</poem>

<poem id="staffeldt2001100403">
<head>
   <title>Fugleapotheose</title>
   <toctitle>Fugleapotheose</toctitle>
   <indextitle>Fugleapotheose</indextitle>
   <firstline>Paa Unger sidder</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 120-24.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Paa Unger sidder
    En kiærlig Hun,
Ved Hannens Qvidder
    Saa mangen Stund.

Da kom mod Qvelde
    Fra Milers Rög
Tre Mænd, at fælde
    Den ranke Bög.

Og Lunden brager
    Af Öxeslag,
Og Fuglen klager
    Ved hvert et Drag.

Men for de Ægge
    Er Bullen haard,
Thi Glöd de lægge
    I Træets Saar.

Da Vinden vender
    Saa hastigt sig,
Og Luen brænder,
    Ustandselig.

Paa Unger sidder
    Den Ömme der,
Men Hannens Qvidder
    Ei höres meer.

Om elsket Rede,
    Om spæde Kuld
Han sig vil brede,
    Saa rædselfuld.

Forgiæves klynker
    Den ömme Han,
Snart brændt han synker
    Fra Redens Rand.

Da Hunnen giver
    Et Skrig, og saa
End Offer bliver
    For sine Smaae.

Den Ild fortærte
    Det heele Kuld,
Og ak! af Smerte
    Min Barm blev fuld.

Men da mit Öie
    Fra Jorderig
Til Valhals Höie
    Oplöfter sig,

I Friggas Hænder
    Jeg Reden seer,
Og o! nu brænder
    Den ikke meer.

Af Ildens Luer
    Hun frelsed' den,
Og venlig skuer
    Den nu igien.

Paa Reden sidder
    Den Hun paa nye,
Med sagte Qvidder,
    Saa blid og blye;

Mens Hannen svinger
    Sig rask og glad
Om Friggas Finger
    Med freidigt Qvad.

Gudinden mader
    De Unger blidt,
Og klapper Fader
    Og Moder tidt;

Med Reden prydes
    Idunas Træ,
Nu Himlen frydes
    Ved Jordens Kræ.
</body>
</poem>

<poem id="staffeldt2001102101">
<head>
   <title>Trende Nætter</title>
   <toctitle>Trende Nætter</toctitle>
   <indextitle>Trende Nætter</indextitle>
   <firstline>Den förste Nat var det Stierneblaae</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 125-30.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
<i>Den förste Nat</i> var det Stierneblaae
      Foruden Skye,
Sölvmaanen igiennem Grenene saae
      Ned i Elskovs Lye.

Der sad under luftnende Mandeltræ'r
      Det yndigste Par,
Hvis ei der var andre paa Jorden her,
      Et Eden den var.

Der sad de fortroelige, Arm i Arm,
      De elskende To,
Hun var saa undseelig, han var saa varm,
      Og begge saa froe.

Hun snoede hans Lokkes faldende Ring
      Undseelig, öm,
Om bævende, melkehvid Finger omkring
      Og syntes i Dröm.

Södtsværmende, han et Elskovsbrev
      Med varmere Aand
Og dristig veltalende Finger skrev
      I Jomfruens Haand.

Dog aldrig den spædere Attraae sig sled
      Fra Blufærd lös,
Og aldrig svulmed' fra Læbernes Bred
      Det dristige Kys.

Og som de i Uskyld dvælede der
      Med barnlig Fryd,
Neddryssed' de venlige Mandeltræ'r
      Den vaarlige Pryd.

Imorgen, imorgen ved Stierneskiær
      Og Faderens Blund,
Kom, Söde, igien til de Mandeltræ'r!
      Saa nynnede hun.

Imorgen foreenes vi atter igien
      Af den lönlige Nat, -
Saa hvidskede han og raslede hen
      Giennem Greene og Krat.

Men da han igiennem Hækkerne bröd,
      Det bag hans Hast
Som Trudsel og klapprende Tænder löd,
      Qvalt Latter udbrast.

<i>Den anden Nat</i> hang Skyerne ned
      Som et Sörgeflor,
Lig Döden, trykked' bedövende Fred
      Den qvalme Jord.

Og höit i Palladsets Mezzanin,
      Hos den jamrende Brud,
Det Lys, som styrede Ynglingens Trin,
      Gik tidlig ud.

End svang han sig over det höie Hegn
      Med Fuglesving,
Det sukkede i den bange Egn
      Saa vidt omkring.

De Mandeltræ'r rystede Duggen af,
      Det var deres Graad;
De livkiede Blomster fandt gierne en Grav
      Hvor Ynglingen traad.

Men raskt han iler til aftalte Maal,
      Han alt det seer,
Da sank i hans Bryst det isnende Staal,
      Han er ei meer!

O taber, I Træer, det visnende Löv
      Paa Ynglingens Lig!
O Blomster, de Kroner i blodige Stöv
      Nedböie sig!

Og da <i>den tredie Nat</i> nedsteeg,
      En Jordefærd
Igiennem de eensomme Gader sig sneeg
      Ved Fakkelskiær.

For Jomfruens Vindve den stille stod
      Et Öieblik,
De alle opskued' med Sorrigmod
      Og videre gik.

Da oven fra Mezzaninen det löd
      I den ængstlige Nat:
O töv dog, du Yngling, uskyldig og söd!
      De standsede brat.

O töv dog, du Yngling, saa fauer og from,
      Paa Gravens Vei,
Og lad mig först kaste mit Jomfruslör om,
      Saa kommer jeg.

Og lad mig först sætte min Liljekrands paa
      Og da for Gud,
Min mildere Fader, i Himmelen staae,
      Din evige Brud!

Og i det samme hun styrtede sig
      Fra oven ned.
I den aabne Kiste laae tvende Lig,
      Nu har de Fred.
</body>
</poem>

<poem id="staffeldt2001122501">
<head>
   <title>Forfædrene</title>
   <toctitle>Forfædrene</toctitle>
   <indextitle>Forfædrene</indextitle>
   <firstline>Paa eensom Hede</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 131-48.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Paa eensom Hede,
Blant Lyng og Krat,
Hvor Drager frede
Om Oldtids Skat,
En Borg sig hæved',
Den sammenfaldt,
Snart Vedbend væved'
Sig rundt om alt.

Om Fod og Tinde
Sig Tidsler snoe,
De vilde Vinde
Derinde boe.
I Borgens Sale,
I Kirkens Chor,
Den vævre Svale
I Reden boer.

De Kirkeruder
Med rödligt Skiær
Og Biblens Guder
Udfaldne er.
Ved Lynet smelted'
Det gamle Blye,
Mod Gruben velted'
Sig ned paa nye.

Fra Kuplens Sprækker
Den vilde Regn
Med Vold indbrækker
I helligt Hegn.
De Altre stande,
Hvo rygter dem?
Af dovne Vande,
Lig Gröntörv, frem.

Naar Stiernen lyser.
I Vinternat,
Iistappen fryser
Ved Korset brat:
Da rundt det klynker,
Fra Himmelen
En Straale synker
og smelter den.

Og tolv Capeller
Rundtom endnu
Den Pilgrim tæller
Med stille Hu.
De Helgensteene
Muskronte staae
Ak! saa alleene
Og sörge saa.

O Himlens Frue!
Vemodig blid,
Du synes skue
Ad gamle Tid.
Mens Sommerfuglen
Omflaggrer dig,
Fra Taarnet Uglen
Udklager sig.

Og hist hvor Nelder
Saa froedigt staae,
I dybe Kielder
Du skue maae,
End stander Kiste
Ved Kiste der:
Hvad Jorden priste
Hensmuldret er!

I lange Rader
Der ligge de,
Den Stammefader
Er först at see,
De Mænd og Fruer
Her Hvile fandt,
Smaae Kister skuer
Du og iblant.

Et Billed' vinker
Fra hvert et Laag,
Der ogsaa blinker
Et gyldent Sprog,
Skiöndt Edderkoppen
Udslaaer sit Spind
Om Heltekroppen
Og Fruens Kind.

En Yngling iler
Vel ofte did,
Han Afskeed smiler
Til medfödt Tid,
Han vil sig lukke
Hos Oldtid ind,
Med Længselssukke
Og kraftfuldt Sind.

Blant faldne Steene,
I Örknens Favn,
Han staaer alleene
Med ædelt Savn:
,,Her vil jeg dvæle
Og ved mit Bryst
Paa nye besiæle
Hiin Alders Lyst.

Saa svinder, svinder
Det Bedste hen!
Snart ak! du finder
Kun Sagn igien.
Dog bort med Sorgen!
Thi stiger brat
Ei Haabets Morgen
Af Fortids Nat?

Kun Tidens Giæste
Vi være maae,
Thi bör det Bedste
Rundtom forgaae.
Forskiönnet stiger
Det frem igien
I Sagnets Riger<note>Riger] Rige</note>
Hos Sangeren.

Her daler Nöie
Ei til dit Raab,
Paa andre Höie
Opgaaer dit Haab.
Rask fremad eller
Tilbage, du!
Hvis ei, du træller
I trange Nu.

Ja! kun som Minde
Og Vente du
Hver Fryd tör finde
Med luttret Hu;
Kun da du fryder
Usmittet dig,
Kun da du nyder,
Som Guder rig.

Hvis her du savner
Og ei har Rist,
O da du favner
Det fierne <i>Hist</i>.
Hvad först skal blive,
Dig Phantasie
Forud tör give
I Sværmerie.''

Naar Maanen stiger
Ad Fieldets Top
Og Skyggers Riger
Sig lukker op,
Han Harpen tager,
Saa længselfuld,
Og Klager drager
Af Strengens Guld.

De Toner lokke
Med mægtig Trang,
Fra brustne Klokke
Udgaaer en Klang,
De skilte Steene
Bevæge sig,
Som om foreene
De vilde sig.

Snart Klokken kimer
Saa klangfuld, som
I Festens Timer
Fra höie Dom,
Og brat sig hæver
Hvert Kistelaag,
Af Dybet svæver
Et herligt Tog.

Med Spyd og Skiolde,
I langsom Gang,
De Kiæmper bolde
Tye til hans Sang,
Og raskt han spiller
Med Frygt og Fryd,
En Taare triller
Ved hver en Lyd.

Dog Hiertet banker
Af hellig Gru,
Da Skaren sanker
Om ham sig nu,
Og da han skuer
Hvorlunde hver,
Skiöndt Dödning, truer
Med Blik og Sværd.

Thi Kraft sig maler
I hvert et Træk,
Fra Panden daler
Den kolde Skræk,
Kun Daad og Fare
De havde kiær,
De Kiæmper vare,
Saa staae de der.

Dog Blidhed binder
Den diærve Magt,
Paa haarde Kinder
Staaer Smilets Pragt,
Som Aftenröde
Med stille Skin
Fieldegnens Öde
Blidt hyller ind.

Men brat tilside
De vige hen,
Een sees at skride
Mod Ynglingen.
I lange Fletter
Nedslaaer hans Skiæg,
Hans Höire letter
Som Spyd en Eeg.

Den Stammefader
Og Kiæmpe bold
Ham skue lader
I opladt Skiold.
Han stirrer længe
Paa hvert et Syn,
Mens Taarer hænge
Ved tunge Bryn.

En Engleskare
Fra Himlen kom,
Som om de bare
Dens Stiernedom;
De Blomsterkieder
Om Jorden slog,
Til Lysets Breder
Den kiærligt drog.

Og vidt paa Jorden
En Rose stod,
I Östen vorden
Af Guddomsblod.
Hvert Blad sig hæver
Mod Himmelen,
Og Gud nedsvæver
At boe i den.

Dens Stilk udskyder
Af barnlig <i>Troe</i>,
Til <i>Haab</i> frembryder
Hvert Blad saa froe,
Og <i>Kiærligheden</i>
Uddufter vidt
Et Fredenseden,
Saa lyst og blidt.

Dernæst tiltrækker
En Stad hans Blik,
Hvor Kiæmperækker
I Harnisk gik:
De Sværde klirre
Krigsmelodie,
Mens Harper dirre
Saa blidt deri.

Og mangen Ridder
I straaetakt Huus
Ærværdig sidder,
For Vedens Blus.
Ved Harpens Strenge
Han ung igien,
Imens hans Drenge
Brat bliver Mænd.

Ved Arnens Lue
Huusved der sad
En deilig Frue,
Dog ikke glad;
Et Lam i Skiödet
Taalmodig laae,
Mens hun bedrövet
I Luen saae.

Ad Dören triner
En Ridder ind,
Med diærve Miner
Og hærdet Sind.
Fra Jordans Kyster
Hiemhasted' han,
En Löve ryster
Bag ham sin Man.

Han Fruen söger,
Hun favner ham,
Og Löven spöger
Med kielne Lam;
En Lilje bryder
Af Spydets Skaft,
Hos Skiönhed fryder
Sig Mod og Kraft.

Da Klokken giver
Igien et Tegn,
Og lyst det bliver
I heele Egn,
Til Graven ringer
Den Nattens Tog,
Og sagte klinger
Hvert Kistelaag.
</body>
</poem>

<poem id="staffeldt2002090801">
<head>
   <title>Snedkeren og hans Drenge,</title>
   <subtitle>i Pestens Tid</subtitle>
   <toctitle>Snedkeren og hans Drenge</toctitle>
   <indextitle>Snedkeren og hans Drenge</indextitle>
   <firstline>Sauger, hövler, hamrer brav!</firstline>
   <notes>
      <note>Staffeldts anmærkning til digtet: ,,Boccaccio's Beskrivelse af Pesten, som herskede i Midten af det fiortende Aarhundrede, har givet nogle Træk til dette Skilderie.'' (<biblio>1804</biblio>, p. 433.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 149-54.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Sauger, hövler, hamrer brav!
    Tænker ei paa Nöden!
Ved hver Spaan vi hövler af,
    Raller Een i Döden.
Lader fare Rist og Mag
    I den grumme Pröve!
Hamrer, Gutter, Slag i Slag,
    Dödens Kald at döve!

Pesten raser i vor Stad,
    Gaderne er sorte,
Dödefölgets lange Rad
    Gaaer af alle Porte;
Himmelen forbarme sig!
Intet Huus er uden Liig.

Rundt der er stor Ve og Gru,
    Verden er en anden:
Qvinderne er uden Blu,
    Uden Manddom Manden,
Og den store, store Nöd
Alle, alle Love bröd.

        Sauger, hövler, hamrer brav!
            Tænker ei paa Nöden!
        Ved hver Spaan vi hövler af,
            Raller Een i Döden.

Hierters skiönne Baand er löst,
    Ingen Hielp betrygger:
Giftigt er hvert Moderbryst,
    Glutten Fingren tygger;
Dattren med forsteenet Blik
Nægter Moderen en Drik.

Faderen afskyer sin Sön,
    Kiærligheden dræber;
Döden vifter i hver Bön
    Lumsk fra Præstens Læber;
Selv i Herrens Blodkalk nöd
Mangen ak! den visse Död,

        Lader fare Rist og Mag
            I den haarde Pröve!
        Hamrer, Gutter, Slag i Slag,
            Dödens Kald at döve!

Hörer I hvorledes de
    Sviir og Tummel drive?
Vildt de synge, drikke, lee,
    Ruusen Mod maae give;
Uvist er hvert Aandedrag,
Thi bortsvire de hver Dag.

Skuer hist en Rövertrop!
    Öde Huuses Döre
De ved Dagen brækker op,
    Godset de bortföre.
Dyd og Medynk svundet er,
Men endnu har Guldet Værd!

        Sauger, hövler, hamrer brav!
            Tænker ei paa Nöden!
        Ved hver Spaan vi hövler af,
            Raller Een i Döden.

Pestens Rustvogn ruller tvær,
    Fyldt med Liig tilhobe,
Mangen ved sin Jordefærd
    Höres end at raabe,
Men den blege Kiöresvend
Skynder sig til Graven hen.

Hastigt læsser man dem af,<!-- DSL intet mellemrum mellen denne strofe og den forudgående -->
    Kaster saa en smule
Jord og Sand paa Skarens Grav,
    Pestens fæle Kule;
Mangen Haand af Ormens Hiem
Krampefuld sig borer frem.

        Lader fare Rist og Mag
            I den haarde Pröve!
        Hamrer, Gutter, Slag i Slag,
            Dödens Kald at döve!

Rundtom bolner Saar i Saar,
    Alle Afsked tage,
Dödningklokken stedse gaaer,
    Dödningvogne knage - -
Stirrer ikke saa paa mig,
Drenge! I selv synes Liig.

Færdig staaer min Kiste hist,
    Snart jeg den behöver,
Drenge, Drenge! ingen vist
    Hos sin Mester töver,
Dog forlader mig min Hund
Ikke i min sidste Stund.

        Sauger, hövler, hamrer brav!
            Staaer mig bi i Nöden!
        Ved hver Spaan I hövler af,
            Ral - ler - jeg - i - Dö - den.
</body>
</poem>

<poem id="staffeldt2002090802">
<head>
   <title>Den ottende Sön</title>
   <toctitle>Den ottende Sön</toctitle>
   <indextitle>Den ottende Sön</indextitle>
   <firstline>Den Hane slog ud sin Vinge og gol</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 155-59.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Den Hane slog ud sin Vinge og gol,
Ung Thora alt sad ved Væverstol.

Alt slog hun Væven med megen Hast,
Saa Traadene alle tilsammen brast.

Hun syede Blommer med Silketraad,
De Roser blev Blod og de Lillier Graad.

Hielp Gud! hvor jeg drager min Aande tungt,
Det volder det Foster, spædt og ungt.

Syv Maaneder gik hun i Höieloftssal
Og snörte sig i Midie tynd og smal.

Syv Maaneder bærged' hun sig udi Lön,
Til Engen blev broget og Skoven grön.

Det var ved sorten Midienat,
Triner hun ud i Lunden brat.

De Kildevæld piblede frem som Graad,
Hvert Löv var hende en Slangebraad.

De Vinde stönned' som Dödningskrig,
De hvide Birker stode som Liig.

Fremtreen en Qvinde, saa gusten og guul,
Udaf sit sorte Midnatsskiul.

Og hör du liden Thora, hvi sörger du?
Hvi est du dig saa saare mod i Hu?

Svarte liden Thora, hun blev saa röd:
Hvad jeg skiuler bag Beltet volder min Död.

Mæled' den Qvinde da hastelig:
Hvad du skiuler under Beltet, du give mig,

Liden Thora, vilt du give mig det,
Den Byrde skal være dig saare let.

Liden Thora segned' ved Linderod,
Hun gav den Qvinde sit Kiöd og sit Blod.

Den Qvinde grinte og krysted' det Nor,
Saa sank hun neder i sorten Jord.

Liden Thora blev sig saa let i Sind
Som naar Lövet vifter i sagten Vind.

Her Esben sig op under Lide reed,
Saa bandt han sin Ganger ved Borgeleed.

Op axler han sit Skarlagens Skind
Og træder hövisk for Jomfruen ind.

Hil sidde I, liden Thora, vel svöbt i Maar,
Saa vide der Rye af eders Skiönhed gaaer.

Liden Thora, I er mig fast saa kiær
Som Engen det klare Foraarsvær.

I give mig Eders Love og Troe,
Saa lade vi flux vort Bryllup boe.

Det var liden Thora, hun blev saa glad,
Hendes Kinder blussed' som Rosenblad.

De Dage de ginge, de Dage de kom,
Syv Aar hun var sig en Hustru from.

Sidder hun med syv Sönner smaae,
Den yngste end spæd ved Brystet laae.

Sidder hun mild i Maaneskin
Og klapper dem alle saa venlig paa Kind.

Klapper hun alle paa hviden Kind:
Hvi ere I Smaae saa blege som Liin?

Det var liden Thora, hun pludselig saae
Et lidet Utydske paa Tillien gaae.

Saa vissen den Skifting for hende staaer,
Med sortebruun Kind, uden Hovedhaar.

Hil sidde I, Moder, paa Bolstere blaae!
Have I kun syv Sönner smaae?

Hil lege I, Brödre, paa Tavle af Guld
Og kaste de Gamles Skakspil omkuld!

Og hör nu, I Moder, jeg er eders Sön,
For syv Aar siden födt udi Lön.

Den Qvinde bar mig til Troldeboe,
Ret aldrig jeg kunde trives og groe.

Jeg er vanför for to Maaneders Savn,
End gave de mig Vanfred til Navn.

Jeg ikke kan leve, ei heller döe,
Fordi jeg födtes for tidlig af Möe.

Thi slaaer jeg om Eder min visne Arm
Og suger Melken af Eders Barm.

I var mig ret aldrig en Moder god.
Thi drikker jeg nu Eders Hierteblod.

To fulde Maaneder laae han der
Og diede, til han blev stor og svær.

Da lagde liden Thora sig paa sin Seng
Og visned' som Liljen paa grönnen Eng,

Men han slog sine syv Brödre ihiel
Og blev til en Trold, saa fuul og saa fæl.
</body>
</poem>

<poem id="staffeldt2002090803">
<head>
   <title>Ruinens Indvaaner</title>
   <toctitle>Ruinens Indvaaner</toctitle>
   <indextitle>Ruinens Indvaaner</indextitle>
   <firstline>Paa Apenniners Spidse jeg kom</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 160-73.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Paa Apenniners Spidse jeg kom
    Til en Klosterruin,
Rundt smuldrede Guddommens Helligdom
    I Vær og i Vind.

Og i et Capel, ved en brusten Grav,
    Jeg skuede een,
Som sögte at gnide Blodsdraaber af
    En Marmorsteen.

Hvad er, o Midnattens fredlöse Sön,
    Hvad er din Færd?
Hvi dvæler du saa i Mulm og i Lön
    Blant Gravene her?

Fornem, du natlige Vandrer, fornem,
    Saa svarede hiin,
Hvorfor jeg haver mit rædsomme Hiem
    I denne Ruin.

Jeg var en Yngling af svulmende Kraft,
    Lig Höidens Eeg,
Som herlig i Seklers hærdede Saft
    Mod Skyen steeg.

Der var en Jomfru, saa fauer og god,
    Sölvpoppelen lig:
Naturen krandsede ved dens Rod
    Med Violer sig.

Jeg elskede Clara, hun elskede mig,
    Kun een vi var,
Og Jord og Himmel frydede sig
    Ved dette Par.

Og heele Egnen syntes saa vel
    Om de salige To,
Og spaaede os hvert glimrende Hæld
    Til Fred i vor Boe.

Da kom en Ridder, saa stolt og saa rig,
    Heel Guld han var,
Med Fader og Moder indlukked' han sig
    Og Prisen bar.

Og krummede Munke gik ind og ud
    Hos den grædende Möe,
Indtil hun adlöd Forældrenes Bud,
    I Haab om at döe.

De allerede for Alteret stod,
    Da styrted' jeg ind,
Brat Brudgommen veltede sig i sit Blod
    Paa de rödnende Trin.

Paa Bruden stænked' en Draabe hen,
    Hun daanede ned,
Jeg baned' mig Vei giennem Trængselen
    Og flygted' afsted.

I dölgende Folder jeg hylled' mig ind,
    Ukiendelig,
Med knuset Bryst og forvildet Sind,
    Utröstelig.

Jeg vankede rundt den ængstlige Nat
    I den slumrende Stad,<note>I] J</note>
For Jomfruens Vindve, fortvivlet og mat,
    Jeg endelig sad.

Jeg gisped' forgaaende, Döende lig,
    Kun eet Aandedrag!
Mit Hierte mod Brystet gad knuset sig
    I vilde Slag.

Min Siel gik under i Nattens Skiöd,
    Hvor alt forgaaer;
Mig Guddommen syntes at ligge död,
    Og Naturen dens Baar.

Og da nu Himlen blev hvid og graae,
    Den kiæreste Port
Opdundrede brat, to Fruer jeg saae,
    Indsvöbte i sort.

Lig Maanen bag Skyen, den Yngeres Barm
    Giorde Floret hvidt,
De begge steeg ind i en ventende Karm
    Og sukkede tidt.

Og som den i Gaden rulled' afsted,
    Jeg efter den sprang,
Mig syntes mit Liv, min Lykke og Fred
    Ved Hiulene hang.

Og da den var ude af Öre og Blik,
    Jeg blev saa öm,
Og Luft mit bristende Hierte fik
    I en Taareström.

Da stod en medlidende Staadder for mig,
    Af Alder graae,
Han fölte sig mindre ulykkelig
    Da mig han saae.

,,Giv mig den linnede Kiortel du bær,
    Jeg giver for den
Dig denne skinnende Ridderdragt her
    Med Glæde igien.

Giv mig den brustne Guitarre der,
    Jeg giver derfor
Igien min Fiederbusk og mit Sværd,
    Samt venlige Ord.''

Og da Castellanen i Porten stod
    I Tieneres Rad,
Guitarrens Strenge jeg sukke lod
    Til vemodigt Qvad.

De skifted' med Staadderen mangt et Ord
    Om Land og om Stad,
Dog ak! om de Fruer de vidste ei hvor,
    De vidste ei hvad.

I trende Dage jeg spillede saa
    Ved det Marmorportal,
Da böde mig Tienerne op at gaae
    I den fulde Sal.

Og mens jeg for Ridderne spillede, da
    De talte saa tyst
Og tidt om den hellige Ursula,
    Og alt blev lyst.

Og lig en lössluppen Fange jeg sprang,
    Jeg ustandselig flöi
Giennem Skov og Krat, over Mose og Vang
    Til St. Ursulas Höi.

Og oppe ved Kirken jeg udenfor
    Med mödig Trang
Mig kasted', mens Nonnerne inde i Chor
    Alt Hora sang.

Om Morgenen gik jeg i Kirken ind
    Til Bön og til Bod,
Jeg trykte min Læbe med sönderknust Sind
    Paa hver Helgens Fod.

Der laae jeg i Dage, der laae jeg i tre
    Paa det ruddrede Gulv,
Dog aldrig fik jeg den Nonne at see,
    Den Nonne saa huld.

Da var det engang ved Midienat,
    Ved Altret jeg laae
I dovende Halvblund, saa mat, saa mat,
    Og hörte det gaae.

Igiennem de malede Ruder flöd
    Et farvet Skiær,
En hvid Gestalt, lig en vaagnende Död,
    Kom langsomt nær.

Og for et Madonnabilled' som stod
    Med en Lampe derved,
Den knæled' og kyssed' dets Marmorfod
    Med Inderlighed.

,,O himmelske Jomfrue! jeg er saa varm!
    Saa elskovsvarm!
Lad Kiöling udgaae fra din Marmorbarm
    I min brændende Barm!

Jeg stræber i Aande, i Hierte og Aand
    Til dig! til dig!
Men ak! et ulöseligt Elskovsbaand
    End holder mig!''

Og mens som et Rosenlys Maanens Skin
    Forklarende faldt
Igiennem de rödlige Ruder ind
    Paa hver Helgengestalt,

Og Himlen rundt om tilstæde var
    I al sin Pragt,
Ledsaged' jeg Bönnen paa min Guitar,
    Som sittrede svagt.

,,I Engle, som komme med Harpeslet,
    Tilaander mig Rist!
O hörer mit Suk og oplöfter det
    Til den Reeneste hist!''<note>hist!''] hist!</note>

Da vendte mod Lampen den Bedende brat
    Sin blege Kind,
Og Solen gik op i den störknende Nat,
    Og Gud i mit Sind.

,,O Clara! Clara! saa raabte jeg ud
    Og knælede ned,
Min inderlig elskede evige Brud!
    Nu har jeg Fred.''<note>Fred.''] Fred.</note>

,,Tilbage, Forvovne! Jeg er Guds Brud
    Og Savn min Lov.''
,,,,Om dig vil jeg kiæmpe med Helgen og Gud,
    Du er deres Rov.

Min var du, min er du, og evig min
    Du være skal,
Hvis ikke, saa endes paa disse Trin
    Mine Dages Tal!

Jeg er en Forbryder, o hör min Bön!
    Vær naaderig!
Thi skal jeg nu savne Forbrydelsens Lön,
    Da ve over mig!

Ha! hörer du ikke den skoggrende Haan
    Fra Helvede hid?
O vær barmhiertig og frels min Aand!
    End er det Tid.''''

Da döde Maanen i höie Blaae
    Og Lampen gik ud,
Jeg ingen Helgen meere saae
    Og ingen Gud.

Hun blev saa vemodig, saa underlig heed
    Af Elskovsild,
Jeg trak hende ved Piedestallen ned,
    Saa vild, saa vild.

Da styrted' Madonna fra rokkede Stavn
    I den store Nöd,
Og i hendes isnende Marmorfavn
    Laae Jomfruen död,

Fortvivlet ved knusede Læbe jeg hang,
    Jeg svömmed i Blod;
Fortvivlet jeg op fra Tillien sprang,
    For Helved jeg stod.

Og i mit Vanvid min Hierneskal
    I forfærdeligt Stöd
Jeg knused' mod smittede Piedestal
    Og var död. -

Og derfor i indfalden Kirke jeg maae
    Med uendeligt Ve,
Fra Midienat indtil Hanegal gaae
    Og Blodet see.

Jeg brænder at tvætte Pletten af,
    Fordömt til Bod,
Men ak! den udbreder sig til et Hav
    Af bölgende Blod.

Og naar da min Marter forkynder sig
    I Hyl og i Hvin,
De troe at Vindene före Krig
    I den brustne Ruin.
</body>
</poem>

<poem id="staffeldt2002090804">
<head>
   <title>Juuledöd</title>
   <toctitle>Juuledöd</toctitle>
   <indextitle>Juuledöd</indextitle>
   <firstline>Ved Juuletid haster en Fader frem</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 174-77.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Ved Juuletid haster en Fader frem,
    Han bærer den Lille paa Arm,
Saa lader han staae til sit fierne Hiem
    Og Vivlils ventende Barm.

Den Fader haster ved Nattetid
    Over Marken, med bange Iil,
Det Maanskin rundt paa Sneen saa hvid
    Var lig en Döendes Smiil.

Saa gik der en Stormvind ud fra Nord,
    I Mulm og i Sneefog den kom,
Og veltede vildt i Luft og paa Jord
    De fygende Sneebölger om.

Da blev det rundt om til et andet Land
    Foruden Fodspor og Sti,
Vildfarelsen flyttede Land og Vand,
    Gud staae den Vanderer bi!

Og giennem Naturen som Döden det giös,
    Og slukkede Stiernernes Skin,
Livsaanden til Riim ved Læberne frös
    Og Blodet i livlöse Kind.

Saa siger den Spæde: O Fader kiær,
    Hvor ere mine Hænder smaae?
Du töe dem op ved mit Hierte her,
    Saa varmt for dig det mon slaae.

Saa siger den Spæde: O Fader kiær,
    Jeg er saa kold som et Lig.
Da kom du Söde, og drik mit Vær,
    Min Aande skal oplive dig.

Saa siger den Spæde, han blev saa sær
    Og klapped' sin Fader paa Kind:
Jeg er saa sövnig, o Fader kiær!
    Som Moder, du lulle mig ind.

For Guds Skyld, min söde, min eneste Sön,
    Du Hvile og Slummer modstaae,
Saa skal du faae den Smaastierne til Lön
    Du nyeligen stirrede paa.

O Fader, mig vinker den lille Her Christ,
    Af Stierner han haver vel fleer,
O skuer du ikke, hvor venligt han hist
    I Sneefoget leger og leer?

Den Fader han trykked' det Noer til sin Barm:
    Döe ikke! jeg gir dig mit Blod!
Saa aabned' han Aaren paa blottede Arm
    Og Blodet ham drikke lod.

For seen! thi den Lille var kold og stiv,
    Her Christ tog hans Siel til sig.
Paa Tærskelen stod den segnende Viv,
    Da Faderen kom med hans Lig.
</body>
</poem>

<poem id="staffeldt2002090805">
<head>
   <title>Kongen af Tyrus og Tiggersken</title>
   <toctitle>Kongen af Tyrus og Tiggersken</toctitle>
   <indextitle>Kongen af Tyrus og Tiggersken</indextitle>
   <firstline>Kong Bechtabar af Tyrus fik</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 178-86.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Kong Bechtabar af Tyrus fik
    Ei Livets Fryd at smage,
Thi ikke efter gammel Skik
    Han Hustru vilde tage.

Naar Skovens Fugle Par og Par
    Henflaggre mellem Qviste,
Hvormed de da saa travelt har,
    Den gode Mand ei vidste.

Hans Riges Raad vel mangen Gang
    Hans Naade forestilled',
At Riget havde megen Trang
    Til Höistbemældtes Billed;

Ja Cantsleren i Graad udbröd,
    Ak! at nu Kongestammen
Fortörret, ingen Greene skiöd
    Til Orientens Gammen.

Omsonst! Endnu Naturen sov
    I Kongens Sands og Hierte,
Han kiendte ei den söde Lov
    Som alt at elske lærte.

Da mon det hænde sig en Dag,
    Han skued' fra Balconen,
Og pönsed' paa den store Sag
    At skaffe Mand til Tronen,

Han saae en Tiggerske som sad
    Ved Portens Colonnade,
Og mangen om en Gave bad
    Med stille, bönlig Lade.

Med hendes Pialter, deiligt Haar
    Henflaggrede i Vinden,
End var hun i de favre Aar
    Med Rosensblomst paa Kinden.

En lille Dreng i Skiödet laae
    Og lysteligen spögte,
Og famlende med Hænder smaae
    De söde Bryster sögte.

Og da hun fra hans Æblekind
    Det tykke Haar adskiller,
Den Lilles Haand, saa spæd og trind,
    Om Rosenknoppen spiller.

Og da hun i den Spædes Mund
    Med liden Finger leger,
Men söd Forundring skuer hun
    At han paa Brystet peger.

Men Kongen saae, og Kongen saae,
    Men Kongen længe stirred',<note>stirred',] isred, tr - prosit</note>
Det for hans Blik blev sort og graae,
    Hans Tanker sig forvirred'.

Og i det kongelige Sind
    Det sælsomt sammenlöber,
Hans Flammeblik og röde Kind
    En indre Lue röber.

Hans Krone blev saa tung og heed,
    O kunde han dog bytte
Sit Purpur bort for Nögenhed,
    Sit Pallads for en Hytte!

Men brat han stiger ned med Hast,
    I kongelige Klæder,
Og med forelsket Öiekast
    Til Tiggersken hentræder:

Hil, Tiggerske! hil være dig!
    Og hil den lille Spæde!
Og vil du - - vil du elske mig,
    Du deele skal mit Sæde.

Til Drotning skal jeg giöre dig
    Og give Land og Rige,
Og du igien skal give mig
    Din og min egen Lige.

Og denne söde Lille der,
    Til Prinds jeg skal ham giöre,
I Raad han sidde skal og Hær
    Mod Landets Fiender före.

Men Tiggersken forbaust snart seer
    Paa Beltets Demantrækker,
Snart paa sit lille Noer som leer
    Og efter Kronen rækker;

Og snart hun i sit eget Skiöd
    Dybsindigen nedskuer,
Imedens Kinden dobbelt röd
    Af ædel Blussel luer.

Her Konge, nei! Her Konge, nei!
    Tilsidst hun freidigt svarer,
Jeg eders Drotning bliver ei,
    Jeg derfor nok mig barer.

Her Konge, nei! Her Konge, nei!
    Det ikke saa kan være,
Jeg sidde skal ved Landevei
    Og Tiggerposen bære.

Naar Dagens förste röde Skin
    Hen over Straaet rinder,
Og vaagnet, med bekymret Sind,
    Jeg Glutten ikke finder,

Dog endelig i fierne Vraae
    I Halmen ham opdager,
Da er der ogsaa Fryd paa Straae
    Og Gud hvor Armod klager.

Min Husbond drog vel over Hav
    Og Sögte gyldne Lande,
Men ak! han fandt en tidlig Grav
    I Thules haarde Vande.

Jeg elsket har, jeg elsket har,
    Gud evig lovet være!
Og hvad jeg under Beltet bar,
    Er al min Fryd og Ære.

Og har jeg ikkun Straae og Sol,
    Og Mildhed ikkun slænger
I Skiödet stundom en Obol,
    Til intet meer jeg trænger.

Nu Gud med dig! Nu Gud med dig!
    Gak hen med Fryd og Ære!
Dog en Obol du give mig,
    Den skal mig hellig være.

Og Kongen gav, og Kongen gik,
    Og Kongen tidt stod stille,
Fra hende kunde ei hans Blik,
    Hans Hierte ei sig skille.

Kom, Kunstner, hid! kom, Kunstner, hid
    Og tryl min Elskovslue!
O Kunstner, ved din Id og Flid
    Min Elskede jeg skue!

Og snart ved Kunstens snilde Magt
    Blev Tiggerindens Billed',
Af Vox og i en Drotningdragt,
    I Kongens Sal opstilled'.

Nei bort med denne Drotningpragt,
    Med Guld og Demantrosen!
Gak hen og kiöb en Uslings Dragt
    Og glem ei Tiggerposen.

Og Kunsten gik og Kunsten kom
    Med Pialterne tilbage,
Og Billedet blev flux klædt om
    Til Tiggerindens Mage.

Men Kongen heele Dage sad
    Og glemte Land og Rige,
Han Billedet om Elskov bad
    Og kyste pialtet Flige.

Hver Dag med en Obol igien
    Han taus for det hentræder,
Og lægger den i Posen hen
    Og gaaer derfra og græder.
</body>
</poem>

<poem id="staffeldt2002090806">
<head>
   <title>Elverpigerne og Börnene</title>
   <toctitle>Elverpigerne og Börnene</toctitle>
   <indextitle>Elverpigerne og Börnene</indextitle>
   <firstline>Tre Smaaebörn lege paa blommede Eng</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 187-90.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Tre Smaaebörn lege paa blommede Eng,
                Det lider ad Qvel,
Der hiemme den Moder opreder der' Seng,
                    Hvor er de vel?
            Men de hoppe og dandse
                Uskyldige froe,
                Og Blomster indsnoe
    I Duggen til Pintsedagskrandse.

Tre Elverpiger kom dandsende frem
                Bag aspekront Höi,<note>aspekront] Aspekront</note>
Lig Taage, Spindelvæv giordede dem
                    Og Fligen flöi
            I de natlige Vinde,
                Mens Sollerne ei
                Paa Blomstertopvei
    Afströifede Duggen den linde.

De sang saa lifligt, de sang til de tre:
                Hil lege I Smaae
Med Dukker af Blomster og yndigen lee,
                    Men vil I gaae
            Med os tre under Lide
                Og kaste omkuld
                Med Bosler af Guld
    De Kegler af Filsbeen det hvide?

Men vil I gaae med de Jomfruer tre,
                Da skulle I faae
Vel Underblomster at plukke og see
                    Med Fugle smaae
            Som de bygge der' Rede
                Paa Lillieblad,
                Og qviddre saa glad
    Mens de Perler som Fröekorn oplede.

De Smaaebörn bleve saa tunge i Sind
                Som drömmede de,
De susede hen i den natlige Vind
                    Vel alle tre.
            Men de Blomsterliv sukked'
                Da snarligt bag dem
                Biergmöernes Hiem,
    Den bristende Hoi sig tillukked'.

Og anden Dagen den Fader han slog
                Paa Aspernes Field:
Dine Smaaebörn Elverhöisjomfruer tog,
                    Det gaaer dem vel,
            Thi en Gröntörv de have
                Ved Hov'det, en Steen
                Ved hvilende Been,
    Og det er de Biergmöers Gave.
</body>
</poem>

<poem id="staffeldt2002090504">
<head>
   <title>Melancholie</title>
   <subtitle>Af en ufuldendt Selvmordercharakteristik</subtitle>
   <toctitle>Melancholie</toctitle>
   <indextitle>Melancholie</indextitle>
   <firstline>Jeg gisper saa ængstligt af knusede Bryst</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 191-93.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Jeg gisper saa ængstligt af knusede Bryst
    Og furer med Graad mine Kinder,
Jeg trygler hvert brændende Alter om Tröst,
    Men Lise og Hvile ei finder.

Ha! bad jeg paa slagtede Sönner til Giæst
    Den smilende Fader, min Broder?
Og dypped' jeg Haanden, en anden Orest,
    I Blod af livtryglende Moder?

I Drömmenes Grotte, i Sövngudens Lye
    Forgiæves mit Hoved jeg dölger,
Til Templet i Alterets hellige Skye
    Mig fraadende Furie fölger.

O Venskab! jeg synker saa tidt i din Arm,
    Min Graad du saa yndigt aftörrer,
Men Lidelsens Billed', som fylder din Barm,
    Sit Urbilled' grusomt forstörrer.

I Glædernes Hvirvel jeg kaster mig ned,
    Bevidstlösheds Skiold mig bedækker:
Min Glæde er Svimmel og Dvale min Fred,
    Erinnen igien mig optrækker.

Hos Phantasos söger jeg Lise og Roe,
    Saa digterisk södt han mig kalder,
O rædsomme Svig! i hans magiske Boe
    Min Qval som Gigant mig anfalder.

Jeg sidder saa troeligt ved Viisdommens Væld
    Og Oldtidens Straaler jeg sanker,
Men ved Idealer af Dyd og af Hæld<note>Men] Med</note>
    Mit Hierte end bangere banker.

Hvor Perlen ei ræddes for Dykkerens Haand,
    I Havbundens dybeste Grotte,
Saa mystiskt det kalder, dog hvis for min Aand
    Der Fortid og Fremtid sig blotte?

Det vinker saa sagte tiltrækkende hist
    Hvor Sole og Maaner opstige,
Dog siig, er sig Aanden, o Viisdom, bevidst<!-- bevid&#383;t -->
    I Haabets forjættede Rige?

Hvo viste mig Lunas fredsusende Lund
    Hvor Helved selv Lasten forskaaner,
Og Moderens hylende Morder i Blund,
    Fra Angest og Anger, bortdaaner?

Men ak! den forsvandt - o saa kast dig, min Siel,
    I Lethes dorskrindende Bölge,
Thi kun hvor der hverken er Qval eller Hæld,
    Din Böddel dig ikke tör fölge!
</body>
</poem>

<poem id="staffeldt2002090807">
<head>
   <title>Ederduunsankerne</title>
   <toctitle>Ederduunsankerne</toctitle>
   <indextitle>Ederduunsankerne</indextitle>
   <firstline>De Qvinder med Perler vil rustes til Kamp</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 194-97.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
De Qvinder med Perler vil rustes til Kamp,
    Brat Dykkre i Havet neddukke;
Paa Duun vil de hvile, som om det var Damp,
    Og Redens Duunblomster vi plukke.

Den fredlöse Biergmand, som Dödningen bleeg,
    Nedfarer i guldsvangre Grube,
Imedens fra Fieldkystens stielöse Væg
    Vi hænge i Undergangs Strube.

Og höit over Dybet i slingrende Snor
    De hvinende Storme os gynge,
Og rundt om vor Isse i klagende Chor
    De Fugle Forbandelser synge.

Og oven og neden og rundt om er Grav:
    Höit over os Fieldstykket nikker,
Med tusinde Tunger det fraadende Hav<note>Hav] Hov (<i>efter rettelsesblad til</i> <biblio>1804</biblio>)</note>
    Höitbrændende, efter os slikker.

Der hiemme vel surrer den fredlöse Teen,
    Der sysler den Mage saa troelig,
Og Börnene sidde paa Tærskelens Steen
    Og pryde den straaetakte Bolig.

Der hiemme er Bænken saa blöd og saa luun,
    I Krogene Glæderne smile,
Men Blödhed vil svömme paa skumlette Duun
    Med seirende Vellyst og hvile.

Men Hovmod vil blunde ved Ederfugls Bryst
    Og boe i dens rövede Rede,
Dog mangen deri efter Hvile og Tröst
    I evige Nætter skal lede.

Kun Uskyld og Karskhed og Nöie tör södt
    Til Ederfuglbarmen sig hælde,
Men da er jo Straaeleiet lige saa blödt,
    Da smelte jo Klipper og Fielde.

Naar tröstlös Bekymring et lindrende Blund
    I islandske Rede vil söge,
Da blive de haarde, de grusomme Duun,
    Og brændende Smerten foröge.

Naar knusende Feber i Aarerne slaaer,
    Da bliver hvert Duun til en Nelde,
Og Vanvid phantastisk om Ildleiet gaaer
    Og ryster den dövende Bielde.

Naar Lasten paa Duunene söger sin Fred,
    Som Hugormebraadde de stikke,
Mens Diævlenes Skarer fælt grine derved
    Og skadefroe hvidske og nikke;

Og Angest oprörer hver dirrende Sands
    Og Livet i Draaber aftapper,
Og Satan opförer en Dödningedands
    Og efter den Halvdöde snapper.

O Skiebne! jeg takker for Bænk og for Straae,
    De andre om Ederduun tigge,
Jeg ændser den ikke, saa sandt som jeg maae
    Med Freden i Favnen der ligge.
</body>
</poem>

<poem id="staffeldt1804a0">
<head>
   <title>Den Vanvittige</title>
   <toctitle>Den Vanvittige</toctitle>
   <indextitle>Den Vanvittige</indextitle>
   <firstline>Og i min Hierne</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 198-202.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Og i min Hierne
Et Möllehiul gaaer,
De surrende Qværne
Male Sol og Stierne,
Det Nære og Fierne
Til Splinter og Skaar.
Hvor Elvene bruse
Af bristende Sluse
Mens Steenene knuse! -
Mit Hoved svulmer op
Til Biergenes Top,
Og derinde, derinde
Tiden er omme,
Og Tingene svinde
I det bundlöse Tomme.

    O Hoved! mit Hoved!
    Med Svimmel troelovet!
    Naar er det ude?
    Naar faaer du Roe?
    Paa en Græstörvpude
    I Dödningens Boe! - -

Hvad er det som saare
I mit Indre græder?
Med Suk og Taare,
I Sörgeklæder,
Der sidder min Moder.
Hvad isnende Haand
I mit Indvold roder?
O skaan mig! skaan!
Tyst! der er min Broder,
Han söger sin Moder.
Hvo mig beskiermer!
Haanden sig nærmer
Og trykker, hu!
Mit Hierte itu!

    O Hierte! mit Hierte!
    Troelovet med Smerte!
    Naar endes min Qvide,
    Naar faaer jeg Roe?
    Kun naar i min Side
    Gravormene boe! - -

Op, Sphærer, begynder
Kun Svimmeldandsen!
Jeg skynder mig, skynder
Med Valmuekrandsen,
Saa! Dandser i Ring
Omkring - kring - kring.
Meer Strengeleeg,
Du sövnige Gamle
Med det iisgraae Skiæg!
Dine Fingre kun
I Strengene famle.
Lad Tiden ei dryppe!
Æoner du hyppe
I eet Secund!
Naar alt gaar itu;
Og <i>för</i> med <i>nu</i>,
Og <i>fiern </i>med <i>nær</i>
Foreenet er,
Naar styrtende Himmel
Og lössluppen Jord
Sig blande i Svimmel,
Og det lille Noer
<i>Bedövelse</i>, mat
Indslumrer derinde
I Alhvirvelvuggen,
Mens den blinde
Oldemoder Nat
Sidder derved
Og fortæller Eventyr
For den gamle Evighed - -

    O Hoved! mit Hoved!
    Med Svimmel troelovet!
    Naar er det ude?
    Naar faaer du Roe?
    Paa en Græstörvpude
    I Dödningens Boe!
</body>
</poem>

<poem id="staffeldt2002090808">
<head>
   <title>Rigsdagen i Helvede</title>
   <toctitle>Rigsdagen i Helvede</toctitle>
   <indextitle>Rigsdagen i Helvede</indextitle>
   <firstline>En Dag - dog nei! jeg burde sige</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 203-12.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    En Dag - dog nei! jeg burde sige
En Nat, thi hvilken Skoledreng ei veed
At ingen Sol gaaer op og ned
I de Fordömtes glædelöse Rige,
Og at, hvis Miltons Vers ei svige,
Det i det höieste der kun kan stige
Til det han kalder synlig Dunkelhed -
En Nat - dog Nat ei heller finder Sted
Hvor ingen Sol gaaer op og ned:
(Jeg paa min Ære troer, at mig Methaphysiken
Netop i Helved' lar i Stikken)
Nu da! Engang i Hornet Satan tuder
Og heele Helvede derved bebuder,
At han, der alt saa længe var
Saa stum som en forelsket Nar,
Tidt brummede og Tænder skar,
Med de höiadelige Underguder
Og den gemeene Diævleflok
Som allerede længe nok
Laae snorkende paa Svovelpuder,
Nu vilde holde Raad og lade stemme
Om hvad det Heeles Bedste monne fremme.

    Og lig Græshopper, med indsnærpet Krop,
Den fuule Skare flöi af Svovelsumpen op
Og sværmede om Helvedkongens Trone.
Höit siddende paa en Vulcan,
Mens Stormene dens Ildebrand
Rundt om hans Isse hvirvlede til Krone,
Med Velbehag han saae sit Parlament,
Bestaaende af tvende Stænder,
Thi Geistlige man som bekiendt
I Diævlestaten ikke kiender,
At sige, som aktive Borgere,
Thi ellers nok af dem man der kan see.

    I Troner og Hærskarer! (saa han talte)
Min Sorg I sikkert længe mærket har,
Skiöndt Eders Ömhed for beskeden var,
At söge Grundene til det som malte
Sig paa min Pande, trods de mange Ar.
Nu derimod vil jeg af egen Drift
Mylords, for Eders ædle Skare,
Samt og for Underhuuset aabenbare
Min Trones Sorg og heele Helveds Fare.
Saa hörer da! I mindes end den Rift
Som vi ved Reformationen
Og ved den Himmelhund, den Luther, fik,
Og ak! hvordan det dengang gik,
At nemlig dybt fra Hytten op til Tronen
Det blev en ret uhældig Skik,
At ikke stole meer paa Absolutionen.
Utrættelig var Morten Luther
For Himlen hvervende Rekruter,
Og mangen Hofmand og Prælat jeg saae
Forbi min Næse op til Lyset gaae.
Det siden ei er bedre blevet,
Nei tvertimod, hvert Tiaar haver seet
Et Land, et Folk afrevet
Fra vort Gebeet.
Först löbe disse Missionærer
Fra Öst til Vest, fra Nord til Syd;
Saa kommer Philosophen frem og lærer
Hvad der er Ret og Pligt og Dyd,
Og endelig, forbandede de være!
Udföres mangt af det, hvad disse lære,
Ved Pædagoger og Lovgivere,
Som man især i Dannemark kan see.
Desuden er man mod Religioner
Saa ligegyldig nu paa denne Tid,
At man med dem vist ei kan sætte Splid
Iblant de meer oplyste Nationer,
Hvorved vi för (her grinede hans Majestæt)
Paa Jorden fiskede med rige Dræt.
Den nyere Oplysnings Lære,
Ja tænker kun! den gaaer saa vidt,
At man om os sig bryder meget lidt.
Her Morten holdt os dog endnu i Ære,<note>holdt os dog] holdt dog</note>
Men nu de troe, de Kieltringer!
At Een den Andens Diævel er.
Jeg beder Jer, betænker bare!
Vor kirkelige Existents staaer Fare.
Men dette skal og maae en anden Vending tage
Hvis Helved' ei skal blive latterlig,
Og endelig til Glemsels Grotte
Hvor Ahriman og Typhon lande maatte,
Med Spot og Skam forföie sig.
Jeg derfor længe pönsede paa Svig,
Og hvordan jeg det skulde mage
At kalde hiin den gode Tid tilbage.
Thi hörer nu hvad i min Hierneskal
Som Perlen i en Östers groede,
(Ifald jeg Billeder fra Dödens Dal
Paa min satanske Herlighed tör pode)
Fornemmer da! End Verden har en Side
Hvorpaa min List, saa haaber jeg, skal bide.
De Philosopher jeg nys banded' paa,
De bör dog lidt i Ære hos os staae,
Thi de har sat en Ting i Mode
Som nok kan komme os tilgode.
O den forgudede Jean-Jaques Rousseau,
Som vi ei blant os see, desværre!
Og den velsignede Voltaire
Som ei kan lade Bispen hist i Roe
Og morer Helvede med mangt bon-mot,
Saa byde og befale Vi! de To
I Helvede skal holdes i fortrinlig Ære.
Thi siden de ved deres dybe Lære
Om Statsform og Regieringskunst,
Bortpustede den fiine Hiernedunst
Som alle Troner, ogsaa min, skal bære,
I Jorderige er det blevet Skik
At lade alting staae for Politik.
Ei nogen vil saa tosset være,
At han ei skulde vide paa en Prik,
Hvorlunde selv det allerstörste Rige
I Magt og Velstand kommer til at stige,
Og at kun i en demokratisk Republik
Det Heeles Form for Viisdom holder Stik.
Naar nogen Kokken svede lader
Og Spisekammerne, som gaae omkring,
Om Bordet sætte sig i Ring,
Mens Værten alle fuldtop mader
Med Perigordposteier og med <i>Padder</i>,<!-- DSL har Perigordpostejer -->
(Jeg beder Jer, at tænke <i>Skild</i>
Som Supplement i Parenthese til,
Thi jeg for dennegang ei anderledes
Kan holde mig til de bestemte Pedes)
Saa kunde selv en Plato höre
Med Glæde paa den Slidder Sladder
Og meget sig til Nytte före;
Maaskee han brændte alle sine Kladder
Og paa en gandske anden Viis
Organiserede sit Platonopolis.
Derfor det vrimler nu af Demokrater
I slet og vel regierte Stater,
Og selv i mangen Konges Hof og Raad
Blev Sæden til det Fandens Ukrudt saaet.
Den Lærde hist Sententser ordner
Og alt i Tanken fra Tribunen tordner;
Poeten nynner paa en Mars
Som skal begeistre Peer og Lars,
Men Skade at det er forgiæves
Og nu aldeles ei udkræves,
Thi Skræddrens Naal og Kræmmerens Alen blir'
Som i en Daarekiste, til et Spiir
Hvormed de over andre byde,
Indtil der ingen er som skal adlyde
Og Politikens Kuller löber med
Den heele Stat cometisk vildt afsted,
En snorrig Stat som er kun bare Fyrste.<note><i>Der mangler en linie med rim på "Fyrste"</i></note>
Ja hver en Pilt og hver en Skurk,
(Saaledes löbe alle durk)
Nu være vil iblant de Förste
Og lade sine Stövler börste,
Til hvilken Dont han nys endnu saae op<note>Til] Thi</note>
Som om den monne være Lykkens Top.

    Den Leeg mit heele Bifald nyder
Og synes mig aldeles ikke gal,
Jeg derfor heele Helvede indbyder
At tage Deel i dette Bal,
Ja lader os som Demokrater
Fordeele os i alle Stater,
Jeg Frankrig forbeholder mig
Og Helveds ypperste, udvalgte Skare,
Og i en Advokat vil fare
Med al min Vældighed og Svig.
Saa længe denne Spas vil vare,
Det blir den lystigste Comedie
Som noget Diævlepak kan see,
Desuden vil vi faae Colonner
Til Helveds ubebo'de Zoner.

    Saa taled' Satan. Lig et Meteor,
Som Misvæxt, Krig og Pest bebuder,
Han svæved' foran Helveds Guder
Samt det gemeene Diævlechor
Og dalede paa vor forladte Jord.
</body>
</poem>

<poem id="staffeldt2002090901">
<head>
   <title>Kampen mellem Havmanden og Biergtrolden</title>
   <toctitle>Kampen mellem Havmanden og Biergtrolden</toctitle>
   <indextitle>Kampen mellem Havmanden og Biergtrolden</indextitle>
   <firstline>Vellugtende Linde</firstline>
   <notes>
      <note>Staffeldts anmærkning til digtet: ,,Side 219 o. v. [vers 97ff.] beskrives en Dryppesteensgrotte. Digteren har seet en saadan efterlignet i Stuc, hvor det kunstigt ledede Vand frembragte en overraskende Naturmusik. (<biblio>1804</biblio> p. 433.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 213-26.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Vellugtende Linde,
    Hvor Sangersker boe!
    I Kilder, som rinde
    Og Engen omsnoe!
    I svalende Vinde,
    Som lege saa froe!
    O hvor skal jeg finde
    Den savnede Roe!

    I Underhavsdale,
    Omhvalte af Söe,
    Hvor Enge ei prale
    Med Blomster og Fröe,
    I Havmandens Sale,
    Der sukker en Möe,
    Fra Mörke og Dvale
    Hun længes at döe.

    Svanhvide! Svanhvide!
    O kom i mit Favn!
    Svanhvide! Svanhvide
    Jeg döer i dit Savn!
    Og vil du ei höre
    Min klagende Röst,<!-- DSL har adskilt de sidste tre linier fra de forudgående -->
    Skal Bölgen end före
    Mig ned til dit Bryst.

Fra Stranden Hogni sukked' saa sin Qvide
    Mens Bölgeskummet hovned' ved hans Fod,
Da pludselig ved den Tröstlöses Side
    I Riseskikkelse en Biergtrold stod.
Han Marken dækked' med sin Skygges Vide,
    Og Eegen syntes sunken mod sin Rod,
Hans skumle Blik rundtom Naturen trued',
Dog faderligt paa Hogni han nedskued.<note>han] hun (<i>efter rettelsesblad til</i> <biblio>1804</biblio>)</note>

Frygt ei, Ulykkelige! saa han siger,
    Jeg iled' hid kun for at staae dig bi,
Den faureste blant Nordens faure Piger
    Af skællet Havmands Favn jeg skal befrie.
Der er en Grændse vore skilte Riger
    Foreenede, maae træffe sammen i,
For förste Gang skal jeg den overskride
Og Möen af hans kolde Finner slide.

Mistroisk Harald til hans Tale lytted',
    Thi blev hiin ved: See hid! Ved dette Skiæg,
Hvori jeg alle disse Knuder knytted',
    Een for hvert Aar, Som af mit Liv nedsteeg;
Ved denne Demantkölle jeg ei bytted'<!-- DSL har et 5-tal efter "bytted'" -->
    For Jordens Guld, thi den mig aldrig sveeg:
Ei Lögn og Skrömt fra mine Læber flyder
Naar jeg taknemmelig min Hielp tilbyder.

At ei din Mistvivl længer dig skal plage,
    Hör til, og du mit Venskab skal forstaae!
Vi stundom Dyreskikkelser paatage
    Og flyve, svömme, krybe eller gaae,
Og hvad os möder i de Angstens Dage,
    Ja Döden selv, vi tvungne lide maae,
Saaledes Skiebnens strænge Vilje byder
Og hvert Aarhundred' eengang vi adlyder.

Saaledes var jeg blevet til en Skade
    Da, som jeg vendte hiem fra Mark og Vand,<note>Vand] Vang (<i>efter rettelsesblad til</i> <biblio>1804</biblio>)</note>
De pipende og sultne Smaae at made
    Som Halsen strakte over Redens Rand,
Jeg skues giennem Aspens vævre Blade
    Og sigtes paa af en bevæbnet Mand,
Af Frygt og Rædsel jeg mig falde lader,
Den Mand, o Hogni, var din Oldefader.

I höie Græs jeg tro'de trygt at dvæle,
    Dog han mig öiner og fremskynder sig,
Men o! hans Læber mig paa nye besiæle
    Og af min Dödsangst blidt oplive mig.
Du stakkels Kræ! saa löd hans kielne Mæle,
    Du stakkels Kræ! jeg ikke myrder dig,
Iil, Fröe til dine Unger at oplede
Og vend tilbage til din trygge Rede.

Men da jeg til mig selv tilbagevender
    Og Angstens Aar med Lykke er fuldbragt,
Jeg efter gammel Biergtroldskik antænder
    Min Skadekrop, den trange Fiederdragt,
Og mens den under Troldomsqvad forbrænder,
    Paakalder jeg hiin Verdens skiulte Magt:
Du Meneed straffer, hör da hvad jeg sværger!
Om Geitirs Æt taknemmelig jeg værger.

Hvo var det som da du fra Klippen trilled'
    Og af dit Saar den varme Blodström randt,
Paa dine Kinder aanded' Livets Billed'
    Og medynksfuld de dybe Saar forbandt?
Hvo var det som de söde Bær henstilled',
    Du, af din Dvale vaagnet, hos dig fandt?
Med Tak du dig til Aserne henvendte,
Men det var mig som Hielp og Lindring sendte.

Da smilte Hogni frygtlös og fortroelig
    Og som en Skye, den qvalme Mistroe veeg,
I Troldens Spor han til hans dybe Bolig
    I Biergets Skiöd blant Underværker steeg.
I Oldtids Luft, som störknede saa roelig,<note>som] om</note>
    Den lette, vævre Vind selv ikke sneeg;
Her staaer Naturens allerförste Vugge
Mens rundtom Guld og Sölv paa den neddugge.

Forundret lytter han, thi Melodier
    Neddryppe rundt i styret Draabefald,
En Steendug her igiennem Dækket sier
    Fra Seklers Vinger, uden Maal og Tal:
Som om den skiönneste blant Phantasier
    Opbygged' her en evig Glædessal,
Den blundede Natur i Drömme spöger
Og legende, sig at gientage söger.

De riflede og liljeranke Piller
    Lig Stilke, Kuplens vendte Bæger bær,
Som Blomsterkieder, Ædelsteene spiller
    I tusind Farver og omsnoe enhver,
Og mens en Morgenröde rundt adskiller
    Og tvivlsomt ordner alting fiernt og nær,
I dette Tempel vi en Guddom vente
    Og troe os nær den <i>store Ubekiendte</i>.<note><i>Ubekiendte</i>.] <i>Ubekiendte</i></note><!-- DSL har ikke "store" i kursiv" -->

O hvad er Pragten höit i Kongers Sale
    Her, hvor Naturen selv gientager sig
Med Enge, Lunde, Elve, Bierge, Dale,
    Med Hiorder, Hyrder, Öer, Fiord og Vig<note>Vig] Vi (<i>efter rettelsesblad til</i> <biblio>1804</biblio>)</note>
Hvad fattes? Ædelsteenene udmale
    Som Farver, Tegningen med hældig Svig,
Mens skiulte Kilder cirklende oplive
Den skiönne Verden og den Stemme give.

Thi Blodet ligt i Aarer, Vandet flyder
    Igiennem den i labyrinthske Rör,
Og naar det af sit Fængsel sig udgyder
    Og alt indhyller i sit tynde Slör,
En liflig Harmonieström, som udbryder
    Af Mund og Næb, man med Forundring hör,
Og Ridslen, Susen, Qviddren naaer vort Öre,
Mens Hyrdeflöiter styrende anföre.

Her dulmede, o Hogni, al din Smerte
    Og i veemodigt Minde blev oplöst,
Det grumme Savn, som nys din Barm fortærte,
    Ved Underjordsnaturen fandt sin Tröst.
Dit Minde södt hver kielen Længsel nærte,
    Din Fremtid diede ved Fortids Bryst,
Og her hvor Jorden al sin Nöd opsögte,
Hvert Aandedrag den indre Fred forögte.

Og da nu langsomt Ynglingen tilbage
    Fra sin henrykkede Forundring kom,
Han Biergets Aand sin Rustning seer paatage
    Og bryde Freden i sin Helligdom.
Med denne Demantkölle skal jeg drage
    Og frelse Möen fra den haarde Dom,
Dog mens til Eventyret jeg bortiler,
Du trygt i dette Oldtidstempel hviler.

        Med Demantköllen hugger
    Han i Bierget dybe Saar,
    Og en Bane sig oplukker
    Hvor han gaaer.
    Han oprykker Fielde
    Og svinger dem som Skiold
    Mod vilde Strömme, som med Vold
    Ham skummende imöde vælde.
    Tre röde Lavaströmme lyde<note>Lavaströmme] Laveströmme (<i>efter rettelsesblad til</i> <biblio>1804</biblio>)</note>
    Hans Bud og i hans Fodspor flyde,
    Tre underjordiske Uveir, som
    I Jordskielv Lande vilde knuse,
    I hvilelöse Hvirvler om
    Hans rolige Tinding bruse.
    Saaledes rustet, dybt som Norges Længde,
    Han ned til Klippens Rödder trængde,
    Hvor Havets perlefulde Mudderbærme
    Ei röres op ved Vindesværme,
    Og endelig i Dybets Dybde naaer<!-- DSL har adskilt resten af strofen fra de forudgående linier -->
    Havmandens hvalte Boe og slaaer
    Med Demantköllen i dens Dække
    En Jordskiælvsprække,
    Hvor han truende staaer
    Og som et vaklende Bierg
    Skuer ned paa den finnede Dværg.

        Han laae i Blund
    I en underfuld Lund
    Af Purpurkoraller,
    Hvor Muslinger kun
    I beundret Boe
    Af spettede Skaller
    Som Frugter groe
    Paa de kostbare Qviste,
    Og naar de briste,
    Lig moden Granat,
    Fremvise en Skat,
    En blinkende Kierne
    Saa klar som en Stierne,
    Til Underhavshöst
    I det flekkede Bryst.

        Der laae han i Lunden,
    Svanhvide sad
    Og nynned' et Qvad.
    Hun var omvunden
    Med Perler, men Graad
    Var den Riges Lod.

        Da Fieldene brage
    Og brat han skuer
    De revnende Tage,
    Og Trolden, som truer
    Med Lavaluer
    Og löftet Field,
    Han af Angst i sit Skæl
    Sig trækker tilbage.
    Men snart han tuder
    Og rasende spruder
    Af svolne Nariner,
    Hvor Stormvinde hviner,
    En stigende Elv
    Mod Trolden som kiæmper,
    Med Flammer og dæmper
    Opskummende Field
    Til susende Damp
    I uvis Kamp.
    Og længe strider
    Bölger og Flammer,
    Til Trolden lösslider
    En Klippe og svinger
    Den sikkert og rammer:
    Den Saarede springer
    I Hvalens Strube,
    Som i Heklas Grube,
    Men Biergtrolden bringer
    I varsom Arm
    Den frelsede Pige
    Til Lysets Rige
    Og Elskerens Barm.
</body>
</poem>

<poem id="staffeldt2002090902">
<head>
   <title>Den nye Öe</title>
   <toctitle>Den nye Öe</toctitle>
   <indextitle>Den nye Öe</indextitle>
   <firstline>Dybt under Havet</firstline>
   <notes>
      <note>Staffeldts anmærkning til digtet: ,,Gnomer &#596;: Jordaander. Salamandre &#596;: Ildaander.'' (<biblio>1804</biblio> p. 433.)</note>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 227-35.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
<nonum><center><i>Gnomer</i></center></nonum>

Dybt under Havet,
Med Vælde begavet,
De Gnomers Chor
I Gruberne boer.
Vi blande og skille
Og Lande hentrille.
Men naar Salamandre
Og Gnomer hverandre
Hænderne give,
Maae alting blive.
Thi kommer, I Vilde!
Som Verdnen opilde.

<nonum><center><i>Salamandre</i></center></nonum>

I empyreiske Zoner
Vi ryste vore Luekroner.
Alt er underlagt
Ildens Risemagt,
Den er Livets Væld
Og Verdnens Siel.

    Hvor Ertsene kaage
Til svulmende Taage!
I Lava vi vade
Og Ildstof indlade
I bragende Huler.
Hvor Uveiret kuler,
Mens Underhavsfielde
Revnende giælde!

    Hörte I, Gnomer?<note>I] J</note>
Sin længe baarne
Krone af Domer
Og musgroede Taarne
Lisboa taber.

    Men Undergangen skaber:
Oceanet syder,
Afgrunden opskyder
En nye Azor
I det rystede Chor.

    Paa Flammepiller
Vi löfted' dig op,
Snart Duggen omspiller
Din rygende Top.

    Værket er fuldbragt.
Priser Ildens Magt.

<nonum><center><i>Havet</i></center></nonum>

    Med Moderglæde
Velkommen, du Spæde!
En rædsom liflig Smerte stödte
Dig af mit Indre, kiære Noer,
Med samme Smerte længst jeg födte
Dine Söstres Chor.

    Men ak! hvor er du raae og vild!
Din Aande hvirvlet Rög og Ild,
Et Diadem af Muslinger din Pragt
Og vilden Havgræs din medfödte Dragt.

    De hvinende Vinde
Skal kiöle dig.
Du Lindring skal finde,
Naar rasende Bölger
I Havskum dig dölger.
Saa damp et Sekul og moderlig
Ved min Uveirbarm jeg skal hygge dig.

<nonum><center><i>De azoriske Öer</i></center></nonum>

    Velkommen til Lysets Rige,
O Söster, velkommen vær!
Med Rædsel saae vi dig stige,
Men nu er du der.

    I hvert et Vindpust vi tilvifter
Dig kiölig Duft, du sösterlige Öe!
Og er du afkiölt, da vi ströe
Med hver en Vind i dine Klipperifter
Vort bedste Frö,
Indtil dig Solen Brudgomskysset giver
Og ved sin Ildbarm dig opliver.

<nonum><center><i>Trækfuglen</i></center></nonum>

    Med Skyernes Skarer
I Vinden jeg farer,
Over Bierge og Bölger
Jeg Solen fölger.
Det er Trækfuglens Færd:
Stedse hen og her
Den sögende flakker
Og hviler paa Skierenes Takker.

    Men er det den yngste Öe?
Neppe den mit Blik gienkiender,
Thi ei meer dens sorte Isse brænder.
Af mit Næb tag dette Fröe,
I det jeg holder
Et blomstrende Land, som snart sig udfolder
Og hviler jeg da igien paa din Kyst,
Jeg helligholder din förste Höst.

<nonum><center><i>Vinden</i></center></nonum>

    Over Steene jeg gaaer
Og blæsende saaer;
Blant riftede Klipper
Snart Meieren slaaer
De undrende Vipper.

<nonum><center><i>Verdenomsegleren</i></center></nonum>

Hvor prægtig, med en Krands af Morgenröde,
    En Giord af Havskum, kneiser hiin Basalt!<!-- linien ikke indrykket i 1804 -->
Dens Dale svulmende af yppig Gröde,
    Med Palmeskove Höiden overhvalt.
Her trygge Fred og travle Syssel böde
    Og til et Glædens Land forskiönned' alt,
Rundt hvide Hiorder Fieldene bedække,
Paa Marken staae de gyldne Neeg i Række.

Og hist, hvor Flodens Saffirarme böie
    Sig om den luftige og reene Stad,
Basiliker og Templer sig ophöie,
    Opstillede i afmaalt Kreds og Rad.
Paa Torvet alt sig tusind Grupper föie
    Og vexlende, snart atter skilles ad,
Mens Havnens Vrimmel fredlös sig bevæger
Og denne Egn med fierne Himmel qvæger,

Og hör! alt Hiulet klapprer, Hamren lyder,
    Og Sysler vaagner op i hver en Vraae,
Paa Torvet styrende Senaten byder,
    Mens reene Sæder ved hver Arne staae.
Ved Overflod sig Lykkens Sönner fryde,
    Med Seierskrandse alle Kunster gaae;
Hist Geometere med Stavens Spidse
I Strandens hvide Sand Figurer ridse.
</body>
</poem>

<poem id="staffeldt2002091001a">
<head>
   <title>Ynglingen fra Megæra</title>
   <toctitle>Ynglingen fra Megæra</toctitle>
   <indextitle>Ynglingen fra Megæra</indextitle>
   <firstline>Til Corinthus fra Megæra iler</firstline>
   <quality>korrektur1,korrektur2,korrektur3,kilde,side</quality>
</head>
<body>
Til Corinthus fra Megæra iler
    Flink en Yngling i sin Blomstertid,
I hans Barm end Tvivlens Opstand hviler,
    Med Fornuft hans Sands er ei i Strid.
Mens han Phantasiens Bæger tömmer
Ak! og troer at eie hvad han drömmer,
    Ingen röbt Tilsyneladenhed
        Döer tillige med hans Fred.

Kun een Trang hans dybe Selv bevæger,
    Og til noget Stort han troer sig kaldt:
Tömme vil han ogsaa Sandheds Bæger,
    I sit Jeg han vil indfatte Alt,
I Naturens indre Værksted trænge,
Gribe raskt i Verdenharpens Strænge,
    Og den store Apollonius
        Kaarer han til Genius.

Denne Vise over Jordens Skranker
    Svang sig ved guddommelig Magie,
I sit Blik det Heele han indsanker
    Og for ham bestaaer ei Tryllerie:
Stormen træder op hans Bud at höre,
Gode Aander hvert hans Vink udföre,
    Og selv Döden ved hans strænge Lov
        Slippe maae sit grebne Rov.

Ved den Viises Fod Menipp sig sætter
    Og med stor Forventning hörer til,
Naar hans Mester Slutninger indfletter
    Og ved Love styrer Tankers Spil.
Men den förste Dag han allerede
Synes sig forvildet paa en Hede,
    Og han veed ei meer hvorfra, hvorhen,
        Svimmel ved Begyndelsen.

Uden for Corinthus, blant Plataner,
    Sprudler frem et eensomt Kildevæld,
Did han tidt fra mystiske Thyaner
    Vanker hen med tvivlbestormet Siel;
Og mens Vandet over Steene spiller,
Bölgens Sang hans indre Oprör stiller,
    Og mens Fuglen qviddrer paa sin Qvist,
        Faaer den gode Yngling Rist.

Og en Dag ved eensom Kilde möder
    Han en Qvinde i sin Ungdomsvaar,
Dobbelt skiönne hendes Kinder glöde
    Bag det bruune, let udslagne Haar.
Skiön som Kunstens höiere Naturer,
Stod hun der i himmelske Conturer,
    Og som Sölverskum ved Havets Kyst,
        Bölged' hendes Svanebryst.

Undrende Menippus længe stirrer,
    For hans Öie blev det som et Slör,
I hans Hierte hver en Fiber dirrer
    Og hans Tinding dreier sig saa ör.
Ah! er du den Najas som udgyder
Dette Væld og mödig Vandrer fryder,
    O tillad rnig da at takke dig,
        Thi du qvæger ogsaa mig.

Skiönne Yngling, svared' hun, jeg ikke
    Denne klare Kildes Najas er,
Dödelig som du, jeg kom at drikke
    Bölgen i den svale Skygge her.
Under hendes Brynes höje Buer
I det samme Blik i Blik fremluer,
    Dog der noget Skummelt var
        I det vilde Öienpar.

Han ei mærker det, men, skiönne Qvinde,
    Hvidsker han, med söd Blufærdighed
Sæt dig her, hvor Sölverbölger rinde
    Med dit Billede til Havets Bred.
Snart de gaae til fierne Kysters Grotter,
Og paa nye henrykte Cypriotter
    Venus - Anadyomene see
        Födt paa Bölgeskummets Snee.

Men hun smiler og med Liljehænder
    Fra det vilde Haar hans Kind befrier,
Og mens den i Purpurluer brænder,
    Aander hun paa den en let Sephir:
Ak! men Lue hun i Lue vækker,
Og idet hun ömt ham til sig trækker,
    Döer hver Tvivl ved hendes matte Smiil
        Og ved hendes Tales Piil.

Frygt, o Y ngling! Stoa og Pöcile,
    Tanken er Naturens, Glædens Mord;
Kun ved denne Barm er Fryd og Hvile,
    Denne Giord er Glædehimlens Giord.
Skiönne, spæde Yngling, op at nyde!
Ei at samle, men i Alt henflyde!
    Kun ved Tab og Gaver er du rig,
        Salig og guddommelig.

Saa med Ord hans Uskyld hun besnærer
    Og indsuger hans forladte Siel,
I hans Indre mystisk Trang opgiærer
    Og fra Dybet sprudler Glædens Væld.
Ved en fremmed Magt Platanens Greene
Böiede, omhegne dem alleene,
    Og i raskt, harmoniskt Nervespil
        Han i Alt oplöses yil.

Seent, ved Nöie stille og fortroelig,
    Ved hans Arm, hun træder frem igien:
Seer du ikke hist en dorisk Bolig?
    För han havde ei bemærket den.
Om det blöde, rosenströede Leie
Glæder og Begiær sig stedse dreie,
    Hist i Luften er hvert Aandedrag
        Kiælen Længsel og Behag.

Med et Kys, hvorved hans Indre dirrer,
    Drager hun ham did med Elskovsmagt,
Snart hans hvilelöse Öie stirrer
    Paa den fiine Smag og rige Pragt.
Al den Glæde Phantasien drömmer
Der i hans beruuste Sands indströmmer,
    Salig döende i Nydelsen,
        Lever Attraae op igien.

Men en Dag, da Middagssolen brænder,
    Under Torvets kiöle Porticus
Möder han, og Blussel Kinden tænder,
    Den forladte Apollonius.
Blid alvorlig, denne ham advarer
Mod den Magt som ham i fiine Snarer
    Fra Naturens og fra Viisdoms Skiöd
        Drager ned i Ruus og Död.

O tilgiv mig, at en anden Lærer
    Förte mig til Viisdoms Helligdom,
Ikke meer jeg savner og undværer,
    Og min Barm er ikke kold og tom.
Menneskets Triumph det er at nyde,
Ei at sarnle, men i Alt henflyde,
    Aldrig nöiet, evig i Begiær,
        Det olympisk er.

O forförte Y ngling, som ei kiender
    Falsk og sledsk Tilsyneladenhed!
Kunstigt Tryllerie dit Öie blænder
    Og du drömmer paa en Afgrunds Bred.
En af de berygtede Empuser
Dig saa södt med giftigt Kys beruser,
    Og vil ende al den kiære Svig
        Med at blodudsuge Dig.

För mig did, hvor dette falske Nöie
    Til Fordærvelse indspinder dig,
Med eet Ord jeg blæser fra dit Öie,
    Fra dit Hierte Tryllesyn og Svig.
Da de mod den skiönne Bolig haster
Og et Blik paa dem Empusen kaster,
    Döden over hendes Ansigt gaaer,
        Skræk opstormer hendes Haar.

Men den Viise mystisk Skik fuldförer
    Og angriber velbefæstet Svig,
Dödningbleeg, den gode Yngling hörer
    Himmelbuen briste over sig.
Guldet brat fra brustne Muur forsvinder,
Rosen fra Empusens gustne Kinder,
    Og han seer et ækelt Spögelse
        I et siunket Mausolee.

Men fortvivlet Ynglingen udbryder:
    Stands din Grumhed, frelsende Barbar!
Gift og Död fra dine Læber flyder
    I den Himmel, hvor jeg salig var.
Kan du ikke mig saa södt bedrage,
O saa giv mig mit Phantom tilbage!
    Lad mig döe med södtforgiftet Bryst,
        O saa döer jeg dog i Lyst!
</body>
</poem>
</content>
</section>

<section level="1">
<head>
   <toctitle>Anden Afdeeling</toctitle>
</head>
<content>

<poem id="staffeldtandrea0">
<head>
   <title>Kunstnerlængsel</title>
   <toctitle>Kunstnerlængsel</toctitle>
   <indextitle>Kunstnerlængsel</indextitle>
   <firstline>Hvad er det, som fra Jorden her</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 249-251.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Hvad er det, som fra Jorden her,
Saa mægtigt drager mit Begær
  Og dybt mit Hjerte saarer?
Den stille Fortid vender sig
I Flugten om og ser paa mig
  Igennem Smil og Taarer.

O Vemod, som jeg smelter i!
O mystisk-dybe Sværmeri!
  O Graad, som stille flyder!
Ustandselige, sig, er du
Ei Duggen, Tidens Aften nu
  Paa Skyggerne udgyder?

Ak! vist en Tid der var engang,
Da Uskyld, Ungdom, Fryd og Sang,
  I Jordens Dale böde:
Da var der idel Vaar og Dag,
Henrykkelse og Favnetag
  Og Livets Morgenröde.

Paa Sagatavlens sjelne Skaar
End mangt et reddet Træk der staar,
  Som om det Svundne taler;
Og i hvert dyrket Gudfantom
I Kunstens indre Helligdom
  Den gamle Tid sig maler.

I underjordisk Grottesal,
Hvor ved melodisk Draabefald
  De gamle Aander klage,
Den sjunkne Forjords Ligsang end
Jeg hörer, ak! og smelter hen
  I Savn af fordums Dage.

Jeg ingen Fred og Lise har,
Thi Alting sukker: ak! det var
  Og er ei mer at finde!
Selv Himmelen, med lysblaa Grund
Og Stjerneguld, mig synes kun
  En grænselös Kærminde.
</body>
</poem>

<poem id="staffeldt2018011901">
<head>
    <title>Prometheus</title>
    <firstline>Prometheus fra sit Klippesæde</firstline>
    <notes>
        <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 252-277.</note>
    </notes>
    <quality>korrektur1,kilde,side</quality>
</head>
<body>
   <w>Prometheus</w> fra sit Klippesæde
Stirrede langs ad Tingenes Kiæde;
Imellem Dyr og Gud
Der er et Öde, et Brud.
Jeg skabende det fylder ud!
Mig vinker, mig vinker Eimarmene
Til det guddommelige Kald.
Stolte Kronion! ei du alleene
Livet i Former indfatte skal.

   Driftige Natur, du holde
Hvilende, dit Aandedrag!
Hemmelige Nat, di^ foJ.de
Flugten ud om den blændende Dag!
Kom, Betragtning med stirrende Öie!
Kom, Begeistring, fra Stiernernes Höie!

   Og hans Tankers Ström henbruser,
Og hans Hierte slaaer med Bölgeslag,
Tifoldt Livet fra hans Læbe suser
I hvert Guddomsaandedrag,
Thi Begeistringen svinger
Om ham sine Vinger.
Af hans dybe Indre træder
Seirende, til Liv og Hlæder,
Værkets höie Ideal,
Skiönt som en Gud fra stiernetakt Sal.

   Men fra underjordiske Lavasal,
Og Metallernes Grav,
Fra det skummende Hav
Og Stormenes Baner,
Med tryllende Kunstnerstav
Elementernes Aander han maner;
Og i Naturens<note>Naturens] Natutrens</note> gienlydende Riger
Fra oven og neden Svaret stiger:

<nonum><center><i>Elementaraanderne.</i></center></nonum>
Vi komme! vi komme! vi alle fornemme
Japetide, din vældige Stemme.

<nonum><center><i>Gnomer.</i></center></nonum>
        Fra Mörke og Muld
        Og Riger af Guld,
        Fra Underjordsdomer
        Opile vi Gnomer.

<nonum><center><i>Ondiner.</i></center></nonum>
        Fra vandhvælvet Sal,
        Vi fare paa Strömme
        I Perlesnors-Tömme,
        Med Flyden og Fald.

<nonum><center><i>Sylfer.</i></center></nonum>
        Paa rödnende Skye,
        Som Balsom neddugger
        Og sagte os vugger,
        Til Jorden vi tye.

<nonum><center><i>Salamandre.</i></center></nonum>
        I hvirvlende Skare
        Af Ætna vi fare,
        Med Ildebrandskrandse
        Vi Vilde hendandse.

<nonum><center><i>Alle.</i></center></nonum>
        Vi vare! vi vare!
        For Stiernernes Skare,
        För Jord og för Tid.
        Da var der Splid.
        Nu give hinanden
        Vi eenige Haand,
        Vor salige Blanden
        Er Skabelsens Aand,
        Vi komme i Chor
        Fra Luft og fra Jord,
        Fra Ild og fra Hav,
        Hvad er dit Krav?

<nonum><center><i>Prometheus.</i></center></nonum>
Hielper mig at fylde
Rummet mellem Dyr og Gud
Med et Væsen, som de andre hylde
Og som eier Jorden ved sit Bud.

        Storm og Luer,
        Jord og Hav,
        Foreenede skuer
        Ved min Kunstnerstav!

<nonum><center><i>Gnomer.</i></center></nonum>
        Det Faste vi have,
        Vi give dig Leer.
Ondin erne.
Ondinernes Gave
Det Flydende er.

<nonum><center><i>Sylfer og Salamandre.</i></center></nonum>
        Vi Mægtige give
        De ædlere Deele,
        At fuldendt, det Heele
        Maae vaagne i Live.

<nonum><center><i>Sylfer</i></center></nonum>
        Vi Aanden dig give
        Som vifter fra Læben.

<nonum><center><i>Salamandre.</i></center></nonum>
Vor Hvirvel skal drive
Livsaandernes Stræben.

<nonum><center><i>Alle.</i></center></nonum>
        Grib din Dannestav, thi vi,
        Uranide, staae dig bi!

   Da skuer den herlige Titan
Sit Billed’ i det rislende Vand:
I Betragtning over det han hænger,
Stöttet ved sin gyldne Stav,
Dog brat han farer op og mænger
Jord og Hav.
Der ligger Deien, formlös og död,
Med Menneskeheden dulgt i dens Skiöd.
Thi see! begeistret han den tvinger
Ved sit Kunstnerbud,
Og de kaarne Former springer
Let af den, lig Blomster, ud.
Endelig staaer Billedstötten der,
Dens Piedestal Jordkloden er,
Dens Niske Himlens Bue,
Undrende Guder nedskue.

   Men ak! den ikke Aande drager,
Og Döden i sin Favn den tager.
Da blæser Sylfen en Vestenvind,
Öiennem de smeltende Læber ind,
Og Purpurmunden sagtelig'
Rosen lig, udfolder sig.

   Men ak! end Hiertet stille slaaer
Blodet ei sin Bölge slaaer.
Da Salamandren vældig kaster
Et Lyn i dens Barm,
Og Hiertet hopper og haster,
Og Blodsströmmen flyder saa varm,
Og Öiet, lig en Stierne,
Behersker det hyldende Fierne.

   Da udraabte Prometheus:
O herlige Fader Uranus!
Fra din evige Taage du sende
Et Blik til Verdenens Ende!
O skuer, Titaner!
Vanhældige Aner!
Eders aandende Billed’
Prometheus opstilled'!

   Lyt! Aanden svæver,
See! Barmen sig hæver,
Og Blikket bortiler,
I dets Omfang hviler
Havet og Jorden,
Og Stiernernes Orden.

   Men ak! det föler ei og tænker,
Og selv ei Dyr endnu,
Det bærer Urtens trange Lænker.
O hörer mig med naadig Hu,
Æteriske Feer!
Begavende skiænker
Den aandende Leer
Det stærke Begiær
Med Naturen i Favnen,
Den skabende Savnen
Af meere end <i>her</i>;
Vilje og Tanke,
Evne at sanke
Meget til Eet,
Og uden Skranke
At straale i egen Majestet.

   Og paa Æterhvælvingen
Til en Concha Stiernerne sig föie,
Fra dens Relling Feerne sig böie
Og paa Vindens Bölger glide hen.
Da blev det rundt som Morgenröde,
Og Vaarnaturen atter slog ud,
En höiere Natur at favne som Brud,
Og rundtom Brudesange löde,
Mens Himlen og Jorden i saligt Möde
Tilsammenflöde.

<nonum><center><i>De lyse Feer.</i></center></nonum>
        I cirklende Dandse
        Om dig vi os svinge,
        Olympiske Krandse
        Til Jorden vi bringe.
        Vi signe dig! signe!
        Du Guderne ligne!

<nonum><center><i>De lyse Feers Dronning.</i></center></nonum>
   Den förste Krands jeg om din Tinding vinder,
      Aftagende den Mælelöses Aag:
   Der blomstre Smiil paa dine favre Kinder,
      Bevidsthed vinke fra dit Öielaag;
   Til meer end Skrig, din Tunge jeg lösbinder,
      Til liflig Velklang og almægtigt Sprog;
   I Tidens Ström opbygger jeg din Trone,
   I Evigheden fletter jeg din Krone.

Da oprandt Smilets Morgenskiær
Og Læben stammede: <i>kiær.</i>

<nonum><center><i>Hiertets lyse Feer.</i></center></nonum>
   Hiertets Skytsgudinder
   Ere vi,
   Hör os, og du finder
   <i>Alt</i> deri.
   Paa det vi Strænge trække,
   Natur og Guddom slaaer
   Harpen og de indre Toner vække.
   Indtil Glæders lange Række
   Ud fra Himlen over Jorden gaaer,
<nonum><small><center>1.</center></small></nonum>
   Dit Hierte sig stemme
   Til Alharmonie,
   Du Alt og i Alt dig fornemme,
   Mangfoldiggiort ved Sympathie;
   Med tusinde Fölelsers Arme
   Det Livlöse selv du opvarme.
<nonum><small><center>2.</center></small></nonum>
   Jeg Guders Attraae skienker dig
   Stor og herlig at vise sig:
   Hæderns grændselöse Rige
   Underkastes dine Bud,
   I Naturen og blant Lige
   Du herlig skride, som en Gud.
<nonum><small><center>3.</center></small></nonum>
   Jeg dig vil forære
   De reene Begiær,
   Som ikke fortære,
   Æteriskt sig nære
   Med Lyd, Gestalter og Skiær.

   Da dirrede alle Fölelsers Strænge,
Rundt Naturen var oplöst
I et saligt Almeennöie;
Skiönhed gik over Fielde og Enge,
Og ved den Fölendes Bryst
Laae Himmelens Höie.

<nonum><center><i>Phantasiens lyse Feer.</i></center></nonum>
<nonum><small><center>1.</center></small></nonum>
   Hos troefaste Minde
   Du stedse gienfinde
   Det svindende Hæld;
   Fornyet, gienrinde
   Dit Liv til sit Væld.

   Og over dets Skiel
   I Haab det skal svinde
   Fra <i>nu</i> og fra <i>her</i>,
   Og af din Siel
   Skal kommende Dage
   Forud modtage
   Glæde og Skiær.
<nonum><small><center>2.</center></small></nonum>
   Hvad jeg forunder,
   Dig Guden misunder:
   Lyren og Kunstnerstaven
   Modtag dem! er Gaven.
   Af denne Spire
   En Verden udskyder,
   Fra denne Lire
   Det Heele gienlyder.
   En Gud, du frembringe
   Den savnede Glæde,
   Og flette nye Ringe
   I Tingenes Kiæde.
   Og Guder nedstige,
   At vandre med Fryd
   I ætheriske Rige
   Af Former og Lyd.
<nonum><small><center>3.</center></small></nonum>
   Fra Kunstens ætheriske Bue
   Som over dig spænder sig ud,
   En vinkende Himmel du skue,
   Og hiin, den överste Gud,
   Med Evigheden, hans Brud,
   Ved den salige Barm
   Og Verdnen, hans Sön, i almægtige Arm.

<nonum><center><i>Fornuftens lyse Feer.</i></center></nonum>
   Phantasiens Blomster döe,
   Evigt er Tankernes Fröe.

<nonum><small><center>1.</center></small></nonum>
   Jeg herligt dig skiænker
   Olympiske Tanke,
   Den bryder dine Lænker
   Og over din Skranke
   Til Guderne drager,
   Hvor Hilsen modtager
   Den jordiske Giæst
   Ved den evige Fest.

   Hersk i Naturens Rige:
   Til Afgrunden du stige,
   Til Stierner undvige,
   Ved Skiebnens Fod
   Blot Tingenes Rod
   Og Kilden til Tidens Flod;
   Med dristig Forstand
   Find Skabningens Plan,
   Og hiine förste Idealer
   Hvis reene Pragt
   Formörket og svagt
   I Tidens Flod sig af maler.
<nonum><small><center>2.</center></small></nonum>
   En virkende Gud,
   <i>Handling</i> din evig bekrandsede Brud
   Give Naturen og Tiden du Bud,
   Og Verdens Aarhog fra dig flyde ud.
   Vær hastig og stærk.
   Dit vordende Værk
   Til Spidsen du bære,
   Til Gavn og til Ære.
   Fuldendelsen sætte
   Paa det sin Krands,
   Og Sekler sig flette
   Om det i Dands.

<nonum><small><center>3.</center></small></nonum>
   I <i>Visheds</i> rolige Æter
   Din höieste Krone jeg fletter.
   Her ved Skiebnens Barm du hvile
   Og paa Alt nedsmile.
   Du Overbevisningens Kiede
   Om Verdnen udbrede
   Og mægtig den lede,
   Mens Tiden nedskriver
   De Love du giver:
   Thi Verdendandsen holdes i
   Dit Tankefölges Melodie.

   Saa de ætheriske Feer sang
Og deres Liljeseptere svang.
Men værdigt at staae i olympiske Sal,
Stod paa Jorden et Idea.
En fremmet Henrykkelse foer
Sagte giennem den undendre Jord;
Morgenrödens Kilde sig udtömte
Og i den Jordkloden svömte;
Rundt Naturen syntes sprungen ud
Til en eeneste Blomst for sin Gud,
Rundt var Luften oplöst i
Idel Hymneharmonie;
Paa de rosenröde Höie
Gik et ubegrændset Nöie,
Uendelig Henrykkelse Verdenen tog
Og til Udtryk, som en Harpe, den slog,
Indtil Skiebnens Almagt, fattig vorden,
Daanede i Favn af Jorden.

   Men hvilken Angest og Gruen?
Hvilken fierntfra buldrende Truen?
Ve! de lyse Feer undfly’r!
Solen sig dölger
Bag flygtende Sky’r,
Jordfladen bölger
I bristende Rystelse.
Ve! Ve! Ve!
Afgrunden föder
Og bristende stöder
Paa Luers hvirvlede Top
De sorte Feers Skarer op.
Under Jordskiælv og Torden
Sled det Onde sig lös:
Freden bortveeg fra Jorden,
Livskilderne frös.

<nonum><center><i>De sorte Feer.</i></center></nonum>
   Hvo löser vore Kieder
   Og umodstaaeligt leder
   Fra det evige Blund
   Paa Afgrundens Bund?

   I cirklende Dands
   Vi formörke din Glands!
   Vi bande dig, bande!
   Og brænde din Pande
   Med Helvedes Ild:
   Vær fredlös og vild!

<nonum><center><i>De sorte Feers Dronning.</i></center></nonum>
   Skiebnens faste Love byde
   Over Dyr og Gud,
   Eene du skal turde bryde
   Driftens lykkelige Bud.
   Jeg löser hiine Lænker,
   Som selve Guder pryde,
   Og til förste Gave skienker
   Smertens Braad
   Og Jammerens Graad.

   Saa far i Töilelöshed hen
   Mellem Jorden og Himmelen.

<nonum><center><i>Hiertets mörke Feer.</i></center></nonum>
<nonum><small><center>1.</center></small></nonum>
   Jeg ödslende dig giver
   Avind, Had og Haan;
   Os sönderriver
   Hierternes Baand.
   Kom tilbage, chaotiske Taage!
   Gamle Tvedragt, ryst dine Snoge!
<nonum><small><center>2.</center></small></nonum>
   Kneis fra omhylede Sæde,
   Kneis, hovmodige Tyran!
   Som Misvæxt, du nedtræde
   Dit blomstrende Land!
   Som Pesten, du æde
   Dit Folk af dets Kiæde.
<nonum><small><center>3.</center></small></nonum>
   Selvhedens Drage
   Sin Rede tage
   Dybt i dit Bryst!
   Paa Spliden den ruge,
   Umættelig sluge
   Den dyriske Lyst.

<nonum><center><i>Phantasiens mörke Feer.</i></center></nonum>
<nonum><small><center>1.</center></small></nonum>
   Med martrende Slanger
   Selvæderen Anger
   Dig pidske tilbage
   Til hadede Dage.

   Du fredlös omströife,
   Og Frygten dig slöife
   Fra Nutiden bort
   Til Fremtidens Port.
<nonum><small><center>2.</center></small></nonum>
   <i>Vanvid</i> oplöse og slöve,
   Broutende Skaber, din Sands,
   Og dybt din Bevidsthed bedöve
   Med blyetunge Valmuekrands!
   Med Spögelsers Skare
   Du ængstet vildfare
   Og ræd dig forvilde
   I Tarantaldands.
   Dit Raserie,
   Opmuddrende Livets Kilde,
   At Himlen og Jorden
   Ei speiles deri,
   Forrykke den evige Orden.
<nonum><small><center>3.</center></small></nonum>
   Og Helved sig male
   I<note>I] J</note> Vellystens Sale,
   Om Tiggerens Leie
   Det evigt sig dreie!
   Og Diævlene stedse
   I skruede Kredse
   Nærmere trine,
   Vildttruende hvine,
   Men nölende grine
   Og tusindfold pine.

<nonum><center><i>Fornuftens mörke Feer.</i></center></nonum>
<nonum><small><center>1.</center></small></nonum>
   Vildfarelsen hygge
   Dig moderlig,
   I din Aand dens Skygge
   Aftegne sig!
   Og Lögnen klæbe
   Ved giftige Læbe,
   Og Falskhed stræbe
   Med Favnen at dræbe.
   For Meening du blöde,
   Med Liig den föde,
   Og i Strömme af Blod
   Fæste det Onde dybere Rod.
<nonum><small><center>2.</center></small></nonum>
   Med skabende Brynde
   Du vældig begynde,
   Nvd forud den Ære
   Som Lönnen skal være.
   Da daane din Aand!
   Da visne din Haand!
   Rundt om Værkets Torso skride
   Du med Öienfærds bange Hu,
   Vildt fortvivlet, slide
   Den halve Krands itu,
   Og bande i hylende Klage
   De frugtlöse Dage.
<nonum><small><center>3.</center></small></nonum>
   Tvivlen lösbinde
   Din grundlöse Aand,
   Du ikke gienfinde
   Begrebernes Baand.
   Forgiæves du raabe
   I Örkenens Sand,
   Ingen Kundskabsdraabe
   Kiöle din Brand!
   I Tvivlslabyrinther,
   Ved Verdenens Fald
   Og Undergangssplinter,
   Du Tvivl uden Ende<note>Ende] Fnde</note>
   Mod dig selv skal vende
   Og forekomme Dödens Kald.

   Saa de sorte Feer sang
Til Afgrundsbröl og Tordenklang,
Og ak! mod det han selv fuldendte,
Fortvivlet, Prometheus Staven svang,
Men Skiebnen Slaget vendte,
Den Sönnen i Favnen tager,
Fra Caucasus lyder Faderens Klager.
</body>
</poem>

<poem id="staffeldt2002090503">
<head>
   <title>Genien</title>
   <toctitle>Genien</toctitle>
   <indextitle>Genien</indextitle>
   <firstline>Hen i Poseidons Stad med Menneskevrimlen jeg skrider</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 278-285.</note>
   </notes>
   <quality>korrektur1,korrektur2,korrektur3,kilde,side</quality>
<!--  Dappet efter DSL. -->
</head>
<body>
Hen i Poseidons Stad med Menneskevrimlen jeg skrider
   Og som et bölgende Hav, stöder mig Trængselen frem.
Lig Melodier, omsmiggre italiske Toner mit Öre,
   Og mit undrende Blik skuer det Bedre og Nye.
Gierne jeg lader mig fange af disse fremmede Sæder,
   Som lig Nympher, om mig dandse i lokkende Chor,
Gierne jeg dyrker den Kunst, som i Menneskelivet forskiönner,
   Venlig med Blomsterbaand standsende Ungdommens Fryd.
Staten er revet ned: den höie, corinthiske Orden,
   Oldtidens herlige Værk, dölger sit Hoved i Stöv,
Og dog flaggrer endnu Venetias Genius, Letsind,
   I en Sommerfuglkrop let om den store Ruin,
Hvor den berygtede Hane ved Gal og rystede Vinger
   Seer i en Ildebrand Himlens oprindende Lys.
Ja, hvo skulde det troe? den barnlige Sorglöshed skued',
   Uden Klage og Graad, Frankernes gothiske Færd,
Da de med Öxe og Saug forstyrrede hiin Bucentoro,
   Ak! med Öxe og Saug Meislens beundrende Værk!
Det var den svömmende Torus, paa hvilken Venetias Doge
   Fordum med Adria herlig Troelovelse holdt.
Nu som Enke hun sukker i sine dybeste Grotter,
   Skuer grædende op til de forvildede Börn,
Som i offentlig Utugt med galliske Frille henleve,
   Mens Republik, jeg troer, hende de give til Navn.
Ikke saaledes tænkte en Pilgrim fra baltiske Bredde,
   Som paa den klassiske Grund satte sin krandsede Stav:
Væmmet, han vendte sig bort fra det pöbelombölgede Forum
   Og med den svundne Tid lukked' han stille sig ind,
Thi ham Guderne gave, at finde den reenere Glæde
   I det Skiönne som var, ak! og i det som först blir,
Og at indflette de Roser, som Phantasien ham skienker,
   Hældende Alderdom, i din forvisnede Krands.
Af en gallisk Kriger for nogle Soldi han kiöbte,
   Tænk hvilken ringe Priis! kiöbte en Genius han,
En af hine, som pryded' den svömmende, kunstrige Torus,
   Hvor med Adria för Dogen Troelovelse holdt.
Og nu skulde I seet, hvordan jeg drömte og legte,
   Barnet var Phantasie, Genius! Dukken du var.
Med de södeste Ord for den himmelske Spæde jeg kiæler:
   Siig, hvor kommer dú fra, blide, ætheriske Giæst?
Siig, hvilken Gruppe du hist med dit barnlige Ansigt forskiönned',
   Hvilken velgiörende Id Skiebnen dig giorde til Pligt?
Ah! du hörte maaskee til Auroras stigende Fölge
   Og i en Horas Haar fletted' den dugfulde Krands,
Eller du legte maaskee paa Trappen af Viisdommens Tempel,
   I den spæde Haand svingende Passer og Styl.
Hvad du ogsaa har været, saa hör mig nu og belön mig!
   Tænk, at Brödrenes Chor Flammerne bleve til Rov:
Hersk i min rolige Barm og vær min Skytsaand paa Jorden,
   Medens den austriske Örn holder Venedig i Kloe;
Giv mig den barnlige Fryd, dertil den usmittede Uskyld,
   Hiin, den förste, som selv kiender Undseelsen ei;
Löft mig op i den Æter, hvor Glæderne aldrig bortvisne,
   Stedse opfriskede ved Nöisomheds kiölige Dug:
Und mig kun lidet af Jorden, endskiöndt jeg det bryndigt begærer
   Und mig hiint rige Savn, Gudernes saligt Giæst.
Saa jeg hvidsker og snart mig synes at Himlen mig hörer
   Og at med barnligt Smiil Genien Pagten indgaaer:
Og nu dyrker jeg ham med fromme Offer og Bönner,
   Og i et Rosenkapel stiler som Guddom ham hen,
Eller jeg pryder til Alter for ham min luende Arne
   Og af de förste Ax sindig ham fletter en Krands.
Kalder det Afguderie, men Poesie jeg det kalder
   Alt det Ypperste var, bliver og er Poesie.
Ak! vor kiæreste Fryd er Selvbedrag og Indbildning,
   Og er selv Elskov ei Menneskets herligste Digt?
Selvbedrag og Indbildning? Forlader mig, höiere Glæder,
   Hvis jeg med kiölig Forstand myrder det himmelske Liv!
Poesie er det Blod som fra Verdenens Hierte udströmmer
   Og til sit Udspring igien bölgende skynder sig frem;
Poesie er den dybe den alnærværende Alaand
   Hvor han udtrykker sig meest, Verdenens Öie den er;
Poesie er indskrænket Evighed, <i>Alt</i> i det <i>Eene,</i>
   Guddommen er Poesie, Tiden Indfatningen er.
</body>
</poem>

<poem id="staffeldt2002090501">
<head>
   <title>Paa Toppen af Mont-Cenis</title>
   <toctitle>Paa Toppen af Mont-Cenis</toctitle>
   <indextitle>Paa Toppen af Mont-Cenis</indextitle>
   <firstline>Hvilket Uveir! Storm og Torden döve</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 286-288.</note>
   </notes>
   <quality>korrektur1,korrektur2,korrektur3,kilde,side</quality>
<!--  Dappet efter DSL. -->
</head>
<body>
Hvilket Uveir! Storm og Torden döve,
   Eegens Rod omfavnes af dens Top,
Skoven styrter; Söer, Floder stöve
   Under Stormens Slag i Taage op.

Gemsen tumler ned fra frosne Bölger,
   Uveirsdöden over Bierget gaaer;
Ulven venlig sig i Hiorden dölger,
   Skræk om Alt en Slægtskabskiæde slaaer.

Mennesket de vredne Hænder folder,
   Og et Tempel hver en Hytte er,
Hvert et Haab i Undergangen holder
   Sig ved Bön og ydmyg Tempelfærd.

Lyn i Lyn sig om min Isse slynge,
   Og som fra den höie Klippestrand,
Skuer jeg et Hav af Dunster gynge
   Over dybe, havbundlige Land.

Uadskilte Lyn mit Öie blinder,
   Og sig Lyset selv tilintetgiör;
Hvert et Brag i Almeenbuldren svinder,
   Dövende, den i sig selv hendöer.

Ras og Hyl, Orkan! og bröl, o Torden!
   Bæv i hver en Aare, Risefield!
Bryd, du fangne Ild! bryd ud af Jorden,
   Havet drik! Sug Floden af dens Væld!

Hvilken bange Vellyst! liflig Gruen!
   Orm og Guddom stride i mit Bryst:
Denne seirer - o Natur! din Truen
   Kun mig ryster til en Seraphs Lyst.

Min udödelige Aand sig hæver
   Höiere i Altings Undergang,
Paa lynvinget Tordenvogn den svæver
   Triumpherende med Seierssang.

Kun en Boble, som paa Havet springer,
   Er et Skybrud for min stærke Aand,
Thi selv Undergangen jeg paatvinger
   Skiönhedskrandsen med min Skaberhaand.

Ja! naar Sole aldrende udbrænder,
   Kloder smuldre - da udödelig,
Da guddommelig jeg mig erindrer,
   Og o Alaand! Fader hilser dig.

Denne Tryghed ved Naturens Gruen,
   Denne Fasthed midt i Altings Fald,
Denne Fryd ved Undergangs Beskuen
   Vidner om mit grændselöse Kald.
</body>
</poem>

<poem id="staffeldt1804a3">
<head>
   <title>I Hösten</title>
   <toctitle>I Hösten</toctitle>
   <indextitle>I Hösten</indextitle>
   <firstline>Vinden hvirvler Lundens faldne Blade</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 289-290.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Vinden hvirvler Lundens faldne Blade
Hvinende, hen over Markens Straae,
Fuglen giæster Fyldens aabne Lade
Og en Halvnat dölger Himlens Blaae;
O Natur! din fulde Frugt du gav,
Og nu ringe Storme dig til Grav.

Saa forgaaer hvad alles Hierte priser,
Saa staaer Savnet bag hver Fryd igien,
Ak! selv Phantasiens Paradiser,
Aandens indre Eie, viftes hen:
Mindste Halvglands, denne Höstnat lig,
Mat om Livets Vesten samler sig.

Hör mig, Skiebne! Lad mit Tab ei være
Lidet, naar jeg engang forgaaer,
Lad mig Löv paa tusind Greene nære
Og afkaste en beundret Vaar:
Ved min Fod da Vandrern skue skal
Sorrigfuld, mit rige Forlivs Fald.
</body>
</poem>

<poem id="staffeldt2018011902">
<head>
    <title>Lillas Minde</title>
    <firstline>Velsignet vær, o Dag! som lued'</firstline>
    <notes>
        <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 291-324.</note>
    </notes>
    <quality>korrektur1,kilde,side</quality>
</head>
<body>
<nonum><center>I.</center></nonum>

Velsignet vær, o Dag! som lued'
   Med sinket Pragt, da förste Gang
Jeg Gratiernes Söster skued’,'
   Og evig nu ved hende hang!
Da hun min Siel igien besiæled’,
   Mit Liv oplived’, blid og glad,
Med höi Tilfredshed, end du dvæled'
   Og röd paa Apenninen sad.
En Fest du stedse Jorden være
   Og dens Velgiörers Födselsdag!
Og aldrig skænde Tvedragts Hære
   Dig, Signede, med Blod og Brag!
Vær og velsignet, Colonnade
   Af duftende Orangetræer,
Hvor jeg imellem tætte Blade
   Useet, mig listede saa nær.
Grön frisk i Favnen af Sephirer
   Og stands for stedse Tidens Flugt!
Og hver en Blomst, som her fremspirer,
   I Tryghed modnes til en Frugt!
Jeg over Hegn og Dige stiger,
   En Aftenstraale luer end,
Hun ei den Dristige undviger,
   Men mod hans Komme skotter hen:
Thi med forundret Glæde skuer
   Hun snart hans gyldne Lokkehaar
Snart Öiets Himmelblaae, som luer
   Vel ei, men troefast Ömhed spaaer.
Og med en Röst som kunde drage
   Fra Himmelen en salig Aand:
Vil du, o Fremmed! vel modtage
   Det gyldne Æble af min Haand?
Jeg takker dig, o Hesperide!
   Den Frugt er Polens Naboe kiær.
Saa gik jeg taus ved hendes Side
   Og stirred’ hen i Aftnens Skiær.
Da stode vi ved hendes Ville,
   Og begge med forvirret Sind,
I samlet Blik vi stode stille,
   Indtil hun böd mig træde ind.
Og först da Sympathiens Kiæder
   Om os for evig slyngede sig,
Fremtraadde nu de fiine Sæder,
   Som Fremmed at modtage at mig?
Men fra den Aften er jeg vorden
   Saa god og nöiet, som en Gud,
En anden Sol gaaer over Jorden,
   Og hver en Blomst slaaer atter ud.

<nonum><center>II.</center></nonum>

Velsignet vær, o Aftenröde!
   Som Vidne var og smilet' ned
Til Lillas hemmelige Möde
   Ved Flodens poppelkrandsde Bred.
Velsignet ogsaa du, o Maane!
   Du Ömheds Genius, som saae
Mig her til Guders Liv bortdaane
   Og frydfuldendt blant Stierner gaae.
For Lilla kiælent jeg nedknæled’,
   Paa hendes Knæ jeg stötted’ mig,
Mit Blik i hendes Öie dvæled'
   Og i en Himmel tabte sig.
Mod mig hun blussende sig hælded'
   Og op til sig saa tæt mig drog,
Mens hendes Lokkers Ström nedvælded'
   Og over os i Bölger slog.
Til hende fra mig selv jeg stræber,
   Almægtig hun tiltrækker mig,
Til Offer brat paa mine Læber
   Mit heele Væsen samler sig;
Og mens hvert Aandedrag vi deele
   Og blande södt det indre Liv,
Tilsammendirre vore Siele,
   Som ved en nyeskabt Seraphs <i>Bliv</i>.
Ja! vrede Skiebne! du mig sætte
   Paa Klodens uoptö’de Kyst,
Hvad eller der, hvor Sahras Slette
   Vansmægter<note>Vansmægter] Vandsmægter</note> ved sin Himmels Bryst;
Bind mig paa Toppen af en Ande
   I stormomhylet Eensomhed,
Hvad eller under Klodens Vande,
   Hvor selv ei Gisningen steeg ned:
Men lad mig aldrig, aldrig tabe
   Öienfölelsen af Lillas Favn,
Da skal jeg i mit Indre skabe
   En Himmel midt i Nöd og Savn!

<nonum><center>III.</center></nonum>

Af Livet atter du opliver,
   O söde Elskov! Mennesket,
Og adlende tilbagegiver
   Den ak! forbrudte Majestet.
Naar Liv i Liv paa nye du skaber,
   Du Livets höie Poesie,
Og langt fra Iord og Tid dig taber
   I himmelsk-yndigt Sværmerie,
Da og Naturen sig fornyer,
   I Vaar igien det bliver Vaar,
Fryd drypper ned fra gyldne Skyer
   Og Solen Festens Harpe slaaer;
Og Samdragt, Uskyld, Fryd og Nöie
   Og Barmens dybe, indre Fred,
Og Andagt med forklaret Öie,
   Og favnende Alkiærlighed:
Og alt hvad Hiertets Længsel priser,
   Og hvad Fornuftens höie Id,
Bundt sanker sig til Paradiser
   Og blander Evighed og Tid.
En idealisk Sfære river
   Os bort fra Jorden i sit Sving,
Fuldkommenhed tilbagegiver
   Troelovelsens forbrudte Ring;
Og salig Velklang rundtom lyder,
   Hver Blomsterkalk en Nektarskaal,
Mens hellig-stille, Hiertet byder
   Tidsmelodiens skiönne Maal.

<nonum><center>IV.</center></nonum>

En bange Tvivl mit Hierte nager
   At jeg min Lykke ei er værd,
Og dristig, Bedres Öiengield tager
   For nyttig eller ædel Færd.
Thi ak! af alt hvad Manden pryder
   Jeg intet om min Tinding snoer,
I Skygger skiult, mit Liv henflyder,
   Jeg efterlader intet Spor.
Dog siger jeg, naar Solen svindder:
   O Dag! den feireste var du;
Men naar den anden da oprinder,
   Den synes skiönnere endnu.
Hvad selve Mængden ringeagter,
   Mig blænder ved sin Majestet,
Med Iver jeg det eftertragter
   Og frydes ved at eie det.
Det Ringeste som jeg berörer,
   Udgyder Glædens skiulte Væld,
Hver Time til min Hytte förer,
   O gode Guder! Fred og Hæld.
Men naar jeg da mit Öie hæver
   Og nöiet, skuer rundt om mig,
Hvor hungrig Idræt Lönnen kræver,
   Og Dyd i Vraaer jorder sig,
Og hvor Fortienesten sig dölger,
   Mens Avind den med grusomt Staal
Selv i dens Navnlöshed forfölger,
   Og fnyser ved dens stille Taal —
Ulykkelige! da tilgiver
   Mig at jeg er saa lykkelig,
Skiöndt Himlen ei mit Navn opskriver
   Og Jorden ikke kiender mig.
Thi Skiebnen end böd mig at lide,
   Da tog mig Lilla i sit Favn,
O glemmer ved en Lillas Side,
   Ulykkelige! hvert et Savn.

<nonum><center>V.</center></nonum>
Hvad er det som saa magiskt binder
   Hver Tanke, Sands og Id til dig,
At kun fra dig mit Liv udrinder
   Og ej fra dig kan skille sig?
Jeg dybt det föler, at jeg kunde
   Foruden dig ei være til,
Og i det höieste kun blunde
   I dyrisk, sandslös Nervespil.
Ved dig mit heele Liv modtager
   Betydning og fuldender sig,
Thi selv det Ringeste du drager
   Med himmelsk Vælde op til dig,
Og nu, Regnbuen ligt, som tryller,
   Skiöndt jordisk Dunst, med himmelskt Skiær,
Det i din Nærheds Glands sig hyller
   Og synes ikke meere <i>her</i>.
Det Klædebon hvori din svelte,
   Din Guddomsform sig trykked’ af
Hiint blomsterstukne Silkebelte,
   Dit stille Dagværk, du mig gav:
Og hver en Ting, som du berörer,
   Modtager brat et mystiskt Sving,
Til en æterisk Sfære hörer
   Som ruller höiere omkring.
I dette Elskovs Tryllerige,
   Hvor hver en Attraae luttrer sig,
Jeg löftes op, og kan ei sige,
   Hvorfor jeg er saa lykkelig.
Thi kan hos dig jeg heele Dage
   Ei dvæle, ord- og tankelös,
Selv ikke fristet til at tage
   Din Læbes Nektar i et Kys?
Hver dristig Attraae mig forlader,
   Rundtom det Tidens Havblik er;
Og o! min reene Siel sig bader
   I evig Skiönheds Atterskiær.
Naar legende min Haand forvirrer,
   Sig i de bruune Lokkers Net:
Naar i dit Öies Dyb jeg stirrer
   Og ak! mit Blik ei maaler det;
Naar jeg med tryllet Finger nöler?
   Paa hver en Form, saa reen og rund,
Og i dit sagte Pulsslag föler
   Hvor Livet pibler fra sin Bund;
Og naar jeg med Forundring skuer,
   Hvorledes fra dit Inderste
Et Rosenliv æteriskt luer
   Igiennem disse Formers Snee;
Og naar, lig Edens Knop, din Læbe
   Udaander et ambrosiskt Liv,
Og Glædeskloder rundt fremstræbe
   I dit Udaandens stille Bliv —
Omsonst jeg Navn og Billed’ leder
   Til Udtryk for min Salighed,
Jeg Gud, alt Ypperste, tilbeder
   Naar jeg for Lilla knæler ned!

<nonum><center>VI.</center></nonum>

Hold inde! O jeg dig besværger
   Ved alt hvad kiært og yndigt er!
Thi ikkun Nöisomheden værger
   Om al vor Fryd og Lykke her.
Du veed ei reene Englelige!
   At Nydelsen er Viises Kunst,
Og alle Glæder brat undvige
   Ved rask Tilegnelse i Dunst.
Opfyldelsen sig aldrig skynde
   At forekomme vort Begiær:
Uvillighed er Glædens Ynde,
   Vort Savn er ofte Tingens Værd.
Thi, Hulde, ikkun ved at savne
   Mod Aekel sikre vi vor Barm,
Og ikkun Guderne tör favne
   Den störste Lod med vældig Arm,
Det Höieste, som Skiebnen skienker,
   Er ikkun Billedværk for os,
Raskt draget ned i Tidens Lænker,
   Det er en himmelsk Frydcolos,
Som Marven af vort Indre drager
   Og til vor Straf, ved grusom Svig?
En fæl Misskikkelse paatager
   Og — ve os! — Ækel kalder sig.
O derfor lad mig stedse drömme
   Ved hver en Fryd om meer endnu,
Og Amors Bæger ikkun tömme
   Med levnende og nöisom Blu.
O lad mig ved dit Bryst bortdaane,
   Bær mig til Himlen i din Arm,
Dog for det Sidste du mig skaane
   Og hygge Længslet i min Barm.
Chariters lette Slör indsvöbe
   Hvad dristig Attraae standser ved,
Og kun for Phantasien röbe
   Den sluttede Fuldkommenhed:
At ei min Lykke overleve,
   Betænk det, Lilla! — mit Begiær,
Men mine Længsler stedse svæve
   Om hvert et ventet Morgenskiær.

<nonum><center>VII.</center></nonum>

Hvad er det som mit Blik fortryller
   Og underfuldt omgiver mig?
Den heele Skabning rundt indhyller
   I alt det Skiönnes Lighed sig.
Det er et Atterskin af Luen
   Som Lilla aanded' i mit Bryst,
Hvori, som hist i Farvebuen,
   Det Lave vorder skiönt oplöst.
Med Skiebnen, Himmelen og Jorden
   I aldrig afbrudt Eenighed,
Jeg skuer rundt en anden Orden,
   Og evig Uskyld, Fryd og Fred.
En Ström af nyeskabt Liv sig velter
   Fra Stiernerne, saa reen og varm,
At selv Granitcolossen smelter
   Og lever ved min stærke Barm.
Mens venligt Viperen i Dalen
   Sin Ring rundt om min Ankel snoer,
Og paa min Skulder Nattergalen
   Tryg mader sine Ungers Chor.
Paa denne bedre Verdens Höie,
   O Lilla! knæler jeg for dig,
Og Sol og Jord tillige böie
   Tilbedende, sig ned med mig,
O du, Alskiönheds Billedstötte,
   For evig holde du mig her!
Mit Liv forædles til en Mythe
   Om Guders höie Fryd og Færd!

<nonum><center>VIII.</center></nonum>

O Lilla! du mig alt har givet,
   Min heele Fryd og al min Værd,
Og var jeg lykkelig ved Livet,
   O Himmelske! dit Værk det er.
Na ar haabefuld jeg seer imöde
   Og hilser den oprundne Dag,
Naar nöiet, jeg dens Aftenröde
   Velsigner med hvert Aandedrag;
Naar hver en kiærlig opsögt Stierne
   Paa Nattens Skulder hilser mig,
Og indtil Taagestiernens Fierne
   Mit Sværmerie udfolder sig;
Og naar jeg avindsyg ei skeeler
   Til Broderen, som herlig gaaer,
Med nögen Hunger Brödet deeler
   Og Giorden om dens Feber slaaer;
Naar ikke Undertrykte bander,
   Berövede anklager mig,
Men tidt den Godes Forbön blander
   I mine stille Bönner sig;
Og naar da ved mit Hovedhynde
   Samvittighed Akkorder slaaer,
Og svundne Dag med Engelynde
   I Drömmes Land paa nye opgaaer
O Lilla! hvi maae jeg da savne
   Det store Ord til al min Fryd?
Jeg Jord og Himmel vil omfavne
   Og henrykt döe foruden Lyd.

<nonum><center>IX.</center></nonum>

Slip dine Lokkers holdne Strömme!
   Udtryk dig i din lette Dragt!
Og lad mig svimle hen i Drömme
   Og Gisning om det Skiultes Pragt
Hör! kielne Nattergaler stamme
   Hvad ikkun Engle heelt förstaae,
See! Stierners Brudefakler flamme,
   Antændte i det stille Blaae:
Dad mig almægtig Armen vinde
   Rundt om din Liliegestalt,
Og i foreenet Tveliv finde
   Det længselfulde Hiertes Alt.
Din Læbes Rosendug jeg drikke
   Med Middagssolens Törst! Jeg dig
Ved tusind Favnetag og Blikke
   Med Elskovsmagt tilegne mig!
Fortærende, en Længsel brænder
   Uslukkelig, dybt i mit Bryst,
Jeg Lundens Stamme ömt omspænder
   Og elskende aftrygler Lyst.
Jeg raser i den vise Tömme,
   Du Engel ak! mig holder i,
Kun eengang Elskovs Kalk jeg tömme
   Med Sandsens heele Raserie! —
Dog nei! Tilbedede, du töve
   Og svöbe dig i helligt Slör!
Hvis ei Begiæret holder Pröve
   Men höit paa Glædens Spidse döer?
Hvis Væmmelsens Erinnis hævner
   Den dristige, fuldendte Lyst,
Og ak! paa Jorden intet levner
   At attraaes af det mætte Bryst?
O siig! hvad kunde vel mig lokke
   Hvis du, o Lilla, alt mig gav?
Hvad, uden hæse Dödningklokke,
   Min Vuggesang i dybe Grav?
Men skal da intet Nöie læge
   Den ömme Attraae i min Barm?
Skal jeg hvert Kys i Luften præge
   Og kun om Vinden slaae min Arm?
Mens alle Væsner Elskov tiene
   I Dyb og Luft, paa Field og Eng,
Og hvert Atom for sig alleene
   Er Myriaders Brudeseng;
Mens hisset i sit Blomsterrige
   Ephemeren selv elske tör,
Den fiaggrer hen, den Lykkelige!
   Den eengang elsker ak! og döer -
Skal jeg, du store Englereene!
   Om ingen Mage Armen slaae,
Men med en evig Længsel eene
   Og fiernt fra Elskovs Alter staae?
Nei! heller ved dit Bryst jeg blive,
   O Lilla! et Ephemeron,
Og der i förste Kys opgive
   Til Elskovs söde Straf min Aand!

<nonum><center>X.</center></nonum>

O Stierner, elskte Vidner! laaner
   Mig eders Harper, ved hvis Lyd
Den gamle Tvedragt tryllet daaner
   Og Evighed troelover Fryd!
At i Begeistring jeg forkynde
   Henrykkelsen jeg smelted’ i,
Min Lillas evig friske Ynde
   Og mit ubundne Sværmeriet!
O kunde jeg til Tankens Rige
   Oplöfte det fornumne Hæld,
Og standse det Ulignelige
   I Ord og Billed’ for min Siel!
Men hvad er Vellyd, hvad er Tale?
   Lig Lavens Ström, min Aande kun
I<note>I] J</note> Luer kan min Lykke male,
   O Lilla! Lilla! paa din Mund.
Var jeg en Harpe blot, som længe,
   Som stedse troe giendirred’ i
De bævende, skiöndt stumme Strenge,
   Den engang slagne Melodie!
Men alt det Höieste foragter
   Jordklodens diærve Vid og Baand,
Til liimmelskt Födeland det tragter,
   Et Öiebliks gientagne Laan.
Og som en Engel brat nedstiger
   Til natlig Lampes viise Ven,
Men pludselig igien bortviger,
   Et föie Glimt af Himmelen,
Saa sank til mig det store Nöie,
   Af tusind Længsler baaret, ned,
Fra Guders bönbebo’de Höie
   I Stiernefölge sank det ned.
Saa hellig stille Jorden hviled'
   I Aftentaagens blöde Favn,
Mens blid-vemodig Maanen smiled'
   Som Udtryk for Naturens Savn.
Af slöve Sandsers aabne Fængsel
   Bortsneege fangne Siele sig,
Naturens inderlige Længsel
   I Duggens Taarer letted’ sig,
Thi af det Höiere berörtes
   Hver stille Sands, hvert löftet Sind,
Og fra Elysion der hörtes,
   Et Budskab i hver Aftenvind.
O Lilla! Lilla! vi alleene
   I Lye for dristig Nysgiær sad,
Omgittrede af Blomstergreene,
   Ved kielne Nattergalers Qvad.
Da strömmede en Livets Bölge
   O Verdenshierte! ud fra dig
Igiennem höire Væsners Fölge
   Og bröd i vor Bevidsthed sig:
Og lig en Tvillinggnist, foreente
   I Samkys vore Siele sig,
O lig en Tvillingblomst, foreente
   I Samlyst vore Sandser sig.
Kun Sukkemelodier löde,
   Lig Öienlyd af en Engels Qvad,
Indtil den snelle Morgenröde
   Den skiönne Eenhed skilte ad.
Blus atter op, o Aftenröde!
   Min Brudefakkel, lys mig hen
Til stierneoverhvælvet Möde,
   Og evig lys mig did igien!

<nonum><center>XI.</center></nonum>

O Lilla, tör jeg ogsaa vove
   At være salig som en Gud?
Jeg hylder ei Naturens Love:
   Gik jeg af Tidens Riger ud?
Thi ved den Dödeliges Side
   Staaer Uraniders höie Fred,
Og herlig frikiendt for at lide,
   I Livets Graad jeg skuer ned.
Mit Blik den heele Jord forgylder,
   Et Kys er hvert et Aandedrag,
Min Fryd den heele Nat udfylder,
   Min kielne Trang den heele Dag,
Og tidt Henrykkelsen mig bærer
   Höit over Jorden i sin Arm,
Og alle Glædens drömte Sfærer
   Igiennemcirkle denne Barm,
Taknemmelig, paa Stierners Höie
   Jeg söger tidt min Lykkes Væld,
Men Guden skiules for mit Öie
   Og ak! jeg ræddes ved mit Hæld,
Nyn derfor Tryghed i mit Öre,
   Indlul mig södt i Sværmeri,
Og lad mig tidt, du Hulde! höre
   At Elskov som en Gud er fri.
At den ei er og ei skal være
   Den Kloges og den Stærkes Lön,
Ei Formaal, Vinding eller Ære,
   Men uden jordisk Hensigt skiön.
Som Lys og Regn og Dug sig sænker
   Fra Himmelen til Jorden ned,
Kronion Elskovs Glæde skiænker
   Med herlig blind Frigivenhed.
O trefold Hæld den Lykkelige
   Som Himmelstraalen rammer her!
Han hörer til et bedre Rige
   Og dyrker ædlere Begiær.
Af Selvheds fængslende Forsteening
   Som ved et Trylleord forlöst,
Han smelter hen til Alforeening,
   Lig Floden fra Fredshavets Kyst.
O nei! Kronions Tordner finde
   Ei Veien til vor Elskovs Lye,
Thi, hulde Lilla, du omvinde
   Mig med dit Hebefavn paa nye.
Lad mig olympiskt Liv inddrage
   Af dine Læbers Nektarskaal!
Lad mig forud de Krandse tage
   Som snoes om Dödeliges Maal!
Naar hver tildragen, södt tildrager
   Med evig Attraaes Trang igien,
Og salig giver og modtager —
   Da segner Tiden fængslet hen!

<nonum><center>XII.</center></nonum>

O Lilla! Lilla! tör da Sorgen
   Din höie Guddom nærme sig?
Og tör jeg tænke paa imorgen
   Den Dag dit Smiil omstraaler mig?
En Gud, jeg ved din Side troner,
   Mens Jorden ruller ved min Fod,
Og paa dens tusind Millioner
   Jeg skuer ned, saa mild og god.
Ei noget Önske blev tilbage
   I din Tilbeders stille Siel,
Hvad tör da friste ham til Klage
   Og blande Jorden i hans Hæld?
O Lilla! Lilla! Tiden iler
   Ustandset i sin Stormvindsflugt,
Endnu i Dag, see! Blomsten smiler,
   Imorgen visner den til Frugt.
Endnu i Dag dit Hierte glöder,
   Naturen smiler i dit Favn,
Om föie Tid, o Gud! du böder
   For hver en Ungdomsfryd med Savn.
Ak! Tiden alt tilbagekræver,
   Og Modenhed omfavner dig,
Og Glæders lette Flok bortsvæver,
   De stormafblæste Blomster lig;
Og Letsinds Sommerfugl, hvis Vinger
   Omflaggrer Hebes friske Krands,
Og Ynden, som om dig sig svinger
   I stedse anderledes Dands;
Og Phantasos, som salig velter
   Indbildte Sfærer ved sin Stav,
Og Sværmeriet, som hensmelter
   Forud i Evighedens Hav —
Dit skiönne Foraars lette Fölge,
   O Elskede! forlader dig, -
Og ved dit Hierte Tidens Bölge
   Saa vild og iiskold bryder sig.
Da tör du ikke meere glöde,
   End hældig, hvis i Venskabs Smiil
Din gyldne Alders Aftenröde
   Opholder sin fremtrængte Iil.
Alt det Æteriske forsvinder
   Med Phantasiens Blomsterstöv,
Og ved din Fod du ikkun finder
   Dit svundne Foraars faldne Löv.
Og jeg — o Gud! jeg bæver, gruer,
   Ei længer da jeg elsker dig!
Og kun til Lysning end jeg luer,
   Til Varme ei, Nordlyset lig.
Da sindig Alvor til mig træder
   Og hænger Jorden ved min Aand,
Og Pligten smedder mine Kiæder,
   Og Sysler leie denne Haand.
Hvad eller skal mit Hierte kiæmpe
   End levende i Sandsens Grav?
Og intet ak! den Flamme dæmpe
   Jeg för som Yngling lued’ af?
O grumme Minde! Eumenide
   Som hævner hver en Glæde her,
Og ved graaelokket Oldings Side
   Oppidsker Ynglingens Begiær!
Hans eget Spögelse sig stiller
   For ham paa Livets sidste Vei,
Hvor er den Letheflod som skiller
   Ham fra sit förste, döde Jeg?

<nonum><center>XIII.</center></nonum>

Hvo er det som min Barm forgifter
   Og nedrigt Elskovs Ende spaaer?
Natur, og Liv, og alt omskifter,
   Men Elskovs Salighed bestaaer.
Ha! kunde jeg blot eengang tænke
   Den lumske Tvivl, den fæle Svig,
Saa brast, o Elskov, brat din Lænke
   Og Tanken eene myrded’ dig.
Bort, du som mig omsonst omsnærte
   Med glatte Ringe, Tvivlens Snog!
Kom, lyse Tillid, til mit Hierte,
   Og Haab, som mig fra Jorden drog!
Lue op til Tegn, o Aftenröde!
   Hæld dine Greene, o Jasmin!
Jeg iler til det vante Möde
   Med længselvinget Fied og Sind.
Lue op igien, o Aftenröde!
   Du lukker ikke Himlen til,
Du aabner den for dem som glöde
   Af Kiærligheds uskabte Ild.
Men som en Helvedflod du brænde
   For Niddingen, som giftigt spaaer
Om Glæderuusens sneile Ende
   Og at selv Elskovs Fryd forgaaer.
Dog kunde - hellige Guder! — kunde
   Den döe i Alustadighed?
Saa kaster, o Cypresselunde,
   Hver Sörgegreen paa Jorden ned!
Saa visner, grönne Myrtheskove!
   Forband din Datter, Cyperns Hav!
Natur Ufrugtbarhed troelove
   Og hælde barnlös mod sin Grav!

<nonum><center>XIV.</center></nonum>

Hvor himmelsk salig var jeg ikke,
   Troelöse Lilla, ved din Fod?
Jeg hersked’ rundt ved stille Blikke<note>Blikke] Bltkke</note>,
   Thi i min Barm var Fred og Mod.
Mig ikke Savn og Nag fortærte,
   Thi Fryd og Uskyld fulgtes ad,
Af Himlen intet jeg begiærte,
   Og derfor alting jeg besad.
Naar vi ved Nattetid saa gierne
   Langs Flodens Marmorbredde gik,
Og tidt i Elskovs lyse Stierne
   Indtraf med et samtidigt Blik,
Og vore Hierter sammenhasted’
   Med stigende Accordeslag,
Du Armen om min Nakke kasted'
   Og o! mig gav dit Aandedrag:
Hvad kunde friste din Tilbeder,
   O Lilla, siig! hvad friste dig?
Dog löser du de skiönne Kiæder,
   Som ved din Vilje fletted’ sig!
Thi kom ihu, hvordan du sno’de
   Dig om mit Hierte, söd og öm,
Og ak! hvor gierne jeg dig trode
   Og hældte til den kiære Dröm.
Du, ja! du tryglede mit Hierte,
   Og heelt du ogsaa det modtog,
Mit heele Væsen du fortærte,
   I dit, mit Liv du overdrog.
Og dog, Troelöse! tilbereder
   Du snedigt dit Bedragerie!
Har du da glemt de tusind Eeder
   Du hildede min Lettroe i?
Saa vidner, Stierner! Blade! hvidsler
   Og tager Eederne igien!
Kluk, Nattergal! og Bække! ridsler
   Og tager Eederne igien!
Siig! hörte jeg dig ikke stamme,
   Imens du ved mit Hierte laae,
At Döden for dig skulde ramme,
   End Hiertets söde Trang forgaae?
O havde Skiebnen dengang taget
   Imod din fræktudtalte Eed,
Ulykkelig, dog ei bedraget,
   Nu ved din Grav jeg knæled’ ned.
Der i hvert sagte Vindpust sendte
   Du mig en Öieiilvd af din Röst,
I hver en Blomst tilbagevendte
   Dit friske Smiil til Elskovs Tröst.
Da trylled’ mig den söde Tanke,
   At hist du elsked’ mig endnu,
Skiöndt löfted' ud af Tidens Skranke
   Og med forklaret Sands og Hu.
Da flöd i Billeder og Drömme
   Mit Levnet over Tidens Rand
Til Phantasiens Herredömme
   Og Sværmeriets luune Land.
Men nu — Erinnen sönderriver
   Min Barm i ubönhörligt Kald,
Og hvirvlende, mig rundtom driver
   Til Riger af ei udtrykt Qval.
Min Smertes Krampetræk ledsager
   O Lilla! Smiilet paa din Kind,
Den Sang du aander ud, jeg drager
   Til Suk igien med Luften ind.
Min egen Skygge kun, jeg svæver
   Om dine Glæder Nat og Dag,
Mit stiaalne Liv af dig jeg kræver,
   En Gienfærd uden Aandedrag.
Ha! Luft! kun Luft til Suk og Klage!
   Kun Graad til sielden Lise giv!
Gid da ved hver en lindret Plage
   En Fryd opblomstre i dit Liv!
</body>
</poem>

<poem id="staffeldt2018011903">
<head>
    <title>Ganimed</title>
    <firstline>Bortviger du, o söde Sövn</firstline>
    <notes>
        <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 325-343.</note>
    </notes>
    <quality>korrektur1,kilde,side</quality>
</head>
<body>
<nonum><center><i>Ganimed</i></center></nonum>
<nonum><small><center><i>ved Solens Opgang vaagnende paa Bierget Ida.</i></center></small></nonum>

   Bortviger du, o söde Sövn!
Og overgiver mig igien
Til min Bevidsthed?
O grumme Marter! grumme Qval!
Hver Morgenstraale er
En Dolk i denne Barm.
Fald ned igien, du Mörkets Forhæng,
Hvorpaa de vævre Drömme male
Mit södt-indbildte Eie,
Fald ned igien för den forhadte Dag!
O tause Nat!
I dine Skygger stiger
Det Ypperste til Jorden ned:
Ved dig min Anelse
Til Indtryk bliver!
Min Tanke og min Kiendsel
Til Alnaturens förste Leed
Sig saligt knytter,
Og o! ved dig afpræger
Sig Sandheds Billed’ i min Aand,
Mens Verdnens Harmonier
Gienlyde i mit Inderste.

   Men ak! forgiæves stræber jeg
At finde Navn og Billed’
Til den uendelige Trang,
Som ud i Evigheden
Sig strækker og det Ypperste
Kun söger. - -

   Og dog! hvor skiön
I Morgenröden svömmer
Den unge Skabelse.
Af Formers Strid
Paa nye udviklet, staaer
Natur i fuldendt Ynde
For Lysets Trone og modtager
Sit Straalediadem.

   Hvi er dog, ak! for denne Jord
Min Længsel og min Trang for stor!
Natur, du Rige! intet eier
For din forvænte Sön,
Som lig en himmelsk Giæst
Ei med din dödelige Frugt
Sin Læbe smitter.
Ved denne Anen hænger
Jeg ved en höiere Natur,
Jeg er af Guders Æt,
Thi jeg forsmaaer det Jordiske.

Denne Anen, denne Længsel
   Varsler om min förste Stand:
Lave Jord, du er mit Fængsel!
   Himmel, du mit Födeland!

   Bortviftende Vinde,
   Jer’ Favn mig omvinde!
   Til Guders Gudinde
   Fra Jorden jeg svinde!
            Smeltes i
            Harmonie!

<nonum><center><i>Chor af Mænader.</i></center></nonum>

         Ved Cymblernes Lyd,
         Med Vedbendets Pryd
         Og viinkrandset Spyd,
      Vi dandse i Kiæde
      Om Viingudens Sæde,
      Og hvirvles i Glæde
         Paa Slette og Field
         Til Nydelsens Væld
      Os Bacchus henriver,
      Idalia driver,
   Beruuste synte med brændende Barm
   Vi hen i Faunernes kraftfulde Arm.
O Evan! Evoe! du skaane! du skaane!
O Venus-Dione! vi daane! vi daane!
         Den rasende Lyst
         Fortærer vort Bryst!


<nonum><center><i>Ganimed.</i></center></nonum>

   Vanhellige! besmitter ei
Med eders Ruus
Min Eensomhed,
Et ædelt Savns
Indvi’de Tempel.
Bort! Eders Id er Raseri,
Og Halvdöd eders Hvile.
Ved Vellysts Lueaande visner
Selv denne lavere Natur,
Og Afsmags Gift opsprudler
Af Nydelsens udtömte Kilde.

<nonum><center><i>Chor af Krigere.</i></center></nonum>

   Med omdandset og lovsiungen Fane
      Hilse, vi vort trygge Hiem igien,
   Alle Palmeskove paa vor Bane
      Kaste deres Bladekroner hen.

      Guder lig, vi stolt fremdrage,
         Hver en Stad vort Tempel er,
      Ingen tæller vore Dage,
         Thi de flyde ud fra Mindets Skiær.

<nonum><center><i>Een.</i></center></nonum>

   Bort med Hvile og Nöie!
   Höifærd og Hæder sig föie!
            Heltenes Id
            Kamp og Strid!
   Sværdene klirre,
   Spydene dirre,
            Salige Lyst!
            Dybt i vort Bryst!

   Paa Olympens stiernefulde Höie
      Hviler den fuldbragte Möie,
      Evig Ungdoms Nektarbæger
         Dig, Heracles, qvæger.

<nonum><center><i>Ganimed.</i></center></nonum>

   Vanvittige! som ödsle
Det skiönne Nu
For indbildt Fremtid,
Og Aande trygle
Af Efterslægtens Læbe!
Vanvittige! thi Tiden
Kuldkaster Værket,
Skiöndt Navnet staaer,
Og uden Daad, kun Navne, svömme
Til Efterverdnen I paa Blodets Strömme!

<nonum><center><i>Nais</i></center></nonum>
<nonum><small><center><i>med Hyrder og Hyrdinder.</i></center></small></nonum>

   O söde Öieblik!
Jeg finder dig,
Du Glædens Flygtling!
Din eget Arnes, ak!
Din ömme Mages,
Din Afkoms Flygtling!
O lad mig favne dig!
O lad min Graad
Oplöse denne Malm,
Som Skiebnen smedded’ om din Barm.
Ja! du er god og öm,
Dit Öie hviled’,
En lykkesvanger Stierne,
Paa alt hvad dig omgav.
Men ve! nu kneiser,
Uhyre kneiser
Dit rasende Begiær for Zeus,
Og ak! maaskee du snart skal favne
En tordensvanger Skye —
Flye til din Mages Hierte, flye!

   Men du har intet Hierte meer!
Du selv til Himlen
Dig svang, og efterlod
Paa Jorden kun din Billedstötte.

         I Guder, som hæver
         Fra Jorden hans Hierte,
         O skuer min Smerte!
         I Guder! jeg kræver
         Min elskede Mage
         Af eder tilbage!

<nonum><center><i>Chor af Hyrder og Hyrdinder</i></center></nonum>

      Om vor stille Arne dandse
         Uskyld, Elskov, Nöisomhed,
      Fred fra Himlen alle sine Krandse
         Kaster til os ned.

      Store Hyrde! Uranide!
      I dit Guddomsspor vi skride.
      Hine Hænder os velsigne,
      Thi vi dig, du Store! ligne
         Septeret, dig Skiebnen gav,
            Er en Hyrdestav.

<nonum><center><i>Een.</i></center></nonum>

   Ved klingende Strenge,
   Paa Æterens Enge,
      Han leder
      Og freder
   Stiernernes Chor,
   Sin straalende Hiord.

<nonum><center><i>Alle.</i></center></nonum>

Naar Örne svæve over Heltes Lig
   Og Krigehs Fakkel Stæder tænder,
   Dit Öie hen til os du vender
   Og ved dit Billed’ fryder dig.


<nonum><center><i>Romanze.</i></center></nonum>

Nok er det Störste Skiebnen yder,
               Og Nok er Eet,
Thi selv Uranioner nyder
               Ei meer end det.
Det sidder paa Olympens Sæde,
               Paa Liljen her:
Du alle Væsener, o Glæde!
               Er lige nær.

En kostbar Perle, Eenfold, hviler
               I Hyrdens Bryst,
Og Nöisomhed, hans Hebe, smiler
               Ham varig Lyst.
Hans stille Haab hver Dag modtager
               Med Harpeslag,
Hans fromme Tak til Roe ledsager
               Hver fuldbragt Dag.
Apollo fra Olympens Höie
               Til os nedsteeg,
Og fandt et ubesmittet Nöie
               I Hyrders Leeg:
Sin gyldne Lyra han nedstemte
               Og trylled’ dem,
Olympen og dens Nektar glemte
               I Uskylds Hiem.

<nonum><center><i>Nais og Ganimed</i></center></nonum>

<nonum><small><center>1.</center></small></nonum>
Flye ei Naturens stille Rige,
Som lokker Himlens Guder ned.
<nonum><small><center>2.</center></small></nonum>
Ah! kun blant de Udödelige,
Kun hisset blomstrer Fryd og Fred!
<nonum><small><center>1.</center></small></nonum>
Zeus-Ammon trykked’ Jordens<note>Jordens] Iordens</note> Datter
Til sit guddommelige Bryst.
<nonum><small><center>2.</center></small></nonum>
Min Attraae Verdners Alt omfatter,
Kun evig Skiönhed er min Lyst.
<nonum><small><center>1.</center></small></nonum>
See, Ganimed! min Taare rinde,
Kom, elskte Mage, i min Arm!
<nonum><small><center>2.</center></small></nonum>
O Hierte! hvi kan du ei finde
Dit Nöie ved en jordisk Barm!

<nonum><wrap><two-columns><column><block-center><small>1.</small></block-center><br/>Dig, Eeneste! jeg kun tilbeder:<br/>&nbsp;&nbsp;O Altrets Guder, vredes ei.</column><column><block-center><small>2.</small></block-center><br/>Urania! jeg dig tilbeder,<br/>&nbsp;&nbsp;Dog Billedstötten dyrker ei.</column></two-columns></wrap></nonum>

<nonum><center><i>Ganimed.</i></center></nonum>

   Mit heele Væsen luttret blev,
O Nais! i Begeistrings Luer
Og i Betragtning höie Æter.
Kun Medynk, som selv Guder föle,
Til denne Klode fæster mig.
Ei i min egen Barm
Blev denne Attraae avlet,
Fra Himmelen den kom
Og vied’ hiin
Til evig Skiönheds Tempel.
Jeg drak af Lethe,
Det kun min Skygge er som vandrer her
Begræd mig — thi jeg er ei meer.

<nonum><center><i>Tre.</i></center></nonum>
<nonum><small><center><i>En Mænas.</i></center></small></nonum>
         Nydelse er Livets Fryd
         Og Orgien Jordens Pryd:
   Kun i Ruusens Svimmel, Daare!
         Standser Savnets Taare.
<nonum><small><center><i>En Kriger.</i></center></small></nonum>
         Daad og Kamp er Livets Fryd,
         Hæderskrandsen Jordens Pryd:
   Kun i Kampens Tummel, Daare!
         Standser Savnets Taare.
<nonum><small><center><i>En Hyrdinde.</i></center></small></nonum>
         Kiærlighed er Livets<note>Livets] Livess</note> Fryd,
         Skyldfrihed er Jordens Pryd:
Kun hos Nöisomhed, o Daare !
         Standser Savnets Taare.

<nonum><center><i>Ganimed.</i></center></nonum>
   Nei! bort med Jordens Fryd!
Jeg var för jeg blev födt
Og fatted' ind i denne trange Form.
Ja! denne Anen er et Minde
Hvortil min Attraae knytter sig.
Jeg var — Til dig!
Til dig igien, Kronion!
Din Aande, Herlige,
Er Skabelse! Dit Blik
Er Lysets Væld!
Et Ocean af Fryd
I evigt Kredslöb flyder
Fra dig til Verdenen
Og til dit Bryst igien.

   Zeus - Kronion i det Höie,
      Du som mig at sukke böd,
   Verdners Fader! alt mit Nöie
      Hviler i dit Skiöd.

   Hvis du ei vil höre,
      Min forvovne Bön,
   Du tilintetgiöre
      Din forskudte Sön?

<nonum><center><i>En Hyrde.</i></center></nonum>

Himlen sin Yndling bönhör,
Ætren aabnes, Örnen nedsvæver,
         Med varsomme Klö’r
         Ham favner og hæver
Over Jord og Tid og Död
Op til Zeus - Kronions Skiöd.

<nonum><center><i>Ganimed.</i></center></nonum>
            Op! Op!
Over Biergenes Top!
Over tordnende Skyer
      Örnen mig bærer!
I Stierner og Sfærer!
Til eder jeg tyer!
Kronion nedsmiler,
Jeg iler! jeg iler!
         O Alfader,
            I dit Favn
         Kun forlader
            Mig mit Savn!

<nonum><center><i>Nais.</i></center></nonum>

   Han ikke hörer Tiden til,
En höiere Natur om ham
Sin lette Kiede slynger,
Og Guders Lige, sidder han
Höit ved Heracles’s Side:
Thi ikke blot den store Daad,
Den reene, skiönne Attraae
End Adgang har til de Udödelige.

   O du, som jeg at elske voved',
Uendeligheds Brudgom du!
Min Ömhed bliver
Tilbedelse! — —
Modtag — modtag i denne Taare
Det förste, ak! det störste Offer!
Min Kiærlighed - -

   Op! reiser Alteret,
Bekrandser Offerlammet og istemmer
Forgudelsens Pæan!

<nonum><center><i>Almeent Chor.</i></center></nonum>

Himmelske! Udöd’lighed dig præger
   Til en Gud ved evig Ungdoms Glands
Rummet er din Fryds bundlöse Bæger,
         Stiernehimlen er din Krands.

<nonum><center><i>En Hyrde</i></center></nonum>
<nonum><small><center><i>som Altrets Tiener.</i></center></small></nonum>
      Blodet flyder,
      Flammen suser,
      Bönnen lyder,
      Hymmen bruser.

<nonum><center><i>Alle.</i></center></nonum>
O guddommelige Ganimed,
Smiil i Naade til vort Offer ned!
</body>
</poem>

<poem id="staffeldt2018011904">
<head>
    <title>Heltedyrkelse</title>
    <firstline>Dagens Vogn bag hiine Fielderader</firstline>
    <notes>
        <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 344-349.</note>
    </notes>
    <quality>korrektur1,kilde,side</quality>
</head>
<body>
Dagens Vogn bag hiine Fielderader
   Dölger Banens dristigt trukne Sving,
Mens de stille, duggende Hyader
   Rykke frem i Verdenaarets Ring.

Nat og Taushed ruger over Jorden,
   Hvor er fredlös Idræt, svimmel Fryd?
Hvor er Raadets Viisdom, Krigens Torden?
   Ak! det er en Dröm, en svunden Lyd!

Lampen lig i qvalme Mausolæer,
   Maanen höit fra Himlen hænger ned,
Medens Gryllens hæse Hymenæer
   Vie Dödningen til evig Fred.

Phantasie fra aaben Himmel daler
   Ned i Nattens stille Skyggeland;
Phantasie de svundne Dage maleer
   Frisk igien paa Jord og Ocean.

Sagte det Nærværende bortviger,
   Gamle Fortid, Krandsen i sit Haar,
I Triumph med Skialdefölge stiger
   Af sin Grav og over Jorden gaaer.

Glödende af raske Ungdomsluer,
   Og ved Aftnens sidste Straaler röd,
Hist fra Strandens höie Brinke skuer
   Ynglingen paa Nattens sorte Skiöd.

Paa de store, underfulde Syner
   Stirrer han med Rædsel og Behag,
Og Begeistring fra hans Öie lyner,
   Og Beslutning er hvert Aandedrag.

Ha! skal ikkun hiine siungne Helte
   Seirende, med Tidens Bölgefald,
Deres Minde, deres Navne velte
   Rundt om Skialdes gienlydrige Hald?

Staae de <i>eene</i> der i Sagnets Rige,
   Hiine evige Graniter lig,
Som med Skovekroner herligt stige
   Og i Strömme aldrig tömme sig?

Staae de der som colossalske Minder
   Af en Protogæa, medens mat
Sagnets Maanlys mellem dem henrinder,
   Uvist tegnende i Tidens Nat?

Eller mon ved muldrende Ruiner
   Phantasien större reiser dem?
Og mon ikke Hæder, lig Laviner,
   Svulmende ad Sekler veltes frem?

Bort, forvovne Tvivl, som tör forklare
   Tidens Under kun som Dröm og Svig!
Knæl, o Slövhed! for den Helteskare,
   Til hvis Höifest Sekler samled’ sig.

Mennesk’hedens grundende Graniter,
   Som ved Tidens Kilde fæsted’ Rod,
Skrækker Nutids kielne Sybariter,
   Myldrende ved eders Risefod!

Giennemskrækker dem, dog mig udkaarer
   Til at skride eders Heltegang,
Tidssirenens Sang ei mig bedaarer,
   Ei af Jorden spirer frem min Trang.

Orpheus, viis hiin blodige Nebride
   Du fra Mennesk’hedens Skulder sled!
Ryst din gamle Krands, o Mæonide,
   Og fra den Begeistring suse ned!

Hilset vær, lyssendte Zoroaster!
   Numa! Sokrates! Timoleon!
Og Lycurg, som spændte alle Laster
   I Triumph for Lovens Seiejrsvogn.

Hilset vær, fremstraalende Thebaner,
   Trende Dyders sieldne Yndling du:
Nu en Löve under Retfærds Franer,
   Raadets Stierne, Arnens Guddom nu.

Store Helteskikkelser, omsvæver
   Mig fra Morgenrödens förste Glands,
Indtil Midnat hemmelig sig hæver
   Med plejader i sin höie Krands.

Guderne til eders Risevilje,
   Skiænke mig det viise Maadehold:
Lauren skændes ei ved Charis’s Lilje,
   Guder ære Adrasteas Maal.

Store Forsæt i mit Indre stræbe,
   Fuld af sildigt Sagn er denne Barm,
Efterslægtens Lod er paa min Læbe,
   Efterslægtens Hæld i denne Arm:

Giennem fierne Tider kun udförer
   Mit begyndte Heltelevnet sig,
Mennesk'hedens döende Velgiörer,
   Mig din skiönne Martyrkrone! mig!
</body>
</poem>

<poem id="staffeldt1999080701">
<head>
   <title>Under Lillas Vinduer</title>
   <toctitle>Under Lillas Vinduer</toctitle>
   <indextitle>Under Lillas Vinduer</indextitle>
   <firstline>Hellige Jordens Havblik!</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 350-355.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
    Hellige Jordens Havblik!
Hvor stille rundt!
Guitarrens sidste
Smeltende Lyd döde
Hist ved Ridderstötten
Paa den maanelyse Plads,
Medens den Skjönnes Vindve
Knirkende lukkede sig.
O hellige Taushed!
Kun afbrudt, naar Gryllen,
Siddende paa Nattens Haand,
Varsler om den dybere Sövn,
Eller naar Svalen,
Höit i sin Rede
Ved det corinthiske Capital,
Qvidrer i kjælen Dröm.

    Gjennem eensomme Gader,
Bredt oplyste af Maanen,
Gaaer jeg og skuer
Min Skygge langt forud.
Hvor underligt blande sig Dag og Nat
Til phantastisk Uvished!
Halvt svinder det Nærværende
Og ætherisk synes mig Alt.
Hine Helgen' af Marmor
Over Fruekirkens Portal
Synes dem selv og at straale
I paradisisk Glands.
O Nattens kydske Lys,
I dit Englesmiil
Spire Phantasiens Blomster
Til et Eden!

    Men her - ja! her,
Her er Paladset.
Grusomme Portal!
Veed du, hvilken Skat du bevogter?
Kast din Skygge over mig!
Deroppe i Mezzaninen,
Hvor Lyset neppe stænker hen, <!-- Lyset] Lyser -->
Brudt mellem Pillerne,
Der er, söde Erindring!
Et Gemak, nei! et Tempel,
Skjönhedens og Yndens,
Salige Elskov, dit Tempel!
Der aander Dione Kjöling
Paa Adonis' dryppende Pande,
Mens Leda söger en Læbe
Og præger de glödende Kys
I den forelskede Luft.
I dette Tempel staaer et Leie,
Hellige Amor, dit Alter!
O himmelske Syn!
Phantasi trækker Forhænget
Sagte til Siden,
Og Amoriner gynge
Paa de bölgende Hynder.
Der ligger du, yndige Lilla!
Lig Harpen med slappede Strænge:
Livets Melodier tie,
Kun Viften fra Phantasiens Vinger
Svæver hen mellem Strængene,
Til Gjenlyd af Dagens Velklang. <!-- Vilklang] Velklang -->

    Söde! Guddommelige!
O kunde jeg inddrage
Dit luende Aandedrag
Og i uoplöselig Favn
Vikle mig sammen med dig!
Glödende, som Solen
Ved Havets Barm,
Skulde jeg ligge ved dit Bryst
Og aldrig gaae ned!

    Lykkelige Maanestraale,
Som snoer sig om hendes Arm!
Var jeg Luften,
Der sniger sig gjennem Sprækkerne
Og modtager hendes Udaanden!
Gjennem denne Marmormasse,
Som gjennem opdynget Snee,
Gad jeg skride!
Snerpes sammen, I Piller!
Ind i eders Sokkel,
Og sætter Tempel,
Alter og Gudinde
Ned for min Fod,
At jeg som Offer
Maa kaste mig derpaa,
Og mine kjælne Dödssukke
Vorde den södeste Hymne!
Skal jeg fylde Haanden
Med Ildebrand
Og slænge den ind,
Og gjennem Farer og Undergang
Frelse den Blundende?
O skaan mig, vilde Raseri!
Fred! Fred! I Furier!
Kommer du fra Tartarus,
Töilelöse Elskov?

    O! velkommen, Himmelrödme!
Velkommen, Horasang
Fra Nonnernes hellige Læber!
Yndige Undseelse,
Usmittede Savn,
Ledsager mig tilbage!
</body>
</poem>

<poem id="staffeldt2001052750">
<head>
   <title>Til Naturkraften</title>
   <toctitle>Til Naturkraften</toctitle>
   <indextitle>Til Naturkraften</indextitle>
   <firstline>O du, som i Skabningens rystede Rum</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 356-370.</note>
      <note type="credits">Bidrag fra Brian Bentsen.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
O du, som i Skabningens rystede Rum
Forvandlingens knusende Hjul dreier om,
     Saa Sekler, lig Draaber, henstænke;
O Magt, som nu krandset med Tingenes Vaar,
I Undergangsstöv nu forfærdelig staaer,
     Skjöndt holdende Lovenes Lænke,
         O Verdenskraft! uendelig!
         Kan Stövets Tanke fatte dig?

Forgjæves i Menneskets Barm en Titan,
Som Frihed sig kalder, din Arv griber an
     Og vover dit Scepter at krænke:
Du skaber hver Tanke i Granskerens Sjæl,
Heroernes Vilje er ikkun din Træl,
     Fornuft kun en ædlere Lænke:
         Af Tankens og af Viljens Hjem
         Du Tidens Aarbog ruller frem.

Af Stöv og af Tanker, af Stof og af Aand,
O evige Vælde! din skabende Haand
     Naturen og Skjæbnen frembringer,
Og stadig, blandt uhyre Blokke og Vrag,
Vulkanisk Frembringning og Undergangsbrag,
     I selvsamme Kreds du dig svinger,
         Og medens Alt rundtom forgaaer,
         Du ikkun uforkrænket staaer.

O siig mig, du Store, o siig, hvilken Naal
I Tidernes Oprör maa pege dit Maal
     Og uden Misviisning dig lede?
Siig, vælter du Alt i en Malström omkring,
Hvad eller fremskynder fra Ring og til Ring
     Langs endlöse Udviklingskjede?
         Staaer Tanken ogsaa ved dit Ror
         Og styrer til uaftrykt Spor?

I Stoffet du stedse den Samme dig teer,
Siig! haster du ikke til <i>bedre</i> og <i>meer</i>
     Paa Aandernes höiere Baner?
Opadler du ikke, i ædlere Kald,
Fornedrede Aander til hiint Ideal,
     Den Vises Henrykkelse aner,
         Og i forvoven Flammearm
         Oplöfter til en Skabers Barm?

I Tidernes Aarbog den Granskende troer
I hemmeligt Mörke at skimte dit Spor,
     Og Skjær paa dine Bane antænder:
Som Jordklodens Söster i Ætherens Hav
Formörkelsens Skygge ei brat kaster af
     Og smilende Aasyn fuldender,
         Saa seer han Guders faldne Slægt
         Afryste Stövets Slör og Vægt.

Ved Viisdommens Födder saa henrykt han spaaer:
Fuldkommenheds Alter paa Jordkloden staaer,
     Og Slægter til Offer sig trænger,
Hver stiller i Tingenes Række et Haab,
En Misting nedslaaer og med Seirendes Raab
     Ved Alteret Krandsen henhænger,
         Indtil, med sin, Daimonen skal
         Fuldende alle Krandses Tal.

O tryllende Spaadom, du trofaste Fjæl!
Ved hvilken i Tingenes Skibbrud min Sjæl
     Paa Haablösheds Afgrunde svæver!
Vær Menneskets Fodsteen til höiere Stand,
Naar Tvivlen formasteligt griber det an,
     Naar Vantro gigantisk sig hæver
         Og haanligt Armen strækker ud,
         At styrte Jordens Billedgud.

Det veies (saa lyde Bespottelsens Ord),
Lig Maanen, tiltrukken af Sol og af Jord,
     Paa Grændsen af modsatte Baner:
Fornuften og Selvheden strider om det,
En Blanding af ædel og trællende Æt,
     Det praler med himmelske Aner,
         Men ak! ei Dyr, ei Daimon, maa
         Jordklodens Sön i Rækken staae.

Forvoven, i Stövets udstrammede Baand,
Mod Himlen han stiger, en modnende Aand,
     Og Sæde blandt Guderne tager:
Men Tyngden ham hvirvler til Jordkloden ned,
Og Selvhed paa Rovdyrets blodige Fjed
     I skjændige Lænker ham drager:
         Urania, han fra din Barm
         Dybt styrter ned i Circes Arm.

O gothiske Stamme, som drömmer dig stor,
Spörg Fortids Orakel, paa Viisdommens Spor
     Indfört i dens hellige Mörke!
Hvo ligner blandt eder Thebanernes Priis?
Hvo er eders Phocion, nöisom og viis,
     En Gud ved opoffrende Styrke?
         I Vid I hine overgaae,
         I Kraft og Vilje bag dem staae.

Omsonst du dig væbner med visere Lov
Mod Flokke af laster, som lure paa Rov,
     Lig Tigere, Frygten kun holder:
Paa Torvet du drager i Feide mod dem,
Ved vidnefrit Ildsted, i Tankernes Hjem
     Forvovenheds Skjöd dem udfolder:
         Det Onde heelt undfanget er,
         Dog kun halv födt til Dagens Skjær.

Spörg hiin, som nedsteg til eurotiske Bred,
Fra Smintheus-Apollon med Love steg ned
     Og Mennesket vældigt omstöbte:
Han styrede Sparta ved Vugge og Bord,
Slog Fjenden i Börnenes legende Chor
     Og Hymens Mysterier röbte;
         Ja, selv i Spirers Helligdom
         Han skjulte Isis forekom.

Hun sukked, da evige Former han bröd,
Da Sönnen i Væseners Række laae död,
     Spartaneren Aabningen fyldte.
Men bort i det Hele det Enkelte svandt,
Hver Tanke og Attraa til Forum henrandt,
     Og Selvhed Lovstifteren hyldte:
         I hver Spartaner, Solen lig
         I Duggen, Sparta speilte sig.

En Form du da vælge, af Ynde og Ret
I Himmelen dannet, som Menneskers Æt
     Til meer end Spartaner forhöier:
Hvor ere Heloter til trællende Id,
Som Aanden fornedrer til Dyrhedens Id
     Og Issen mod Jordklumpen böier?
         Hvor er den Haand, det Öie hvor,
         Som viser Millioner Spor?

Kan du Embryonet bemægtige dig?
Ved Vugge og Leg, hvor det udvikler sig,
     Henstille en englelig Vægter?
O gothiske Hyrde, din tallöse Hjord
At drive paa Viisdommens almene Spor
     Et Folk af Sokrater kun mægter:
         Hvorfra den höie Ynkaæt,
         Som sammenvier Lyst og Ret?

Saa kald da de Kunsters cirkasiske Slæng,
At oprede Yppigheds Edderduunsseng
     Og Jordklodens Sultan at lyde!
Molukkernes Gröde du gridsk svælge ned,
Mens persiske Naale beblomstre dit Fjed
     Og indiske Perler dig pryde!
         Sug Negrens Sved af Japans Skaal
         Og södt forbrænd paa Vellysts Baal!

Mens Axet saa yppigt i Furen maa groe,
Omskaberens Ambolt og Teen ei har Ro,
     Lad Misvæxt i Sædernes Rige
Med kunstlende Ynde sin Klintekrands snoe
Og Ungdommens Mentor saa sikker sig troe
     Bag Lovenes kneisende Dige;
         Lad Tigren Selvhed tam og from
         Sig tee i Charis' Helligdom!

Vent rolig, til Blussel undflyer af hver Barm
Og Themis, forhaanet, afvæbnede Arm
     Mod Forsæt-Titaner udstrækker!
Snart Rædsel af Slummer dig opjage skal,
Naar Samfundets Ordner i bragende Fald,
     Et Chaos, dit Tempel bedækker
         Og Ryggeslöshed i sin Ruus
         Hovvæbnet tramper Templers Gruus.-

O siig mig, du Store, o siig, hvilket Maal
I Tidernes Oprör din trofaste Naal
     Misvisende aldrig tör svige?
Hvor er da det Havblik, de Fredensö'r, du
Tro styrer til, Store, med seirende Hu,
     Og o! det forjættede Rige,
         Hvor Uskyld sikker synker hen
         I Favnen af Forskjönnelsen?

Skal hisset en Orpheus ved himmelsk Accord,
Sin Lyra til Hyrdestav, Drifternes Hjord
     Til Skyggen af Palmetræ'r drive?
Skal der, med Foreningens evige Krands,
Fornuften med Selvhed og Pligten med Sands
     Den signede Pagt underskrive,
         Og jordisk Amathusia
         Afslöres til Urania?

Alstyrende Vælde! et Sekel, som sveg
Saa grusomt de Bedres Forventning, nedsteg,
     Og Frygten i Jamren end saarer!
Talfrie, som de Straaler, din Sol sender ned,
Er Lidendes Blikke fra Jordklodens Bred,
     Talfrie, som din Dug, deres Taarer,
         Og Bönnen, svöbt i Sorgens Flor,
         Henskygger over halve Jord.

O skal da Fornuften i kommende Tid,
Grumtseirende, ende den blodige Strid
     Og Jordkloden Alteret være,
Hvor Selvhed som Offerdyr nedstyrte skal,
Forkort da, Almægtige! Dagenes Tal,
     Til Drift gjör den hellige Lære!
         Og hvad Fornuft i Sekler, du
         Fuldbringe i et Almagtsnu!

Giv dybt i dit Værksted Atomerne Sving,
Hæng Ring i din Kjæde saaledes i Ring,
     At Drifternes Oprör maa hvile,
Og Jordkloden Frihedens medfödte Bud
I Handlingen synes at see foldet ud,
     Skjöndt Drifter den kun forudile,
         Og blot dens Billedstötte saa,
         Ved dem opreist, blandt os tör staae.

Giv Retsind, paa Prövelsens Udkant saa fast,
Giv Maadeholds Tömme, der styrer hver Hast,
     Som vovsomt mod Grændsen heniler;
Os Nöisomhed und, som Helvetiens Fjeld
Til Guders Olympos, til Nektar dets Væld
     Forvandler og, Hebe lig, smiler;
         Send Charis-Blufærd, som sin Gjord
         I selve Eenlighed omsnoer.

Til Kunst os den samlende Videnskab giv,
Til Tryghedens Blödhed det mægtige Liv,
     Som Möie omskaber til Glæder;
Forjag af vort Indre den Vanfred, som der
Opgjærer af Tvivl og afmægtigt Begjær,
     Og lad til fuldendede Sæder
         Sokratisk Ynde smeltes i
         Heroens ædle Barbari.

O frels os fra Hædren, naar seirende Dyd
Sin Offerkrands fletter om bævende Fryd
     Og Jordklodens Yndling hensegner!
Hiin Palmegreen visner i Lidelsens Haand
Og, afbrudt i Himlen, kun höiere Aand,
     Ei lavere Halvbroder egner,
         Her groer den kun ved Taarers Væld,
         Men böd du ei os elske Held?

Lad til ubegreben Lyksalighed hist
Daimonen, sin Tankedyd stolt sig bevidst,
     Ved jordiske Savn sig berige:
Gjör Glæden til Pligt, eller Pligten til Fryd,
Og send os i Sandsers elskværdige Pryd
     Fornuftdydens jordiske Lige,
         Og Alt til Eet hensmeltes i
         Et Havblik af skjön Sympathi.

Da skulle, skjöndt ikke med Hæder, dog Pryd,
Hver Aandedrag Fred og hvert Pulsslag en Fryd,
     Vi Viisdommens Spaadom fuldbringe;
Da skulle, anförte ved en ny Melodi,
De Dage og Aar og Aarhundreder i
     Henrykkelsens Runddands sig svinge,
         Og du Pæaner uden Tal
         I Hjertets Slag fornemme skal.
</body>
</poem>

<poem id="staffeldt2002091003">
<head>
   <title>Ved en döende Sommerfugl</title>
   <toctitle>Ved en döende Sommerfugl</toctitle>
   <indextitle>Ved en döende Sommerfugl</indextitle>
   <firstline>Skiönne Blomst af Ormeknop!</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 371-373.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
   Skiönne Blomst af Ormeknop!
Lethenflyvende og spæde
   Lilje, som med Sölverkrop
Og i barnlig yndig Glæde
   Vuggedes paa Vippens Top!

   Ormens Seil! Du Liv af Död!
Billede paa Evigheden!
   Du, som her paa Dödens Skiöd
Alt opvaagned' i et Eden
   Og mig freidigt haabe böd!

   Södtfrigivne Blomst! O siig
Hvi du dig i Stövet slæber?
   Spurven ak! har saaret dig,
Og din knuset Vinge stræber
   Nu omsonst at hæve sig.

   Ikke du det Suk forstaaer
Som fra mine Læber lyder,
   Og min Graad i dine Saar
Ei som Lægebalsom flyder:      <!-- Brian: Lægebalsam] Lægebalsom ? -->
   Spæde, du igien forgaaer!

   Alt for snart du visne maae,
Glade Sön af Morgenröden!
   För dig Middagssolen saae,
I en Spurveskabning Döden
   Traf dig paa det gyldne Straae.

   Haabets signede Herold!
Hades venter glad sit Bytte:
   At du skuffed' Dödens Vold,
Og i Platons skiönne Mythe
   Spaaer et saligt Fredensold.

   Gaae da ubeklaget ned!
Lesbias Begrædte finder
   Du ved Lethes Rosenbred,
Der, hvor evig Fred forbinder
   Hver en jordisk Fiendtlighed!

   Iil da til Elysien!
Iild med skiönfornyet Vinge
   Til den ædle Plato hen,
Blid en Hilsen ham at bringe
   Fra hans haabefulde Ven!
</body>
</poem>

<poem id="staffeldt1999080301">
<head>
   <title>Aftenhöitid</title>
   <toctitle>Aftenhöitid</toctitle>
   <indextitle>Aftenhöitid</indextitle>
   <firstline>Solen daler, Natten aander Taage</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 374-377.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Solen daler, Natten aander Taage
  Ud fra Östen over Vang og Vig;
Alting hviler, selv fredlöse Maage
  Dybt i Strandens Rifter skjuler sig.

Neppe Luftens matte Pulsslag bæver
  I din lette Krone, stille Bög!
Rank, som Pillen, Engens Damp sig hæver,
  Og den er Naturens Offerrög.

O hvor festlig, o hvor hellig-stille
  Hviler Alt paa Jord, i Luft og Hav!
Selv Gestalterne sig ikke skille,
  Blandede i Natten, Altings Grav.

Phantasien sagte i Haabets Riger,
  Dödens Afgrund lukker op, og brat
Ufödt Fremtid ned fra Himlen stiger,
  Jordet Fortid op af Glemsels Nat.

Hist hvor Aspers Bladekuppel bæver
  Over svundne Seklers Heltebeen,
Oldtids helligholdte Maner svæver
  Rundt om mosbegroet Bautasteen.

Ærefrygt og hellig Gru hidvifter
  Fra den gamle, grönne Kjæmpegrav,
Harpesælle Oldtids Storbedrifter
  Gaaer i Mindet over Jord og Hav;

Medens Himlen med hver venlig Stjerne
  Nærmere mod Jorden synker ned,
Og Forventningernes stille Fjerne
  Træder i det Virkeliges Sted.

O hvor bliver let, hvad mig nedtyngte!
  O hvor lidet, hvad oplöfted mig!
Hvad mig knused, hvad jeg tæt omslyngte,
  Er bortviftet som en Drömmesvig.

Hisset, hvor, med hver en ustilt Længsel
  Her, en evig Glæde bliver til,
Hist mig löfter af mit trange Fængsel
  Phantasi ved helligt Tryllespil.

Gjennem Stjerners gyldne Sæd jeg skrider,
  Som imellem Agrens Vipper her,
Medens Tid og Rum sig rundt udvider,
  Uden Bund og Bred, for mit Begjær.

Glæden, jeg i Tidens Hvirvler tabte
  Og som ved mit Savn blev dobbelt skjön,
Alt, hvad Kunstner'n i Begeistring skabte
  Og som tændte Viisdoms kolde Sön;

Hine södt-indbildte Idealer,
  Som, i Samfund med Melancholi,
Phantasi i Fremtids Skumring maler
  Og Forkrænkelighed luttres i:

Alt jeg finder, Alt, med fuldendt Nöie,
  Hist i Æthrens Fredensocean,
Og jeg undres ei, thi Himlens Höie
  Ere jo mit sande Födeland.

Svarer mig, Forklarte! Möder eder
  Ikke hisset min Gestalt, lig dem
Natten her fra Dödens Grotter leder
  Tidt igjen til deres elskte Hjem?
</body>
</poem>

<poem id="staffeldt2018011905">
<head>
    <title>Digterne</title>
    <firstline>Gyldne Tider det vare, da Skialde fra Himlen nedsteege</firstline>
    <notes>
        <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 378-385.</note>
    </notes>
    <keywords>ode,klopstock</keywords>
    <quality>korrektur1,kilde,side</quality>
</head>
<body>
Gyldne Tider det vare, da Skialde fra Himlen nedsteege
   Og til Himlen igien bares af Hörernes Chor,
Da den <i>levende</i> Sang den digtriske Verden regierte
   Og i Billed' og Klang Livet oplösede sig!
Lig den rödnende Skye, som höit over Jorden bevarer
   Den nedgangne Sols tövende Billed’ endnu,
Svæved' det höit over Jorden i Fortidens standsede Straaler,
   Aftenröden til hiin Uskylds og Eenigheds Dag.
Dette tövende Skiær var Guderalderens Minde,
   Poesie det var: seenere flytted' det sig
Hen mod Tidernes Opgang, forvandlet til Haab og til Længsel,
   Ak! den svundne Dags atter frembrydende Grye.
Naar da Digteren södt med Billeder Kiendslerne lokked’
   Op fra den qvalme Jord, Livet udvidede sig
Til en blaanende Æter, som favner Sole og Stierner
   Og den taagede Dals tungere Dunster forsmaaer.
Under Digterens Fied sank Jorden for' Phantasos’s Sfære,
   Hvor med Mythernes Flok Hierterne legte, lig Börn,
Dog, lig Raphaels Engle, ei fængslede syn til Leegen,
   Sindigen anende om Originalernes Pragt
Lig den guldsvangre Flod i nubiske Örkener, vældte
   Poesie giennem Alt, favned’ den spirende Glut
Og ledsagede ham igiennem Livet til Graven,
   Sindrig dölgende den under en haabefuld Vaar.
I den reenere Luft af blide, eenfoldige Sæder,
   Hvor ei Meeningers Sværm dövende surrede rundt,
Klang end Hiertets Bud og Instinktens venlige Stemme,
   Og kun det Skiönne var Menneskets velkomne Lov.
Musen ved Arnen stod, ved Vugge, Torus og Cippus,
   Hvad hun berörte, fik ædel Betydning og Værd:
Musen styrede Stater og rygtede reisede Altre
   Og gestaltet fremsprang rundtom det evige Liv,
Spaadommen aandede hun fra Præstens hellige Læber
   Og af Lovgiverens Mund gav hun den rhytmiske Lov.
Glem det aldrig, o Menneskehed, at Musen dig skienked’
   Sæder, Spaadom og Lov, Guddommens Billed’ i Dig! —
Salige Folk, som fordum omsmiled’ ægæiske Bredder,
   Musernes Pleiebarn, blev du saa yndigt og froe!
Nærmere Tidernes Vaar, i dine Myther du standsed'
   Mangen försteenet Blomst, stedse dens Vidne endnu.
Skiönhed din Guddom var og Digtren dens tolkende Tiener,
   Yndig Tilböielighed pristes som Lykke og Værd.
Som Naturens <i>Lyd</i> af Kunstneren Love modtage
   Og nu <i>Toner</i>, södt tolke det inderste Liv,
Selv din lavere Færd ved Poesie sig forædled’,
   Fik Betydning og gav Gienlyd af forrige Tid.
Salige Digtre! ak! I toge de himmelske Krandse,
   Ikkun tvende I lod ligge til seenere Tid:
Med den eene smykked’ den væbnede Sanger vort Norden,
   Elskovs Sangere tog hastigt den anden og svandt,
Musernes Tempel brat forvandlede sig til en Lade,
   Nyttens trældrevne Plov plöiede Skiönhedens Eng,
Angest forjagede Glæden fra Gudernes frygtede Altre
   Og den stive Forstand ordnede Kiendslernes Leeg.
Det Undværlige blev oplöftet til höieste Gode,
   Dybt i Jorden boer Menneskets nedsiunkne Trang.
Livet i Skabningen rundt til Hiertet trak sig tilbage,
   Steene, Kilder og Træ’r tabte det sindrige Sprog:
Guddommens Billedstötte, staaer kold den fremmede Verden,
   Og den huule Forstand maaler bedömmende den.
Sielden stige endnu fra Uranionernes Bolig,
   Deres Herolder endnu, Digternes hellige Chor,
Men de herske ei meer i den indre, dybe Bevidsthed,
   Thi med Bedövelse traf Skiebnen den plöiende Tid.
Derfor, <i>Hammonia</i> skal du herlig blant Stæderne være
   Og den vandrende Skiald tye til din krandsede Port:
Nævner ei Saga endnu syv prisede Stæder, som strede
   Om den store Homer, Digternes Fader og Gud?
Saa skal du nævnes fordi, et uhyre, sörgende Minde
   Du ved Klopstoks Grav stod og indhylle dig!
</body>
</poem>

<poem id="staffeldt1999080601">
<head>
   <title>Blomsten</title>
   <toctitle>Blomsten</toctitle>
   <indextitle>Blomsten</indextitle>
   <firstline>Naar jeg i det dybe Fjerne</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 386-391.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Naar jeg i det dybe Fjerne
  Blidtveemodigt stirrer hen,
Naar om Aftnen hver Stjerne
  Vinker mig til Himmelen,
Hjerte! siig, hvi maa du banke
Saa uroligt mod din Skranke
  Og med Smerte föle den?

Noget vist paa denne Klode,
  Noget være maa etsteds,
Som gjör Sorgen blidt tilmode
  Og Unöisomhed tilfreds.
Sagn og Spaadom det forkynde,
Alle Længsler det fremskynde
  Til de Dödeliges Kreds.

Tidt mig synes, at det maatte
  Endelig dog være der,
Her i Bjergets stille Grotte,
  Hist i Morgenrödens Skjær:
Ak! men dybt og höit jeg finder
Intet, intet! Det forsvinder,
  Kun i Hjertet er det nær!

Aldrig skal jeg kunne sige
  Hvad det kjælne Hjerte vil,
Det er det Ulignelige,
  Det er hele Verdens Smiil!
Og dog ingen Tvivl mig saarer,
At mig Ufornuft bedaarer
  Og at Alt er Drömmespil.

Tidt jeg som en Blomst mig tænker
  Dette, ak! jeg veed ei hvad:
Ingen Aarstid den forkrænker,
  Himmelblaat er hvert et Blad;
Om dens Rod paa Guldets Strömme
Sees Naturen rundt at svömme,
  Evig god og evig glad.

Kalken, blaa og guldbestænket,
  Er en Himmel i det Smaa:
Solen synes den indsænket
  Og igjen af den at gaae;
Kun ved hine i dens Indre,
Synes Stjernerne at tindre
  I en Blomst af Ætherblaa.

Ak! hvo vil, hvo tör mig vise
  Himmelblomsten hvor den staaer?
Thi jeg har ei Fred og Lise,
  Förend jeg den skuet faaer:
Til en Blomstgestalt jeg sanker
Alt hvorfor mit Hjerte banker,
  Alt hvad Aanden henrykt spaaer.

Naar et Elskovssmiil udspringer
  Paa den favre Jomfrues Kind,
Og naar Sangen lifligt klinger
  Fra et klart og kjærligt Sind,
Synes mig, den skulde stige
Fra Naturens dybe Rige
  Op i Foraarssolens Skin.

Knæler da i Templets Halle
  Altrets Gjæster ned i Rad,
Og ved Orgeltoner alle
  Hjerter stige himmelad,
Synes mig, den skulde springe
Frem i Tilien og svinge
  Op til Kuppelen hvert Blad.

Hvis jeg turde blot hentræde
  Og i Blomsten skue ned,
O da saae jeg Glædens Glæde
  Og den evig klare Fred!
Lig Dugdraaben, som fra Jorden
Solens glade Rov er vorden,
  Fölte jeg mig vist derved.

Thi det <i>Barnlige</i> og <i>Höie</i>
  I dens Indre er forvart,
Der hvert salig anet Nöie
  I et Indtryk bliver klart;
Alt hvad Hjertet elsker, priser,
I et barnligt Smiil sig viser,
  Dybt i Kalken aabenbar't.

Og da skyder, hvilket Under!
  Stilken op i Ætheren,
Kalken grændselös sig runder
  Og indtager Verdenen:
I en Alblomst Alt forsvinder,
Det Adskilte brat sig finder,
  Alle Een, Alt Eet igjen!

Og da maa af selve Jorden
  Morgenröden spire frem,
Lyset er til Blade vorden,
  Stjerneknopper mellem dem:
Stövet svinder i <i>Forklaring,</i>
Livet i Guds <i>Aabenbaring,</i>
  Lys og Guddom er vort Hjem!
</body>
</poem>

<poem id="staffeldt1804a2">
<head>
   <title>I Canovas Værksted</title>
   <toctitle>I Canovas Værksted</toctitle>
   <indextitle>I Canovas Værksted</indextitle>
   <firstline>Styrted' en Marmorklippe sammen?</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 392-397.</note>
   </notes>
   <quality>korrektur1,korrektur2,korrektur3,kilde,side</quality>
</head>
<body>
Styrted' en Marmorklippe sammen?
Er det Vrag af den faldne Fortid?
Lig uhyre Liljeknopper,
De Blokke ligge og indslutte
De ædle Gestalter, lig Blomster.
Svar, Phantasie! thi de elter
Steenen som Dei, og kuer
Selv Porphyren
Med dit Septer af Staal:
Hvad skal den vorde,
Denne Blok, dette Ribbeen
Af den brudte Klippe?
En fodtraadt Hiörnesteen?
En Tempelfrise, hvor Svaler
Klæbe deres Rede?
Eller et Gudbilled'
Kneisende i Hymnestorm
Og Uveir af Virak,
Med knælende Sekler
Ved den kyssede Sokkel?

Natur! du evig Skabende!
Med Dage om din Tinding
Og Guldströmme ved din Fod,
Mens mangfoldigt Livet
Leger paa dit Skiöd -
Driftige Moder!
Nödvendigheds Huustroe!
Utaknemmelig er jeg ikke,
Men den himmelske Phantasie
Lokker mig saa södt,
Og Kunsten, som staaer
Ved den Eviges Höire,
Mens Andagten
Ligger ved hans Barm! -

Hvor Gestalterne kiæmpende
Trænge frem af Steenen,
Og synes halv indfrosne
I dens evige Iis!
Befrielse! Befrielse!
Træder frem af Fængslet,
Æteriske Væsner!
Aander af Kunstnerens Aand,
Og Hierter af hans Hierte!
Træder frem, herlige Gienskiær
Af det Evige
I det Endelige!
I, den brændende Længsels
Inderlig Elskede!

Op Kunstner! tag Meislen!
Disse Steene ere fulde af Guder:
Ved deres Indvaanings
Hellige Rand
Standser Meislen
Og omskriver den.
Töv! luk Porten!
Det Dödelige blive udenfor!
Her ere Himmelske i Besög!
Saa!
Lad dem træde frem,
Apoll og Sebastian,
Madonna og Cypria,
Og hiin Lille, som leger
Med Lövens Man,
Og den vingede Psyche,
Uendeligheds Sommerfugl,
Og den glödende Nymphe
Vaagnende af Drömme,
Med tövende Henrykkelse
Paa den ambrosiske Læbe,
Og det salige Tvekiön,
Hermaphroditen,
Den store Eenheds
Længselslöse Billed'.

Mægtige Kunstner,
Hvor du favner
Den levende Klippe
Og aftrykker dig i den!
Hvor hvert et Meisselslag
Er den evige Skabekrafts
Fiernere Pulsslag!

Hellige Kunst!
Det Eviges Udbrud
Af det Endelige!
Guddommelige Börneleeg
Ved den Uendeliges Fod!
Salige Andagt!
Den Eviges Selverkiendelse
I det Endelige!
Straale af den uendelige
Selvkiærlighed
Som holder det Heele sammen!
Du, det eene, eeneste Væsens
Tilværelse i os!
Hellige Kunst!
Salige Andagt!
Samler mig i det Heele!
Styrter mig ned i den salige Afgrund,
I det eene, uendelige Selv!
</body>
</poem>

<poem id="staffeldt1804a4">
<head>
   <title>Ved Söen</title>
   <toctitle>Ved Söen</toctitle>
   <indextitle>Ved Söen</indextitle>
   <firstline>Og medens de Bölger fare afsted</firstline>   <notes>
          <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 398-399.</note>
      </notes>
   <quality>korrektur1,korrektur2,korrektur3,kilde,side</quality>
</head>
<body>
- Og medens de Bölger fare afsted,
Mig synes at ogsaa jeg skulde med,
Og stirrende ned i billedfuld Söe,
I underlig Længsel vil jeg bortdöe.

Mig vinker dybt i den stille Azur
En anden Himmel, en anden Natur,
Æteriskt og idealiskt er Alt,
Ligt Tingenes allerförste Gestalt.

Mit förste Jeg fra det reene Blaae,
Mit reenere Selv tilhvidsker mig saa:
Hvi skilte du dig fra mig, fra mig?
Og dog hvor elsker, hvor elsker jeg dig!

Da blir jeg saa underlig bange og öm,
Min Aand sig lösner til meere end Dröm:
Mig synes at Guder og Mennesker gaae
Omfavnede, dybt i det reene Blaae.
</body>
</poem>

<poem id="staffeldt2002091002">
<head>
   <title>Digterphantasie</title>
   <subtitle>Om Vinteren</subtitle>
   <toctitle>Digterphantasie</toctitle>
   <indextitle>Digterphantasie</indextitle>
   <firstline>Naturen dig, min Aand, ei kuer</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 400-405.</note>
   </notes>
   <quality>korrektur1,korrektur2,korrektur3,kilde,side</quality>
<!--  Dappet efter DSL -->
</head>
<body>
   Naturen dig, min Aand, ei kuer,
Lig Zeus, du vældig er og fri:
I Ætnas röde Helvedluer
Du med heroisk Apathie,
Som Barnet paa en Glöd, nedskuer,
Og med forvovent Sværmerie,
Naar vildtopkaagte Have truer
Og over Kysten hæver sig,
Paa Vandets Tinde gynger dig.
Naar rundt, uhyre, Faren truer,
En mystisk Vellyst tryller dig,
Og det for hvilket Jorden gruer,
Herculske Aand! kun kildrer dig.
End mindes jeg, da Döden bag
Mig Lysets Port alt halvt tillukked',
Hvorlunde du fra mastlös Vrag
I Havets Skiöd forud dig dukked',
Og seirende, ved Skibbrudsbrag,
Til Orkus styrtede med Velbehag.

   Hvad er da, vilde Vinter, al din Vælde
Mod denne Almagt i mit Bryst,
Som seiersæl attraaer at fælde
Din Jökelborg paa Klodens Kyst?
Hist Bölger sammengroe til Fielde
Og hærdes ved Æoners Ælde;
Hist ingen Nerve, intet Straae
Naturen föle, pryde maae,
Hist tör, Okeanos! dit vilde Hierte
Mod Jordens Barm ei meere slaae.
Stands, Risetanke, tidt jeg nærte
Med Risevellyst! Hvis min Arm
Hiint Helvede af Iis kuldkaste kunde
I Ildens dampende Afgrunde,
Og tvende Chaoskiæmper, <i>Kold</i> og <i>Varm</i>,
Ja! begge Helveder opægge
I Tvekamp sig at ödelægge!

   Kan da det vilde Raserie
Du töilelös fremfnyser i,
Min Genius, o Vinter! skrække!
Hvad Solen ei formaaer at flække
Med tusind Kastespyd, dit Skiold,
Min stærke Aand, saa kiæk og bold,
Ved Tankestraalens Magt tör brække
Og Jorden af din Dvales Vold
Til lifligsværmet Foraar vække.
Fnys frem, en buldrende Orkan
Som nu til Himlen reiser Skummets Telter,
Og nu et störknet Ocean
I Sneefog over Jorden velter,
Og hvinende, til Fieldets Top
Uhyre Sneekrands hvirvler op -
Min Aand til Leeg med dig, o Vinter! kiæmper
Og legende dit Uveir dæmper.
Conchyliens Indvaaner lig,
Som yndigt Fængsel skaber sig,
En Hvirvel af udkaarne Tanker
Til Fristad jeg omkring mig sanker,
Og tryg som Zeus, jeg föler mig
I min selvskabte Verdens Skranker.
Men Aanden Blödheds Duun forsmaaer
Og Sfæresang og evig Vaar,
Den Hiertets Sybaris foragter
Og stolt, med doriskt Höisind, tragter
Til Farers Hiem
Blandt alle Rædsler herligt frem.

   Löft, Ocean, dig af dit Hængsel,
Med Skum at krandse Montblancs Top!
Stöd, fangne Ild, dit svage Fængsel
I tusind Jordskielvrifter op!
I tusinde vulcanske Bylder,
Saa Ætnas Brand blir til en Gnist,
Du gamle, skiöre Jord! udbrist,
Indtil din Aske Rummet fylder
Og dæmper Lysets Arne hist!
   Reis dig, Newtons store Datter,
Elementers Slægtskab, du,
Som i Forum Atomerne indfatter,
Reis dig, riv dit Baand itu!
Lös dig op, o Hvirvelgiord,
Som det Heele fast omsnoer!
Vaagn, du gamle Had og Splid,
Ældre selv end Lys og Tid!
Alt igien omhvirvles i
Chaos' vilde Anarchie!
Tumlende, i sluppen Svimmel,
Styrte Maane, Sol og Himmel!
Svimlen blande Sfærer, Sole,
Stiernerne fra begge Pole!
Rundt det brage, styrte, dampe,
Hvine, hyle! Dödens Krampe,
Lig et almeent Jordskiælvstöd,
Vidt adsplitte Verdens Skiöd!
Alting selv sig knuse,
Ödelæggelsen frembruse,
Höit i Splinter hvirvlet op
Til det Heeles klare Top,
Til den sidste Ring, hvori
Zeus-Kronion kun er fri!
Mens med vildtudrykket Haar
See! Fortvivelse rundt staaer,
Dödsangst, förend Döden Liig,
Dybt i Krampe krymper sig,
Og Forbandelsens Titan
Bröler ud i hver Orkan -
Löftet, tryllet, end jeg triner
Frem i Altings Undergang.
Höit af rædsom Vellyst hviner,
Og paa sidsthensmuldrende Ruiner
Triumpherende forgaaer i Sang!
</body>
</poem>

<poem id="staffeldt2002091001">
<head>
   <title>Drömmene</title>
   <toctitle>Drömmene</toctitle>
   <indextitle>Drömmene</indextitle>
   <firstline>Jeg drömte jeg var en Harpe af Guld</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 406-409.</note>
   </notes>
   <quality>korrektur1,korrektur2,korrektur3,kilde,side</quality>
<!--  Dappet efter DSL -->
</head>
<body>
Jeg drömte jeg var en Harpe af Guld,
Og Lilla leged' i mine Strænge,
Hver Melodie blev saa blöd og fuld,
Og Strengen, standsed' hun, dirrende længe;
   Og o! den Ömme,
      Ved uvant Lyd,
   Sank ned i Drömme,
      Til anet Fryd.
Men hvor det gaaer, eller ikke gaaer,
(Sligt stundom vel i Drömme hænder)
I Harpens Sted der en Elsker staaer
Og Lilla mig i sit Favn erkiender -   <!-- Brian: sin] sit ? -->
O grumme Forvandling! hun flyer saa brat
Og ak! jeg vaagner i Taushed og Nat.

Jeg drömte igien at være en Spurv,
Som hun fortörnet i Barmen giemte
Hvergang den pilled' i hendes Kurv
Og vildt omflaggrende, Harpen forstemte.
   Jeg turde pikke
      Ambrosiskt Bröd
   Og Nektar drikke
      Af Munden röd.
Men hvor det gik eller ei gik til,
Brat min Gestalt tilbagevender,
Forfærdet seer hun det Tryllespil
Og bort fra mig med et Skrig sig vender -
O grumme Forvandling! hun flyer afsted
Og ak! jeg vaagner saa hastigt derved.

En andengang blev jeg drömmende til
Min Amathusias væver Terne,
Min Id var Gratiens Kald og Spil,
Hver Perle blev i min Haand til en Stierne;
   Hvergang jeg klæder
      Gudinden af,
   Paa nye hun træder
      Af cypriskt Hav.
Men hvor det gaaer eller ikke gaaer,
Omskabelsen i Hast forsvinder,
Og mens hun der som Dione staaer,
I Gratien hun sin Elsker finder -
O grusomme Drömme! Hun dukked' ned
I Slör og Giord, og jeg vaagned' derved.

Da - neppe troeligt - jeg drömmer hun er
Omskabt til Elsker og jeg til hende,
Hvo tænker ei, at jeg overbær
Og at vi begge foreenede brænde?
   Med antændt Læbe
      Og Hiertets Iil,
   Vi sammenstræbe
      I Kys og Smiil.
Men hvor det gik eller ikke gik,
Skiöndt til os selv vi tilbagevende,
Dog luer Ömhed i hendes Blik
Og Kys fra Læben i Luften udbrænde -
O signede Phantasos! endelig
Hvad Skiebnen nægted', forundte du mig!
</body>
</poem>

<poem id="staffeldt2001082903">
<head>
   <title>Dativen</title>
   <toctitle>Dativen</toctitle>
   <indextitle>Dativen</indextitle>
   <firstline>Han træder ud i Hedenolds Lund</firstline>
   <notes>
      <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 410-411.</note>
      <note>Anmærkning: ,,Det er vor fortiente og ærværdige Abrahamson, Digterens uforglemmelige Lærer, som har opfordret denne til at synge vort Sprogs tabte Dativ.'' (<biblio>1804</biblio>, p. 434.)</note>
   </notes>
   <keywords>abrahamson</keywords>
   <quality>korrektur1,korrektur2,korrektur3,kilde,side</quality>
</head>
<body>
<nonum>v - v - v - vv -,</nonum>
<nonum>vv - v - v - vv -,</nonum>
<nonum>- v -, - vv -, - v -,</nonum>
<nonum>- vv -, - vv -,</nonum>

Han træder ud i Hedenolds Lund,
Hvor paa Staven Saga hygger hvert Ar,
Mosbegroet, Runernes Steen, Klippen lig,
Bryder med Magt Tidernes Ström.

,,O Dativ! raaber Sprogenes Tolk,
Hvi undveeg du, Flygtling, Nutiden haard?
Er du kun Heltenes Ven, Genius?
Hader du os, Blödhedens Æt?''

Snart, Oldtids Gienlyd, toner hans Röst,
Med hans Læber taler Runernes Steen:
Lyt! o lyt! Vækket i Mus, Nordens Sprog
Ordner igien Tankernes Sværm.

Anförer, svinger Nominativ
I den klare Orddands stolt sig foran,
Fölget let, Dativen snoer Blomsterbaand,
Bindende skiönt Gruppernes Leeg.

O Dativ, raaber Sprogenes Tolk,
O du Flygtling! pryd vor Arne paa nye!
Sorrigfuldt Söstrenes Chor sidder der,
Lykkes dem nu Phrasernes Dands?
</body>
</poem>

<poem id="staffeldt2018011906">
<head>
    <title>Til Phantasien</title>
    <firstline>Du, mit Livs velsignede Gudinde!</firstline>
    <notes>
        <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 412-417.</note>
    </notes>
    <quality>korrektur1,kilde,side</quality>
</head>
<body>
<nonum><small><right>Quel ch'altri lungi vede, lascio al tergo,</right></small></nonum>
<nonum><small><right>- fendo i' cieli, e a l'infinito m'ergo.</right></small></nonum>
<nonum><right>Giordano Bruno.</right></nonum>

Du, mit Livs velsignede Gudinde!
   Du, som i min Dag fremsmiler Dag,
Og fra Midnats stiernefulde Tinde
   Sender mig et sværmeriskt Behag!

Du, mit Livs tilbedede Gudinde!
   Vover jeg at synge al din Magt,
Jeg<note>Jeg] Ieg</note>, som grublede omsonst, at finde
   Navn og Billed til din höie Pragt?

Hvis du om min förste Lokke svæved’
   Og med Ynglingen til Lunden gik,
Hvis du Slöret fra mit Öie hæved’
   Og fra Jorden löftede mit Blik:

O saa lad mig skue al din Ynde,
   Al din hellighöie Majestet,
Hvad jeg ei kan fatte og forkynde,
   Lad mig ordlös daane hen ved det!

Kom fra Havets Tilje, hvor du skrider . ..
   Med en evig hælet Perlekrands;
Eller Polens Vinter-Pyramider,
   Med en Glorie af Nordlysglands;

Kom fra Hyrders Leeg i Peneus’s Dale,
   Kom fra Arethusa’s Brudeseng,
Eller Sylfers Aftenrödesale,
   Os fra Elverdandsens stille Eng.

Kom fra hellige Theresas Celle,
   Hvor med andagtgiennemboret Bryst
Hun hos den guddommelige Fælle
   Smeltede i himmelsk Elskovs Lyst.

Kom fra Brahmas evige Pagode,
   Og fra Orosmasdes’s Adyton,
Kom i Oldtids höie Epos-Ode
   Og i Gru fra Protogæas Aand!

Dig det er, som ved sin Barm opliver
   Skabningens uhyre Risekrop,
Oververdnens Forhæng sönderriver
   Og til Sole Stierner puster op.

Muelighedens Rige du oplukker
   Yed din blomsterfulde Tryllestav,
Nattens Dyb udgrunder og neddukker
   Dig i Sfæreharmoniens Hav.

Tanken er din Træl, bag dig den höster,
   Medens Vaaren lig, du drager frem
Giennem Rummet, uden Bund og Kyster:
   Dit er og Uendeligheds Hiem.

Dig det er, som skabende udmaler
   I det seiertvungne Stofs Kolos
Hiine södttilbedte Idealer,
   Verdensmandens Billeder i os.

Dig det er, som her ved Elskov vsekker
   I mit Jeg mit förste, bedre Selv,
Og som Hiertet Blodets Strömme, trækker
   Mig til Alforeenings dybe Elv.

Dig det er, som i Naturen toner
   Den ustandselige Hymne ud,
Dig, som fletter Stiernerne til Kroner
   Om en evig, algestaltet Gud;

Som paa Solebaalet hist antænder
   Dig med Andagts ikke skabte Ild<note>Ild] Jld</note>,
Og til söd Gienfödelse forbrænder,
   Henrykt döende med Helgensmiil.

Hvor du, Evigblomstrende! fremskrider
   Spirer Skiönt i Skiönt, og Gud i Gud:
Elskov, Kunst og Andagt, som Charider,
   Af dit Guddomsvæsen vikles ud.

Ved Alaandens Barm du Kunsten drömmer,
   Elskov brænder i dit Aandedræt,
Og dit Æterblod, som Andagt, strömmer
   Ud fra dig og smelter Alt til Eet.

Elskovs Trang af Formernes Forsteening
   Stræber over Enkelthedens Bred,
Andagt, Andagt kun er Alforeening,
   Alliv, evig Alselvkiærlighed!

Hold mig her blant dine sidste Himle,
   Phantasie, her paa din Almagts Rand!
Heller lad mig, Gud i Gud, nedsvimle
   I det eene Allivsocean!
</body>
</poem>

<poem id="staffeldt2002090502">
<head>
   <title>Det Uopnaaelige</title>
   <toctitle>Det Uopnaaelige</toctitle>
   <indextitle>Det Uopnaaelige</indextitle>
   <firstline>Orme skiælve! Uforsagt</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 418-420.</note>
   </notes>
   <quality>korrektur1,korrektur2,korrektur3,kilde,side</quality>
<!--  Dappet efter DSL. -->
</head>
<body>
   Orme skiælve! Uforsagt
   Föle du, o Siel! din Magt
Og ved medfödt Vinge herligt stige!
   End er Jord og Himmel skiön,
End omfavner kiærligt dig din Lige,
Tvivlen ei erobred' Haabets Rige,
   Sorrig Udsigt og Opofrings Lön.

   Vil du nyde? Op og nyd!
   Med hver Attraae blev en Fryd.
Vil du, lig en Gud, usmittet skride
Hen blant alle Glæders Chor,
Ikkun Fremtid Virke, Fortid vide
Og fra Efterslægten Krandsen slide,
   Da beslut! thi Drömmen alt er stor. -

   Mellem Jord og Himmel her
   Alt mit Eie Længsel er.
Vilde Skiebnens Almagt mig forleene,
   Kraft med Ynde, Pligt med Lyst,
Jordisk Ringhed med det Himmelreene,
Ideal med Udtryk at foreene
   I et dödigiennemaandet Bryst?

   Kunde jeg i Form og Klang
   Tolke denne ædle Trang!
Skabe Lighed med det Ubekiendte,
   Som de Bedres Sværmeri
Higed' til i Minde eller Vente,
Det, for hvilket Kunstens Alter brændte
   Og selv Andagt blændet stirred i!

   Alt igien af dybe Fald
   Herligt, ja! sig reise skal.
Lyset er Naturens Sagn og Minde,
   Duggen Længselsgraaden er,
Ak! men Verdensaldre glemte svinde,
Oceaner ned fra Fielde rinde,
   Tidens Vaar dog stedse er kun nær!
</body>
</poem>

<poem id="staffeldt2002090903">
<head>
   <title>Digterbekjendelse</title>
   <toctitle>Digterbekjendelse</toctitle>
   <indextitle>Digterbekjendelse</indextitle>
   <firstline>Jeg kan, jeg vil, jeg tör mig ikke lempe</firstline>
   <notes>
       <note>Teksten følger Schack Staffeldt: <i>Digte</i>, Andreas Seidelin Forlag, Kbh., 1804, pp. 421-430.</note>
   </notes>
   <quality>korrektur1,korrektur2,korrektur3,kilde,side</quality>
   <keywords>ottavarima</keywords>
<!--  Dappet efter DSL. -->
</head>
<body>
Jeg kan, jeg vil, jeg tör mig ikke lempe,
   O Venner! efter Tidens usle Bud,
En himmelsk Ild, som ingen Magt kan dæmpe,
   Dybt af mig selv til Vinger bryder ud,
Og derfor tör og derfor skal jeg kiæmpe
   Med Tiden og dens Sön, hiin trædske Gud,
Som Mængden Meening kalder og nedknæler,
Men Genien ham höit i Luften qvæler.

Dybt nede kun har denne Anteus Vælde,
   Thi kun af Jordens Skiöd han Kraft gaaer frem,
Dog hist hvor Idealer, frie for Ælde,
   Skiöndt evige, fra Aandens Æterheim
Af gyldne Urner over Verdner hælde
   Olympisk Nektardug og livne dem,
Der daaner Tidens Sön, der svinder Jorden,
Med Kronen skrider der en höire Orden.

Hvo ei indviet Adgang fik til dette,
   Til Aandeverdnens höie Helligdom,
Ephemeriskt paa Tidens lave Slette
   Til Dieliv letvinget flaggre om:
Men naar da Genien med aldrig trætte
   Ildvinger op til Tankeverdnens Dom
Sig herlig svinger og dens Sol tör drikke,
Sin hæse Spot bag ham hiin hvidsle ikke!

Med Ynde Kraftlösheden sig bevæger,
   Hvad ei beundres kan, det tækkes skal,
Dog medens hiin af jordiskt Blomsterbæger
   Aromer suger dybt i lave Dal,
Höit Kraften sig med Nektarskaalen qvæger
   I Favn af et huldsaligt Ideal:
Med Charis ei, med Hebe gik Alciden
Da han sig herligt opsvang over Tiden.

Æsk ei af Örnen, at han sig skal svinge
   Imellem Uveir, travle Bier lig,
Som hvirvle sig i stedse mindre Ringe
   Om Blomsten og i den nedsænke sig:
Thi vildt det stormer fra hans Risevinge,
   Hans höie Flugt er idel Kraft og Krig,
Paa Zeus-Kronions Septer han udhviler
Og med hiin förste Ild til Jorden iler.

O du, som Guderne ei foretrække
   Til deres Idealers föie Laan,
Skal Geniernes Flugt sig kun udstrække
   Til Kredsen af dit korte Trællebaand?
Og hvis de svinder bort bag Skyers Dække
   Og du ei fölger dem i Blik og Aand,
Troer du, at naar de see den aabne Himmel,
De hvirvles ned i Tankelösheds Svimmel?

Og ei, dig selv bedragende, du kalde
   Fuldkommenhed hvad Feilfrihed kun er!
Kun store Mestre vældigt kunne falde,
   Det dybe Fald om Höiden Vidne bær
Og den kun er en Heros mellem Skialde,
   Som uden Frygt gik store Farer nær,
Thi af det samme Væld alt Stort fremspiller,
Som Ondt og Godt det siden sig adskiller.

Dog derfor ei du troe at jeg foragter
   Den strænge Nemesis og Gratien:
Til Maal og Forhold dannende jeg tragter,
   Til Yndeslöret som ombölger den,
Men ikke jeg det <i>Tækkelige</i> agter
   Naar jeg en Kunstens Heros stiller hen,
Barbarisk ædel, prydlös, skal han skrække
Og som et Fortidssyn af Slummer vække.

Hvo i sit Værk kan Alt og Eet foreene?
   Den Lod end ei af Skiebnens Urne faldt,
Men Charis staaer hos Anadyomene
   Og Höihed reiser Hæres Storgestalt;
Södt lokker Cittrens smeltende Camene,
   Calliope til Kampens Brag er kaldt,
Ved Skiönheds Alter staae Alcibiader,
I Löveblod Alcider dybt sig bader.

I Enkelthedens bölgefulde Rige
   Er Kraft og Ynde i en evig Splid,
Athleter lig, de for hinanden vige
   Og stedse vexler den uvisse Strid;
Til fælles Seir de kun sig sammensmige
   I hiin den store <i>Alhermaphrodit,</i>
Ham, som det Heele med Bestalt omskriver,
Mens Tidens Strömme ham som Blod opliver.

Ved tvende Kræfters Samstöd Alting bliver:
   Det eene virker stedse lige hen,
Den anden kun med Grændser rundt omskriver
   Og ved sin viise Modstand styrer den,
Og medens denne hiin tilbagedriver,
   Hvad eller trænges i sig selv igien,
Een mandig sig som Vælde skal forkynde,
Den anden blid og qvindelig som Ynde.

Af deres Blanden hver natur oprinder,
   Dog i det Heele Ligevægt kun er,
Det skiönne Maal og Forhold ak! forsvinder
   I alt det Enkelte og Eene her:
I Blandinger af meer og mindre, binder
   Sig ette, stræbende det Heele nær -
Tör jeg ei begge i min Barm foreene,
Da Skiebnen mig den Mandige forleene!

Jeg agter ikke Daarskab, Jordens Datter,
   Og Tidens Lænker jeg heroisk bröd;
Mig skrækker ei de Uindvi'des Latter,
   Selv om det Helligste den ofte löd.
Det Vanlige det Store ikke fatter,
   Thi træder dette hen med vældigt Stöd,
For Genien maae selv Naturen vige,
Hvis hun i ham sig selv ikke svige.

Paa Höiden af olympiskt, selvskabt Nöie,
   Hvor med sin Yndling hun i Storm opfoer,
Hun Tidens Rige blotted' for hans Öie
   Og Evighed i Værket ham tilsoer.
Lig nyefödt Öe, opstödt til Lysets Höie,
   Hvor ingen Nuslægt fryder sig og boer
Og som bag svundne Sekler först skal grönnes,
Hans store Værk, skiöndt seent, dog vidst paaskiönnes.

Og ei er den en Genius som brænder
   Sit Offer af for den medfödte Tid,
Kan Millioner laurbærfulde Hænder
   Belönne Kunsten, ved hvis höie Id
Den store Alaand sig i os erkiender
   Og vi i ham, i Evigheden Tid?
Alaandens Blik igiennem Kunsten tindre,
Hans dagende Bevidsthed i vort Indre.

Saaledes Kunsten i sig selv medbærer
   Sin Lön, sin Höihed og sin Evighed,
Den Evige af eget Indre nærer
   Sin ægte Datter, som han frydes ved.
I Guddomstolke! store Digtre! lærer
   Heraf den ædle Lod som I fik med,
Og I, Frugtlöse! det sig ei kan sömme
At skabe, lærer heraf at bedömme.

Vanhellige! som Værket vil forkaste
   För i dit Indre det nyeblevet staaer:
Den Gienskiald kun berömme skal og laste,
   Som det i sig hiin udenfor formaaer.
Du kan mod Oceanet dig formaste
   Og straffe Risebölgen som den slaaer,
Men först indfat den i din Haand og siden
Din Dom skal lære os, hvor stor, hvor liden.

Og begge, du, som seirende dig svinger
   Ud af Naturens Kreds ved Egenmagt,
Og du, som hiin ved stille Love tvinger
   Og ordner jevnt hans vildthenströ'de Pragt,
I helligt Samfund eders Offer bringer
   Og slutter ofrende en evig Pagt,
Hinanden værdige I begge være,
Og Kunsten som det Ypperste I ære!

Thi Pieriderne er ikke Terner,
   Som Ephesus's Gudinde klæde paa,
De, selv guddommelige, over Stierner
   Med Guder og Heroer herligt gaae.
Op, Digtre! alt det Jordiske bortfierner,
   Da skal I snart det Himmelske opnaae,
Thi Kunsten er lig Troens skiönne Rige,
Kun ubesmittet Frahold did tör stige.
</body>
</poem>
</content>
</section>
</workbody>
</kalliopework>

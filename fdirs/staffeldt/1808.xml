<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1808" author="staffeldt" status="complete" type="poetry">
<workhead>
   <title>Nye Digte</title>
   <year>1808</year>
   <pictures>
       <picture type="titlepage" src="1808-p1.jpg">Titelbladet til <i>Nye Digte</i> (1808). ,,Nye Digte // af / Schack Staffeldt. // Kiel, / i den academiske Boghandling. / 1808.''</picture>
   </pictures>
   <notes>
       <note>Staffeldt anmærker ,,Ved en Fejltagelse ere to eller tre, men heller ikke fleere allerede bekiendte Digte atter aftrykte i denne forresten aldeles nye Samling.'' Til afsnittet »Sonnetter« nævner han ,,De ere, saavel som deres bekiendte Forgiængere, for den største Deel blevne til paa Reiser, hvor Indtrykkenes hastige Følge i korte Intervaller ogsaa avlede Trangen til en kortere, dog derfor ikke mindre fuldendt, Form for Opbevarelsen. Tillige kunne de ansees som <w>Sprogstudier</w>.''</note>
      <note>Teksten følger Schack Staffeldt: <i>Nye Digte</i>, Den academiske Boghandling, Kiel, 1808.</note>
      <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
      <note>Noter med en foranstillet asterisk er Staffeldts egne.</note>
      <note>Bidraget af Henrik Nielsen med hjælp fra Brian Bentsen og Sven Sørensen.</note>
   </notes>
   <source facsimile="115408007390_color" facsimile-pages-num="436" facsimile-pages-offset="24">Schack Staffeldt: <i>Nye Digte</i>, Den academiske Boghandling, Kiel, 1808.</source>
   <quality>korrektur1,kilde,side</quality>
</workhead>
<workbody>

<poem id="staffeldt2018010401">
<head>
    <title>Til Kronprindsen</title>
    <firstline>Ei Beherskeren af vidtstrakte Rige</firstline>
    <source pages="III-IV" facsimile-pages="9-10"/>
    <quality>korrektur1,korrektur2,kilde,side</quality>
</head>
<body>
Ei Beherskeren af vidtstrakt Rige,
    Ei hans Naades Blik, hans Vældes Haand,
Sangen hylder den ulignelige
    Selvbehersker, med fribaaren Aand.

<w>Dig</w>, som til sin Thrones Glands indbyder
     Uskyld fra dens lave Liljedal,
Og med Nøisomheden Hyttens Dyder
     Fører ind i Kongeborgens Sal;

<w>Dig</w>, som Sæders hvide Linned kaster
     Om sit Purpurs kongelige Fold
Og nu til Udødelighed haster,
     Bly og blid, foruden Bram og Vold:

Ypperste! <w>Dig</w>, som i alle Pligter
    Sine Ypperste adlyder, <w>Dig</w>
End i Musens Riger frit en Digter
    Hylder henrykt og indvier sig.
</body>
</poem>

<prose id="staffeldt2018010402">
<head>
    <title>Fortale</title>
    <source pages="V-X" facsimile-pages="11-16"/>
    <quality>korrektur1,korrektur2,kilde,side</quality>
</head>
<body>
Det skeer ugjerne og af andre Bevæggrunde end saadanne, der have deres Udspring af Forholdet mellem Forfatter og Læser, at nærværende Digte overgives det Offentlige tilligemed en Forerindring. Ethvert Kunstværk bør jo selv <w>ud</w>tale sig, hvi skulde da Kunstneren behøve at <w>for</w>tale? Men da man ved fleere Domme over disse nye Digtes ældre Sødskene har taget en Synspunkt uden for Kunstens Sphære og tillagt dem ,,Tendents til Catholicisme,'' hvilken Tendents, ved et ubevidsk eller et forsætligt Spring i Tankerne, omsider er blevet Digteren selv tilskrevet, saa har denne derved erholdt Ret til en, efter hans Meening ellers undværlig, Forerindring for sine Kunstforsøg.
     Det er nu og her ikke Tid og Sted at aflægge en Troesbekjendelse og fra Personligheden at afværge en ligesaa ublid som overilet Dom, helst da Digterens speculative og poetiske Anskuelse af Gud, Fornuft, Natur og Universum for en Deel er aabenbaret i Digtene selv. Kun for disse, saavel de ældre som de nye, skal her siges et Par Ord til Forsvar. Hvad betyder da egentlig hiin Dom? Unægtelig, enten at Digtene medføre en catholsk Smitte og følgelig ere farlige for den protestantiske Kirke, eller, hvis man maaskee vil synes at hidlede Dommen fra Kunstvidenskaben, at de af den catholske Kirke laante Ideeformer og Tankerammer ere upoetiske. Dog, den sidste Paastand gives uden Tvivl ved den første Indvending Slip paa, da det er aabenbart, hvorlunde Catholicismen, selv ikke sjelden tvertimod Forstandslovene, fortrinligen er anlagt paa Virkninger i Phantasie og Hjerte. Den første Paastand er altsaa den egentlige Anke. Alvorlig, er da den hellige Antonius og Madonna med Christusbarnet farligere for den protestantiske Kirkes Primatie i Norden, end Apollon og Aphrodite med Eros? Ere Hiine, som disse, ikke blot Kunstformer og Symbolik? Naar lægges der i Digtene Vægt paa Catholicismens Dogmer og Riter, dens jordiske Side? Er det ikke blot dens mod Himlen vendte Side: den reene religiøse Aand i barnlig Troe og haabfuld Resignation, der leger med Helgenbilleder og blader i Legender, er det ikke blot denne Side der fremstilles? Ikke blot denne Alreligions-Aand, der udtales i catholsk Billedsprog? Skal den iconologiske Kunst forstumme om det Hellige, fordi den iconoklastiske Forstand har gjort Begrebet til en Gud? Sandelig, religiøse saavel som politiske Revolutioner gaae i denne Tidsalder ikke ud fra Kunsten, men fra Ideens uforsonlige Fiende, Forstanden, hvis haardnakkede Antagonisme <w>protesterer</w> saa længe mod Stat, Kirke og Kunst, indtil blot det gestaltløse Begreb og det sjælløse Ord bliver tilovers. Vi have oplevet det!
     Hvad en anden, med hiin noget beslægtet Anke angaaer, at nemlig fleere Digte ere mystiske, da maae Digteren bekjende, at han paa denne Side er forsvarløs. Han kan ikke udtale det Uudtalige, han kan ikke maale det Umaalelige, han kan ikke begribe det Ubegribelige: han skuer, føler, aner og stammer, ikke findende nogen anden Form til Anskuelse og Tilegnelse af det Hellige, end Mysticisme.
     Nærværende Digte og deres æsthetiske Værd angaaende (lader dette nu gaae med i en, ved noget andet foranlediget, Forerindring) da ønskes samme at være uafhængig af al forgjængelig Overeenskommelse saavel Ti- som i Trediveaars-Smag. De kunne staae uden den og falde med den. De ville, efter hiint Platons Udtryk, <w>leve efter Ideer</w> og tage følgelig af sig selv deres Plads, bidragende ikke blot til Mængden, men ogsaa til Mangfoldigheden i Fædrelandets skjønne Litteratur.
</body>
</prose>

<section>
<head>
    <title>Blandede Digte</title>
</head>
<content>

<poem id="staffeldt2001052802">
<head>
    <title>Aanden og Sjælen</title>
    <firstline>Opsving dig af en jordisk Trylledvale</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="1-5"/>
    <quality>korrektur1,korrektur2,kilde,side</quality>
</head>
<body>
Opsving dig af en jordisk Trylledvale,
     Fribaarne Aand, som stammer ned fra Gud!
Ryst Støvet af din Flugt! Flyv op fra Jordens Dale,
Du herligt buden er, til Guders Stjernesale
     Og derfra tilraab Sandsen dine Bud!

Kun det er Liv, at skabe og at byde,
     Forud tilintetgjort er Sandsens Træl.
Naar Syner, Bølger lig, sig her mod Syner bryde,
Af Vejret Issen du med Herskerkronen skyde
     Og vende dig, selvstyret, mod dit Væld.

Lig Stjernen, som fra fjerne Verdner sender
     Ned i oprørte Hav et roligt Skjær:
Det uomskifteligt i skiftet Bølge brænder,
Mens neden under det sig Jorden fredløs vender,
     Det er kun hisset, naar det <w>synes</w> her.

Thi favne du det Uforgængelige!
     Hør ej din Fælles, Sjælens ømme Bøn!
Lig Orpheus, kan du ej fra Dødens Skyggerige
Med hende ved din Haand til Livets Kreds opstige:
     Din Fælle døe! Du leve, Guders Søn! --

Hvo mig igjen til Sandsens Grotte kalder?
     Jeg var hos Gud, jeg daaned' ved hans Bryst,
Og drømmed' henrykt om prophetisk-sjungne Alder,
Da Himlens Skygge ned i Tidens Bølge falder
     Og Harmonia blander Pligt og Lyst.

O du! min Fælle her i Tvedragts Rige,
     Lyt ikke til Barbarens grumme Raad!
Men kunde — kunde du — svar, Utaknemmelige
Fra denne kjelne Barm til Evigheden vige?
     Forlade mig, din Enke, i sin Graad?

Da kom ihu! Hvo bandt, kun dig i Vente,
     For dig sin Krands ved Arnens Helligdom,
Naar Gisningen forud til Evighed du sendte
Op fra din Efterflugt, som Vingen overspændte.
     Foruden Sejer ak! tilbagekom?

Siig! Hvo med sød Uvidenhed opklækker
     Den barnlig-fromme Tro, og nu ved den
Fra dine Speiderfjed Le vilde Tvivl bortskrækker,
Din Grublens Svimmelblik i Dybsinds Afgrund vækker.
     Som Eumeniderne for Grandskeren?

Svar! hvo dit høje Sandhedstempel pryder
     Og Krandsen slynger om dit naa'de Maal?
Hvis er den Foraarsblomst, hvoraf du Frugten bryder?
Hvis Taaren er, hvorpaa din heele Himmel flyder?
     Hvis Martyrsmiil bekrandser Smertens Skaal?

Hvad du kun fjernt paa Fremtids Forhæng maler,
     Jeg sødt-forundret skuer for mit Fjed:
Naar Englen Uskyld blidt til mig med Liljen daler,
I barnlig, sindrig Leeg vi klæde Idealer
     Og finde Himmelen i Kjærlighed.

Hvor alt din Gisning svimler, trygt jeg aner,
     For mig dit uopnaa'de Meed er nær:
Jeg stiger ei til Gud ad Tankens lange Baner;
Ved Engens Virakduft, ved Lundenes Planer
     Jeg daaner henrykt hen — og Gud er her!

Da han paa ny os til hinanden vier,
     Brudgommelig du synker til min Barm,
Og i Mysterier, ved Elskovs Harmonier,
Naar sig en evig Trang forgudende befrier,
     Du bliver <w>Kunstens</w> Fader i min Arm.

Og mig, du Grumme! mig du vil forskyde?
     Forgudet vil du rømme af min Arm?
Som Tvillinger af samme Væld vi flyde,
Som Fæller samme Lov i Sandsens Slør adlyde,
     Og mødes atter ved Alfaders Barm.

Og nu til Evighed du Flugten tage!
     Fra Dødens Land dit Øje vende sig!
Tro, din Euridice, din Søster og din Mage,
Med Sønnen i sit Favn, bag dig skal opad drage
     Og hisset evig, evig favne dig!
</body>
</poem>

<poem id="staffeldt2018010404">
<head>
    <title>Musens Fødsel</title>
    <subtitle>En Mythus</subtitle>
    <firstline>Da den lidende Kronide</firstline>
    <source pages="6-10"/>
    <quality>korrektur1,korrektur2,kilde,side</quality>
</head>
<body>
Da den lidende Kronide
     Brat sin Tinding aabne lod,
Og bevæbnet, ved hans Side,
     Nu hans Hoveds Datter stod,
Saared' snart derpaa en anden
     Ømhed Gudens stærke Bryst
Med en uvant, mystisk Blanden
     Af tvetydig Smertelyst.

Sværmerisk - vemodig, tabte
     Sig hans Længsel utilfreds
Blant det Mulige og Skabte,
     Overalt og ingensteds;
Og fra Skabertankens Høje
     Dybt til Chaos' Afgrund ned,
Rundt Alvidenhedens Øje
     Speider — hvad den ikke veed.

Tidt ham syntes, det Ukjendte
     Idealisk i ham laae,
Og af Kunstnertrang han brændte,
     Det i Værker at opnaae.
Dengang var det, Iris' Bue
     Af hans Veemods Graad blev til,
Og at Aftenrødens Lue
     Udstod fra hans Længselssmiil.

Alt det Skjønne til hans Trone
     Ømt hentræder: Barnets Sjæl,
Stjerner, Elskov, Smiil og Tone,
     Blomster, Dug og Kildevæld;
Amaranthen smiler kjærligt
     Ved hans Hjerte og staaer ud,
Ak! men intet Huldt og Herligt
     Tykkes den forladte Gud.

Stille Medynk gjennembæver
     Verdners Kreds og Altret for
<w>Den ukjendte Guddom</w> hæver
     Sig blant Dødeliges Chor;
Og til Altret Livet træder,
     Ofrer Krandsen, raaber: Ve!
Døe bør alle mine Glæder,
     Ukjendt er det Herligste. —

Hvilken fremmed Magt bebuder
     Sig ved denne Harmoni,
Jordens Børn og Himlens Guder,
     Sødtberuuste, daaner i?
Slige Toner ikkun løde
     Eengang før, da til Forliig
Lys og Støv, i første Møde
     Liv og Lyst omfavned' sig.

<w>Harmonia</w> — o lovsynger
     Jord og Himmel, Aand og Gud!
Slynger, Blomst og Stjerne slynger
     Om den skjulte Skjebnes Brud!
Evigheds tilbedte Datter,
     Harmonia, naadig svar:
Skal en bedre Verden atter
     Spire frem af den, som var?

Hvilket Under! hun berører
     Med sit Plektrum Gudens Bryst,
Og mens Jord og Himmel hører
     Toner til en fremmed Lyst,
Under indre Harmonier,
     Selv Kroniden ei forstaaer,
Sig hans svangre Barm befrier,
     Musen svæver af dens Saar.

Nyforgudet, Guden luer
     Da han i sin Datters Pragt
Henrykt Idealet skuer
     Til sin Guddoms Fryd og Magt.
Evig ved hans Hjerte hviler
     Nu hans Hjerteblomst til Pryd;
Jorden kun i Kunst udsmiler
     Anelser om Gudens Fryd.
</body>
</poem>

<poem id="staffeldt2018010405">
<head>
    <title>Roserne</title>
    <subtitle>En Legende</subtitle>
    <firstline>Naar Aftenens Rose i Vesten staaer</firstline>
    <source pages="11-14"/>
    <quality>korrektur1,korrektur2,kilde,side</quality>
</head>
<body>
Naar Aftenens Rose i Vesten staaer
Og rundt de blussende Blade udslaaer,
     Da skuer fra Borgens Tinde
Rosina med Andagts Længsel ind
I alle de blomstrende Himles Skin,
     Sin Længsels Ende at finde.

Hun henrykt stirrer, med hellig Hu,
Som skulde det evige Foraar nu
     I himmelske Roser nedile:
Da bliver hun selv, lig et Foraar, mild
Og vil med et reneste Medynkssmiil
     Fra Jorden al Jammer bortsmile.

Og hvergang Himmelens Rose staaer
I Vesten og Bladene rundt udslaaer,
     Hun iler fra ridderligt Sæde
Og barer en Vidiekurv med Brød,
Dertil og aldrende Viin saa sød,
     Samt Legetøj for de Spæde.

Naar Natten udfolder sit Klædebon,
Selv bly som Armod, med skjulende Haand
     Undseelige Gaver hun rækker:
Da smile de Gamle, de Unge lee,
Med Andagt de Smaaebørn paa hende see
     Og Hænderne langtfra udstrækker.

Men Faderen mæler de haarde Ord:
,,Hvi ganger du, siig! efter Taaren paa Spor,
     Som Uslingen, trællende, falder?
Din Færd jeg længe med Mishag seer,
Thi er det min Vilje, du ikke meer
     Skal give af Fadbuur og Kjelder.''

Forgjæves! Rosina i Engelens Kald
Fremdeeles nedstiger i Lidendes Dal,
     Kun glemsom, ikke ulydig:
Thi ved sin højere Magt en Gud
Af Mindet udfletter Faderens Bud,
     I Brøden selv er hun dydig.

Saa møder hende den haarde Mand,
Han Kurven skuer og fritter paa Stand:
     ,,Lad see, hvad mit Bud har til Følge?''
Da vaagner det glemte i Datterens Sind,
Hun vil sig, den Fromme, med rødmende Kind
     I Skamfuldheds Roser fordølge.

Tre Gange han spørger, da stammer hun
Hvad Gud indgiver: ,,I Aftenens Stund
     Jeg plukked' de Roser saa kjære.''
,,Hvortil?'' ,,Dem vilde jeg slynge til Snoer
Og hænge den rundt i Capellets Chor,
     Vor hellige Frue til Ære.''

Da Himmelens Rose, med Glød i Glød,
Fordoblet udspringer af Vestens Skjød,
     At blænde den Frittendes Øje;
Og Jordens Roser, til frsmmeste Svig
Fra Stilken ville de strække sig
     Og hen over Kurven sig bøje.

Og da hun fra denne nu Liinet slaaer
Og ydmyg, med bortvendte Blikke, staaer
     Da Himmelens Rose sig lægger
I Vidiekurven med blændende Skjær,
Og end de jordiske Roser der
     Den Frittendes Øje tiltrækker.

Forundret, han vender det ilende Fjed.
Rosine knæler ved Kurven ned
     Og stammer andægtig sin Glæde:
Da svinde de hellige Roser hen,
I Kurven er Brød, dertil Viin igjen
     Samt Legetøj for de Spæde.
</body>
</poem>

<poem id="staffeldt2018010406">
<head>
    <title>Jomfruen og Guden</title>
    <firstline>Fremmed til Apollons Marmorbilled</firstline>
    <source pages="15-18"/>
    <quality>korrektur1,kilde,side</quality>
</head>
<body>
Fremmed til Apollons Marmorbille
   Treen en Jomfru i sin første Vaar,
Intet Jordiskt hendes Længsel stilled',
   Dog hun veed ej selv hvad hun attraaer
      Men ved Gudens Syn
      Rørt som af et Lyn,
   Sukker hun i Elskovs første Nyn.

Daglig for den himmelske hun træder,
   Kaldt til hans Præstinde hun sig troer,
Liljehvide, guldbesatte klæder
   Hun undseelig om hans Skjønhed snoer;
      Tuberoser bandt,
      Lillier iblant,
   Hun til Krands og om hans Tinding vandt.

I ærbødig Frastand Møen længe
   Henrykt stirrer paa sin smykte Gud,
Snart dog i det unge Hjerte trænge
   Elskovs Pile, stedse Skud paa Skud,
      Til forvoven vild,
      Midt af Andagts Ild,
   Vellyst luer med Mænadesmiil.

Da fra Billedgudens Marmorlæber
   Underfuldt til hende hvisker det:
,,Favre Jomfru, ak! vi sammenstræber
   Begge kun omsonst til Elskovs Eet:
      Andre Guder kom,
      Alteret faldt om
   Og jeg staaer i Kunstens Helligdom.

Skjebnens Bud ved alt det Skjønnes Klager
   Længst en anden Verden har fremkaldt,
Phantasie og Hjerte nu forsager
   Ved Hellenis' Templer, som forfaldt;
      Sandsen ei som før
      Guden nærmes tør,
   Men som Offerdyr derude døer.

Seer du vel her næstved Vanvids Grotte?
   Der ved Midnat vil jeg vente dig,
Hvis du der, o Jomfru, møde maatte,
   Da blev du og jeg blev lykkelig!
      Evig elskovsvarm,
      Evig Barm mod Barm,
   Holdt enhver den anden i sin Arm.''

Og for Natten seer fra Himlens Tinde,
   Alt hun svimler hen til Grottens Dør.
,,Hvo er det, saa spørger man derinde,
   Som sig her forvoven nærme tør?''
      ,,Tyst! det er en Brud,
      Hvem en faver Gud,
   Ham at møde her, tilsendte Bud.''

Ind hun drages i den qvalme Svimmel,
   Som opløser og forvikler Alt,
Pludselig fra Grottens brustne Himmel
   Daler den tilbedede Gestalt.
      Men snart varm og blød,
      Aareblaae og rød,
   Vaagner Guden af sin Marmordød.

Og som Midlerske, i Nattens Rige,
   Fletter Vanvid hendes Brudekrands,
Ak! men snart for det Guddommelige
   Bæver, brister Brudens Sjæl og Sands:
      Livløs dannet hen
      I Henrykkelsen,
   Aldrig, aldrig meer hun komigjen!
</body>
</poem>

<poem id="staffeldt2001050101">
<head>
    <title>Til en ung Digter</title>
    <firstline>Hvi sørger du, at ikkun Faa</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="19-25"/>
    <quality>korrektur1,kilde,side</quality>
</head>
<body>
Hvi sørger du, at ikkun Faa
Med hellig-henrykt Taushed lytte,
Naar ædle Skjalde Strængen slaae
Og, mens i Billed og i Mythe
De længes, mindes, haabe, spaae,
Det lave Liv i Jordens Hytte
Mod Stjerneborgens Pragt ombytte?
Hvi sørger du, at mangen Een,
Som efter Døgnværd ene tragter,
Med dyrisk Nedblik tankeløs foragter
Din uforgjængelige, golde Green?
Hvi sørger du, at Samtid nægter
At kjende dig, forskudte Søn!
Og at, samtidig kun med fjerne Fremtids Slægter,
Hos dem du finder en for sildig Løn?
Forglemmer du da selv, Ulykkelige!
At denne Verden ikke er dit Rige,
Og at du Æolsharpen er, hvorpaa
Sig Verdensaanden fuldt udtoner?
At derfor du til Lidelser skal gaae,
Du Tidens haanede Forsoner,
Et Offer, smykt med Livets Tornekroner?
Thi den, som her i Billed, Værk og Daad
Den evige Natur at efterligne stræber,
Til Mørkets Magt han bøder Graad,
Og Krandsen ham, som Offerdyret, dræber.

   O Sanger med de gudberørte Læber,
O føl, heelt føl dit Kald, din høie Værd!
Din Rod sig dybt i Evigheden skyder,
I Tiden høit din Blomstertop udbryder:
Du begge Verdners Midler er.
Kan ikke den guddommelige Tanke
Dig styrke her til Kamp og Taal,
Da feig dig indeluk i Sandsens Skranke
Og i det endelige Maal.
Men hvis du dig fra Tidens Aag befrier
Og ei betænker dine Taarers Tal,
O da bryd ud i Verdensmelodier,
Skjøndt Gjenlyds Nymphe rundtom tier
I hvert et Bryst; lid i dit store Kald,
Ombyt det Virkelige med dets Ideal,
Og naar du Evigheden dig indvier,
For dette døende i Elskovsqval,
Sku, Længsels Martyr, op i Guders Sal!

   Kan vel, o siig! Navnkundighed belønne
Et herligt Liv og det forskjønne?
Vær stor i dig, for dig vær stor.
At leve udenfor er mindre
End <w>være til</w> i eget Indre.
Naar du dit dybe Livsvælds klare Røst,
Din Samklang med Gudverdnen, aabenbarer,
Og nu det Helligste, i Ord og Form udøst,
Din skjønne Skabelse, vedværer;
Naar du dybt i dit inderste Bryst
En hellig Elskovs Længsel hæler
Og sødt-veemodig, mellem Qval og Lyst,
I jordisk Savn frivillig dvæler,
Indtil din Trang forunderlig
I Billeder det Elskte skaber
Og Himlen vinder, mens den Jorden taber:
Guddommelige Digter, siig:
Er du i Verden? — Verden er i dig.

   Vend Øiet mod hiint afrikanske Øde
Og sku Naturens Yndling der,
Det favreste blandt alle Jordens Træ'r,
Hvis Blomst og Frugt useet maa gløde
Og Ødets stille Aandedrag forsøde:
O see! det spreder al sin Pragt,
Ukjendt, i Bølger og i Vinde,
Og naar det Frugten ved sin Rod har lagt,
Det atter sig en Foraarskrands vil binde
For atter den at drysse ned
Og skjule den unydte Frugt dermed.
Siig, om ei skjønnere i dulgte Dale
Den ømme Vaillants Lilje staaer,<note>* <w>Vaillant's Lillie</w>. Ingen Følende kan uden Rørelse læse denne Rejsendes skiønne Beskrivelse af en forunderlig deilig, i en africanisk Udørk forborgen, Lillie.</note>
End i Konges Urtegaard
For snart at visne i hans Sale?
Hvad vil den Lilje blomstre for i Løn?
Hvad? den vil være til og være skjøn.
Med hede Læber Morgensolen hæver
Fra sneehvidt Blad dens klare Taarer op,
Og om den nænsomt skaante Top
Med lade Vinger Tiden svæver,
Til endelig dog Uskylds Blomst forgaaer
Og ved dens Undergang mørkt, frydløst, Aaret staaer.
O Digter, vær den skjulte Liljes Lige!
I <w>det ukjendte Land</w> dit Liv udfold;
Naar <w>Aandens</w> Luer i din Barm nedstige,
Da maa dit Mørkes tunge Taare vige,
Og, ligt hiin Liljes hvide Virakskaal,
Dit rene Hjerte tør omfatte
En anden Verdens ubekjendte Skatte.

   Ja! hvis jeg paa en uopdaget Ø,
Rundt Hegnet ind af Skummets Taarne,
Ved den uendelige Sø
Adskilt mig fandt fra Jordens Baarne;
End skulde paa den døde Kyst
Min Sang den hule Taushed bryde,
Og o! mit Liv saa sødt henflyde
I selvbelønnet Kunstnerlyst.
Naar Jord og Himmel sammenbrænde
Til Morgenrøde i et Elskovskys,
Og alle Blomster deres Farver tænde
Ved det guddommelige Lys:
Da, lig en Hymenæ, min Hymne klinger,
Thi o! jeg er saa elskovsvarm,
Jeg Klippen Liv og Lyst paatvinger,
Opilder Havets kolde Barm
Og sinker Bølgens Flugt i mat udstrakte Arm.
Men naar da Aftensolen hænger,
En Draabe Guld, ved Himlens Purpurrand,
Og fremmede Gestalter trænger
Sig ind i Nattens Skyggeland;
Naar Maanen over Havet bygger
For Aanderne sin Straalebro
Og, lig den Døendes udødelige Tro,
Lyst gjennemsmiler Jordens Skygger:
Da bryder jeg Naturens Ro,
Da maa jeg selvopfordret klage
Og over Havets Straalesti,
I sødt veemodigt Sværmeri,
Til <w>det forladte Land</w> tilbage
En taarevædet hjemvei tage.
Men, styrket ved min Kunstnerfryd,
Jeg intet qvalfuldt Suk tør drage:
Den lider ei, som vælger Klagens Lyd
Og i sin Smerte vil sig selv behage.
Opslug, o Bølge, Sangens lette Skrift,
Som Skjaldens Stav din Flygtighed betro'de!
Udfyld med Mos, o Træ, hver sindrig Rift,
Som med din Bark tillige gro'de!
O Sand! udslet igjen de Træk, som stode
Paa dine vevre Blade, som
Hvert Øieblik for Vinden vifted om!
Mig frister ikke Malmets Stemme
Høit fra Navnkundighedens Dom;
Kjendt eller ukjendt, Verden mig forglemme,
Min Poesi er evig som jeg selv;
I andre Verdner den oprinder
Og er et Stjerneglimt i Tidens bølgende Elv:
Det glimter end, naar Elv og Bølge svinder!
</body>
</poem>

<poem id="staffeldt2018010408">
<head>
    <title>Det højere Liv</title>
    <firstline>Livet paa Tidens Grund fuldkomment og yndigt at male</firstline>
    <source pages="26-31"/>
    <quality>korrektur1,kilde,side</quality>
</head>
<body>
Livet paa Tidens Grund fuldkomment og yndigt at male,
   Kun lidt Farve er nok, Penslen det meeste formaaer.
Hvordan er Verden vel, hvis ei saadan som den trykker
   Sig i Hierte og Aand, sig i dit inderste af?
Paa Gallejen, hvor Knokler, begnavede, Stridsæbler ere,
   Lyder til Aarernes Slag Lystigheds skjemtfulde Sang;
Dybt i Fængslernes Svælg, hvor Haabløshed Portene vogter,
   Spøgets Sommerfugl let flaggrer om Skimmelens Blomst.
Livet kun Billedværk er, og Billedet, løsnet fra Tingen,
   Giver det højere Liv, giver den ædlere Kunst.
Svar mig, om du med Tingen vel meer end Billedet ejer?
   Grovere er den, vel sandt, men er da dette en Værd?
Hvo til det Virkelige sit Liv og sit Kunstvark befæster,
   Ligner hiin Urtegaardsmand, (sikkert han vanvittig var)
Da han de spæde Planter med Toppen i Jordbunden satte,
   Og dog ikke begreb, hvorfor de alle slog feil.
Billedet Tingens Rod i det dybe, evige Liv er,
   Tingen, som vexlende Løv, falder i Tiderne af.
Derfor begynd ei fra den og læg dig ei selv i de Lænker,
   Som du kun give skal, selv uindskrænket og fri.
Har du kun Fred med dig selv, du kiækt med Verden kan stride,
   Har du kun Hjerte og Aand, kan du foragte dens Frugt.
Dybt i dit bundløse Selvs, til Tempel indviede Dybde,
   Ridsler det evige Liv klart og oprindeligt frem,
Der er den højeste Fryd, der Gudernes salige Arne,
   Der det forjættede Land, ikke bag Stiernerne hist.
Derfor dog meener jeg ei, at Tidens Rige skal styrte:
   Jordens talløse Slægt skiltes til Trælle og Fri.
Vel er det herligt at skabe, dog lifligt er det, at nyde:
   Hvo som <w>Leilighed</w> seer, holde ved Lokken den fast.
Men naar den knipste Nymphe dig gierne som Blindebuk driller,
   Luk i dit Indre dig ind, Verden da Blindebuk er.
Meget jeg kan mig tænke, som Livets Scene forskjønner,
   Kun staae det ikke for nær, <w>Udsigten</w> bakkende til:
Saaledes er et Pallads, med ranke, corinthiske Piller,
   Hvor Ciceronen tidt fører de Fremmede Hen;
Ogsaa et Landsted ved Søen, hvor Jupiter-Xenius dyrkes,
   Med en Have dertil, fri som det brittiske Folk;
Ligesaa Pegefingren, den velbekjendte, som viser,
   Uden Misviisning dog er, hen til Fortienestens Pol;
Sidst en curulisk Stol hos sandhedelskende Fyrster
   Og et Hynde dertil hos en ømtelskende Viv.
Inden for den Omgivning det maae behageligt være
   Let at spille sit Liv, thi hvor man stræber til Pryd,
Bliver den pænere Anstand i Samlivets fiinere Former
   Og det rolige Skin af en forædlet Natur:
Men det Herligste ei, men ei det højeste Skjønne
   I Heroernes Liv, som i den hellige Kunst;
Ei den kraftfulde Aand, hvis Vælde et Sekul besvangrer,
   Ei det Hjerte, som slaaer eenigt med Allivets Puls:
Thi midt i Savn og i Nød, sin himmelske Afkomst at vise,
   Træder det Ypperste helst frem af den indre Natur.
</body>
</poem>

<poem id="staffeldt2001052501">
<head>
    <title>Til den natlige Sangerinde</title>
    <firstline>Melodiske Vesten</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="32-38"/>
    <quality>korrektur1,kilde,side</quality>
</head>
<body>
Melodiske Veninde,
    Som Harpens Strænge slaaer,
Naar højt paa Himlens Tinde
    De hulde Stierner staaer:
Paa Nattens sorte Læber
    Du lægger liflig Klang,
Anende, Hiertet stræber
    At smeltes i din Sang.

Hvad Magt mit Indre saarer
    Med Himmellængsels Piil,
Og med begjærte Taarer
    Opelsker Glædens Smiil?
Som om min høje Lige,
    Mit reene Forselv, nu
Kaldte til Lysets Rige,
    Saaledes synger du.

Paa Melodiens Bølger
    Din Sjæl let svæver hen,
Min sympathetisk følger
    I hver en Tone den;
Usynlige, vi finde
    Os ved Accorders Væld,
Sjælene sammenrinde
    Til een forædlet Sjæl.

Maaskee blant Møers Skarer
    Jeg aldrig skued' dig,
Dog heelt du aabenbarer
    Dit inderste for mig:
I Vellyd har du talet
    Saa ømt og Hjertesæl,
Tonerne have malet
    Dit Billed i min Sjæl.

De bruune Lokker bøje
    Sig om din blege Kind;
Dit runde, dybe Øie
    En Himmel slutter ind;
Om dine Læber svæver
    Et Smiil, som langsomt døer,
Længselsfuld, Barmen hæver
    Et kydsk omvundet Slør.

Hvor din Gestalt fremtriner,
    Der bliver brat en Rad,
Med ømhedsfulde Miner
    Hver hilser dig saa glad;
Og naar din Sjælestemme
    Let paa Akkorder gaaer,
Sandserne sig forglemme
    Og Sjælen kun attraaer.

Tidt om dit Foraar sværme
    De smiggrende Begjær,
Dog ei de tør sig nærme
    Dit stille Helgenskjær.
Din Sjæl fra Jorden higer,
    Kun Længsel er din Lod,
Alle de gyldne Riger
    Nedglimre i din Graad.

Naar du det Svundne minder,
    Ved Fortids Aftenskjær
Din Taare ogsaa rinder,
    Din Blomsterdug den er;
Dit Øie da, Veninde!
    Vendt mod Forgangenhed,
Ligner et huldt Kjærminde
    Fra Himmelen rakt ned.

Let vifte dine Klager,
    Som første Aandedræt
Den Nysankomne drager
    Ved Stjerners Harpeslet.
Dit Taalmodssmiil udbryder,
    Det er en Liljeknop,
Hisset den først udskyder
    Den dulgte Blomstertop.

En sød Forundring standser
    Hver Vildhed, hvor du gaaer,
Dit stille Bifald krandser
    Tidt den, som fjernest staaer;
En bedre Verden flyder
    Ud fra din stille Pragt:
Uimodstaaeligt byder
    Den blide Yndes Magt.

Om din Gestalt udbreder
    Et saligt Rige sig:
I frit modtagne Kjeder
    Hvert Hjerte hylder dig;
Hver Tro, hver Stand og Alder
    Dig sværger Huldskab til,
Digternes Krone falder
    I Støvet for dit Smiil.

Hvad Navn skal jeg oplede,
    Til dig, Ukjendte? Siig:
Vil du vel Lilla hede?
    Som du, hun trylled' mig.
Tør jeg (dog neppe fatter
    Jeg Haabet) o! maaskee
Mindede Fortid atter
    I dig som Fremtid see?

O salig den, som fører
    Dig hjem med Elskovs Magt,
Og længselsfuld afslører
    Den heele Blomsterpragt!
O salig den, som stræber
    At sværme Siælen ud,
Fængslet til dine Læber,
    Du Sangens skjulte Brud!
</body>
</poem>

<poem id="staffeldt2018010410">
<head>
    <title>Fossen</title>
    <firstline>Priser, o Skjalde</firstline>
    <source pages="39-44"/>
    <quality>korrektur1,kilde,side</quality>
</head>
<body>
Priser, o Skjalde,
Stjerner og Helte,
Roser og Møer!
End jeg lovsynger
Højhed og Ynde.
Dog fremfor alle
Til Æmne jeg kaarer
Fossen, den vilde,
Som først kun en Draabe,
Til Vandflod opvoxer.
Min Lovsang skal lyde,
Skjøndt ikke fornemmet,
Højt i din Brusen,
Du Klippefortærer!
Du Landeopsluger! — —
Skjøn er din Fødsel.
Med Højdernes Nymphe,
Jomfruesneen,
Den Lilliehvide,
Solen dig avler;
Dg Vinterens Hustru,
Den evige Kulde,
Ved staalhaarde Bryster
Af Iis dig opklækker.
Stærk er din Barndom,
Du Hercul i Vuggen!
Til Krandse du plukker
Graner, som Blomster;
Med Ørnen du leeger,
Din Sommerfugl er den,
Og kaster, lig Barnet,
Med spraglæde Kisler,
Vi Dverge hernede
Kalde dem Klipper.
Hvorhen nu? du Vilde!
Stands! Afgrunden singer - -
Ha! Rædsomme Yngling!
Der staaer du, uhyre,
En Rise, lig Bjerget,<note>Bjerget] Bierget</note>
Fra Skyen til Dybet,
Og Fjeldene revne,
Og Dalene hyle,
Og Tanken forgaaer
I dit døvende Bulder.
Selv Vinteren ikke
Kan standse din Vælde,
Han pryder sit Skjæg
Med dit størknede Sølvskum,
Og hænger sin Krone
Af Iiskrystaller
Paa Fjeldvæggens Kanter,
Til Tegn paa hans Dømme:
Men ned fra Himlen
Du Regnbuen bærer,
Som Sejersbanner,
Og lader det vaje
Fra Klippe til Klippe,
Og stifter dit eget
Selvstændige Rige,
Lig Aanden i Tiden.
Dog nede paa Sletten
Nn mandig ædel,
Beherskende Kraften,
Dn prægtig henskrider,
Opklækkende Stæder,
Omfavnende Lande,
Og stedse dig krandser
Med vexlende Slægter.
Men og du træller
Og Byrder bærer.
Som Huusdyr, du følger
Menneskets Vælde,
Du Foster fra Himlen!
Som Lejesvend, drejer
Dn Møllehjulet;
Du bukker dig under
Broernes Aag,
Og gnaver stedse,
Stille fortvivlet,
Digernes Lænker.
Da brat du mindes
Din Ungdoms Kraft,
Din himmelske Stamme,
Og Digerne knuser.
Nu herster du.
Med oprevne Skove
Din Sejer du krandser,
Og Byer henvelter,
Med brslende Hjorder,
Foragteligt Bytte!
Og hefter din Fraadde
Til Rædselsvinge
Ved Flygtendes Hæl;
Og kneiser paa Torvet
I indtagne Stæder
For lukkede Raadhuus,
Imeodes det bleege
Senat deroppe
Paa Tagene raadslaaer.
Dog snart du vender
Frivillig tilbage
Til Aag og til Lænke,
Til Broe og til Dige,
Og flyder stille,
Stillere stedse,
Mod Alderdoms Sandørk.
Den sagte indsuger
Din tæmmede Vælde,
Og Havet modtager
Tilsidst dine Taarer,
Og disse med dine!
</body>
</poem>

<poem id="staffeldt2001052804">
<head>
    <title>Rosenmøen</title>
    <firstline>Til Blomsterrigets lette Krone</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="45-50"/>
    <quality>korrektur1,kilde,side</quality>
</head>
<body>
Til Blomsterrigets lette Krone,
    Til blide Slægters Dronning kaldt,
En Rose paa en Tornetrone
    I Knoppen dølger sin Gestalt.

Ydmyge Blomster rundt udfolde
    Sig om dens milde Majestæt;
Favoner blye tilbageholde
    Det elskovsvarme Aandedræt.

Den klare Dug fra stille Maane
    Til den af Engle bæres ned,
Og nænsomt Dagens Straaler skaane
    Den Blussendes Undseelighed.

O svar mig, Solens elskte Datter!
    Forraad din Sanger, hvilken Aand
Dit skjønne Purpurvæv indfatter
    Med lette, smerteløse Baand?

Huldsalige! svar, om du lærte,
    Til Eet at skille dig fra Alt?
Hvad eller om kun Verdens Hjerte,
    Bevidstløst, slaaer i din Gestalt?

En hellig Gysen mig omlufter
    Og synes at advære mig,
Men Rosens Engleaande dufter,
    Og i et Smiil den aabner sig.

Da maa jeg over den mig bøie,
    Da maa jeg bøie mig saa nær,
En Taare rinder fra mit Øie
    Og i dens Barm min Længsel bæ'r.

Men brat min bittre Graad udsletter
    Den Blides rene Purpurglands,
Af de opløste Blade fletter
    Favonen sig en Sørgekrands.

Dog af den nøgne Stilk udspringer
    En Straale i den stille Luft
Og til en Barngestalt omringer
    Sig med den holdte Rosenduft.

,,Hvi gyder du, o Dødelige!''
    Saa nynner den med fremmed Røst,
,,Din Taare ned i Fredens Rige
    Og saarer et uskyldigt Bryst?

Med barnlig, dog med sindig Glæde
    Jeg Bladetemplet bygged op
Og løfted dybt fra Mørkets Sæde
    Til Lysets Fryd den fulde Knop.

Som Templets salige Præstinde,
    Til Himlen saae jeg Dag og Nat
Og aanded ud i alle Vinde
    Min Viraks gudindvi'de Skat.

Hvi, grumme Dødelige! rører
    Mig da din Graad med fremmed Magt?
Lev vel! I Ørknens Skjød ifører
    Jeg mig en anden Blomsterdragt.''

Tøv og tilgiv den tunge Taare!
    Tilgiv, du fromme Blomstersjæl!
Thi ak! Jeg elsked dig saa saare,
    Min Taare flød af Ømheds Væld.

Blandt Mennesker det Skjønne sviger,
    Paa Elskov følger Nag og Had,
Thi søger jeg i Blomsters Riger
    Et elsket Liv med Stilk og Blad.

Da Duftgestaltens Kinder lued,
    Og, længer ei et lille Nor,
Den favre Rosenmø jeg skued
    Og hørte disse søde Ord:

,,Og vil det da dig saa behage
    At elskes og at elske mig,
En Blomstergestalt du maa paatage,
    I Fryd og Uskyld Barnet lig.

Da skal vi slynges i hinanden
    Og, kyste ved besjælte Løv,
Forene i en salig Blanden
    Vort Foraars Duft og Blomsterstøv.''

Brat ved en Vestenvind hun hæves
    Og fjernt — Tøv paa din Blomsterrod!
Tøv, ømme Rosenmø! — Forgjæves!
    Gid paa min Grav som Blomst jeg stod!
</body>
</poem>

<poem id="staffeldt2001052807">
<head>
    <title>Forvandlingerne</title>
    <firstline>Saa herligt, som Martyren i sit Blod</firstline>
    <notes>
        <note>* Om dette Digt er en lov- og følgelig betydningsløs Phantasieleeg, eller en Cyclus af mystiske Tegn, samlede under philosophisk Anskuelse til en Mythus, vover Digteren ikke meer at afgiøre. Her aner han kun sig selv.</note>
        <note type="credits">Bidrag fra Brian Bentsen.</note>
    </notes>
    <source pages="51-56"/>
    <quality>korrektur1,kilde,side</quality>
</head>
<body>
Saa herligt, som Martyren i sit Blod,
    Laae Havet i Aftenens Røde;
Den gnistrende Stjerneblomst vidt sig oplod,
    Den groer kun i natlige Øde,
Mod Jorden vender den Kronen ned,
Som Løn for Martyrstandhaftighed.

Ved Bjerget i hellig Betragtning jeg sad
    Og stirred i susende Rifter,
Da syntes mig skue et Rosenblad,
    Et Vindstød fra Stilken henvifter:
Det en Karfunkel blandt Smaasteen var,
Den Morgenrøden i Barmen bar.

Ligt Blomsten, indfrossen i Bækkens Krystal
    Og livløs i glimrende Fængsel,
Et hemmeligt Noget i Steen og Metal
    Tilvinker den Grundendes Længsel:
En Jomfrunatur og en barnlig Aand
Slumrer bevidstløst derinde i Baand.

Thi Alt er i Eet, og Eet er i Alt,
    Forskjellig kun Eenheden banker,
Som Pulsslag, dybt i hver Livsgestalt,
    Den samme i talløse Skranker:
førsteningen selv kun dølger den,
Thi Kjærligheds Aande optøer den igjen.

Med underlig Længsel og Banghed jeg saae
    Det Glimt fra umindede Dage,
Jeg talte til Stenen og ventede paa
    At denne til Ord skulde tage,
Men stum den blev, jeg trykked den kun,
Kjærlighed aandende, til min Mund.

Da blev den brat i min Haand saa blød,
    Det Haarde sig deled og skilled,
Og i dens Sted en Rose saa rød
    Med blussende Farve spilled;
Den lukked sig op og lukked sig til,
Vilde tale, men gav kun et Smiil.

Jeg sænked min Aande hed i dens Bryst,
    Thi jeg elsked den Skjønne saa saare,
Jeg aldrig fornam saa megen Lyst,
    Dog fældte jeg mangen Taare;
Tidt syntes mig, at i dens Sted jeg saae
Et Øie, saa bundløst som Himlens Blaa.

Men som jeg stirred, den pludselig
    Sin Skikkelse maatte forlade:
Til Næb forhærdede Stilken sig,
    Til Fjær udtaktes dens Blade,
Og paa min gyngende Finger sad
En Fugl, som hopped og sang saa glad.

Den Fugl nedsmuttede i min Barm
    Og pikked mod bankende Hjerte,
Da følte jeg ingen Sorrig og Harm,
    Og dog jeg saa meget begjærte.
Men Fuglen snart i et Træ fløi hen,
Sang og forvandlede sig igjen.

Og under den blomstrende Krone stod
    Den deiligste Jomfru paa Jorden,
Af Liliers Snee og Rosers Blod
    Hun syntes i Foraaret vorden;
Hun havde til Slør en Sølversky,
Hun var saa kjærlig og dog saa bly.

Om hende de Sangfugle flokke sig,
    Hos hende Bækkene standse,
Og Grenene, offrende Hænder lig,
    Tilbyde de spirende Krandse;
Hver Blomst, hendes Finger rører ved,
Falder som Frugt i Haanden ned.

Fra Bæltet hun tager Strængenes Guld,
    Med Velklangens Almagt begavet,
Hun synger — Naturen saa længselsfuld
    I Dug vil hensmelte til Havet,
Og hver en Bølge, saa elskovsvarm
Tabe sig vil den ved Himmelens Barm.

,,Min Brudgom er Evigheds salige Søn,
    Uendelighed er hans Vugge,
Om den staaer Stjernernes Kreds saa skjøn,
    De Faklerne aldrig udslukke,
Mod den Smaablomsterne løfte sig op
Og bøie tilbedende deres Top.

Den gamle Evighed standser derved
    Og grunder ved Hovedgjerdet;
Ved Siden af den staaer Kjærlighed
    Og smiler med Pilen i Hjertet,
Og Haabet holder en Rosenknop,
Troens Bønner aande den op.

Naar Barnet sit lyse Øie opslaaer,
    Gaaer Dagen op over Jorden,
Og naar et Smiil paa dets Kinder staaer,
    Er Foraarsblomsterne vorden;
Og hvo eengang i dets Øie saae,
Han evig elske og elskes maa.

Thi Kjærligheds Alkjærminde vil
    Udslaae af det livfulde Hele:
Som Bæger Ætheren runder sig til,
    De Stjerner til Kors sig afdele;
Til Stængel sig hæver den lave Jord,
Som Duft opstiger Sjælenes Chor.''
</body>
</poem>

<poem id="staffeldt2018010413">
<head>
    <title>Lina</title>
    <firstline>Sneehvide Hyacinther! som staaer i blaatmalede Vase</firstline>
    <source pages="57-127"/>
    <keywords>heksameter,sonnet</keywords>
    <quality>korrektur1,kilde,side</quality>
</head>
<body>
Sneehvide Hyacinther! som staaer i blaatmalede Vase,
   Liig Nereidernes Chor i det cærnliske Bad,
Pleiede Hyacinther! hvis Sol paa Arnen sig hæver,
   Hvis forelskte Sefir Digterens Aandedræt er,
Kunstens tidlige Fostre! forgaaer I tillige med Vintren
   Og den phantastiske Blomst, tegnet paa Rudens Krystal?
Dvæler med tvefold Pragt ved Solens oplivende Komme,
   Blomsternaturen paa ny talløse Øjne opstaaer;
Dvæler! thi Blomsternes Fader de uægte ikke førstøder,
   Hvilke hans Enke, Natur, avled' med Ilden, hans Søn.
Ak! men som sonende Offer I synes at døe for de andre,
   Ved Eders segnende Død staaer det mangfoldige Liv.
Takfuld mod Eder jeg nu de sidste Pligter udøver,
   Den petrarchiske Bog aabner jeg Eder til Grav,
Der skal I længe opholdes, liig hellige Mumier, længe,
   Elskede Mærker paa mangt elskovindaandet Sonnett.
Thi som Kjærligheds Midlere stod I bag blaalige Ruder,
   Lokkende Linas Blik over til Gjenboen tidt,
Saa at det nu kunde synes, som stirred' hun ikkun paa Blomsten,
   Skjøndt den Ømme til mig listelig skottede hen.

<nonum><center>* * *</center></nonum>

Ak! hvi styrer ei meer en Gud den glimrende Solvogn
   Gjennem det luftige Rum over den grønnende Jord!
Da ved hans nærmere Komme tilbedende, skulde jeg knæle,
   Helios! Helios! højt raabe i Bøn og i Tak!
Vintren i kjæmpende Flugt mod Norden vender sit Aasyn,
   Ned ad den flygtige Hæl drypper hans Pantser af Iis;
Foraarshimlen paa ny udklækker de livfulde Frøkorn,
   Sydens Aande igjen hidvifter Fuglenes Chor.
Nu vil det landlige Liv af luune Hytte fremspire
   Og som den skjønneste Blomst pryde den levende Mark;
Snart vil de pyntede Skarer af Stadens Porte udvrimle
   Og i den lystige Sværm tusind Forbindelser sees.
Da, o søde Forventning! tidt Lina i Sværmen jeg møder
   Og i Mødet, hvor sødt! treffes af flaggrende Dragt,
Til i det friere Liv den knipske Lejlighed kommer,
   Hende holder jeg vist fast ved den eeneste Lok.
Nys, da Vinteren vogted de lukkede Porte og Dørre,
   Naar jeg om Morgenen da drømmerigt Leje forlod,
Stilled' jeg mig i Vindvet og grov med Næglen i Isen
   Paa det befrosne Krystal: Lina, hvor elsker jeg dig!
Thi jeg vidste at hun alt længe med ventende Længsel
   Lige overfor stod, bag det optøede Glas.
Længe staaer jeg saaledes, ei uliig den fromme Tilbeder
   For det Teppe, som tro skjuler den hellige Gud,
Mens hans aandende Bøn det vigende Forhæng bevæger
   Og hans flygtige Ord standser i Foldernes Skrift.
Længe staaer jeg saaledes, med dristig udtalende Elskov,
   Bag det krystalne Skjold, Vinteren holder for mig,
Til jeg med brændende Aande beskrevne Iistavle smelter
   Og med ustandsede Blik skuer den Deilige nu,
Som hun liig aarle Blomster af vigende Iisslag, fremtræder,
   Liig aabenbarede Gud, frem af det svindende Slør.

<nonum><center>* * *</center></nonum>

I de fyrstlige Haver, imellem de fremmede Væxter,
   Som ved Farve og Duft trylle til Syden mig hen,
Følger jeg Linas Gang og sætter mit Fjed i de Fodspor,
   Hun i glimrende Sand præger med flygtige Hæl,
Eller i Tanker afriver de spæde, fredlyste Blomster,
   Troende nu, at de bag hende frivillig sank ned.
Stundom hun skuer tilbage, ja stundom fra hastende Selskab
   Sinker hun Triinenes Iil, som om en Udsigt hun nød.
Viljeløs følger jeg fjernt, og liig den tidlige Stjerne,
   Som bag Fuldmaanens Glands stedse den første gaaer op.
Pludselig vender hun sig i en af de eensomme Gange,
   Kun af et elskende Par eller en Digter besøgt:
Uimodstaaeligt jeg følger, thi lønligt, i Vendingen, skotter
   Hun, om Elskov endnu følger det flygtige Meed.
Tætte, viftende Skygger, indhyller den elskende Sanger!
   Sagtner i kjølende Favn dette bevægede Bryst!
Blomst, somst hemmelig lever! omhvirvlede, glade Libelle!
   Elsk mig, heele Natur, eller af Længsel jeg døer!
Ak! selv den friere Luft ved hendes Læber sig tænder,
   Her er Paphias Lund, Eros, dit Rige er her!
Lad mig da, koldere Jord, med paatrykte Læber udaande
   I din forsteenede Barm denne fortærende Ild!

<nonum><center>* * *</center></nonum>


<nonum><center><w>Sonnett.</w></center></nonum>


Fra Stjerne hen til Stjerne sødt det klinger
   Og arter sødt fra Jord til Jord gjenlyder;
   I Uraniders Barm det himmelsk byder,
   I Menneskers, ligtilden, alt betvinger;
Som Blomsten af Naturens Skjød udspringer,
   Det Liv i Liv, det Gud i Gud udbryder,
   Som Offerluen sig mod Himlen skyder,
   Til Uforgjængeligt det sig opsvinger:
O Savn og Længsel i Naturens Rige!
   O Kjærlighed, som vil sig andet finde
   Og sig i Verdens Alliv sødt nedsænke!
Med Lyst og Ve jeg fra mig selv maae hige,
   I Duggens Draabefald jeg vil henrinde
   Til sød Opløsning, fra Bevidstheds Lænke.


<nonum><center>* * *</center></nonum>



Paa den koldere Jord jeg trykker de brændende Læber
   Og med et bristende Suk aander min Ild i dens Barm.
Skyggerne lindrende suse, liig Aanders usynlige Vinger,
   Mangen medlidende Blomst trykker sig tæt til min Kind.
Længe saaledes jeg dvæler, da vender hun atter tilbage
   Og mit løftede Blik netop den Ilende seer,
Men i det samme hun slipper det sneehvide Klæde af Haanden,
   Ligt en af Nymphernes Slør, løsnet i Kamp med en Faun.
Var det en Hændelse blot? hvad eller var det med Forsæt?
   Dengang tvivlede jeg, o! men nu veed jeg det vel.
Neppe jeg bliver det vaer, da iler jeg til og bemægter
   Mig efter Elskovs Ret dette misundede Væv
Med den ambrosiske Dug fra Kindens fuldtblomstrende Roser,
   Af hendes Aandedræts søde Aromer opfyldt.
Ak! hvi opholdt du dog ei, o spæde Væv! i din Folde
   Af hendes Aasyns Træk Aftrykkets flyvende Hast? -
Uerkjendtlige Billeddyrker! og har du da ikke
   Mangen guddommelig Deel af den Tilbedede selv?
Og saa trykker jeg Læben i Vævets besjælede Folder,
   Meer end indbildte Kys har jeg inddraget af dem.
Henrykt, seer jeg dog neppe, at fjernt ved Canalen hun standser
   Og at den gyldne Delphin hende tilbyder sin Rygg,
Før jeg, med Klædet i Haanden, liig Snækken med bugnende Topseil,
   End saa hastigt som den, aandeløs iler afsted,
For troskyldig at give det elskede Bytte tilbage,
   Fuldt af andre Kys end jeg indaanded' deraf.
Netop nærmer jeg mig, da Foden i Baaden hun sætter
   Og jomfruelig bly sanker med højere Haand
Tæt om Svikkelens Blomst de lette, forræderske Klæder,
   Mens den venstre Haand straktes til Ligevægt ud.
Men i det samme hun føler en Haand, som tilbyder sig denne,
   Seer til Siden og seer — Guder, hvor yndig hun var!
O hvor blusser hun da! hvor sittre de holdende Fingre!
   O hvor ryster min Haand, troløs i støttende Kald!
Henrykt jeg stirrer paa hende, blufærdig hun skuer i Vandet,
   Dog paa mit Billede der hviler den Deiliges Blik.
Men de andre kalde, i Baaden hun langsomt stiger
   Og fra Sædet mod mig nynner et eeneste Tak,
Dog et tusind i Øjet, hvor lig den ægteste Perle
   Sjælen vinker dybt under det fugtige Blaa.
Men da jeg nu opløfter min Haand med det sneehvide Klæde,
   Troligt rækkende det, vender hun hastigt sig bort,
Og den gyldne Delphin med Aarefinnerne skyder
   Gennem det pladskende Vand hen til den modsatte Bred.
Som en Helgen af Marmor med Sejerens vajende Fane,
   Staaer jeg paa svimlende Bred, Klædet i løftede Haand;
Som det prophetiske Øje paa Synets Straaler kun stirrer,
   Hende skuer jeg kun rundt i den herle Natur,
Til hun, landet paa Øen, i Granernes mørkere Skygger
   Med den synkende Sol samtidigt svandt for mit Blik.

<nonum><center>* * *</center></nonum>

Lige over for sidder for aabent Vindve den Hulde,
   Bag et Gitter af Rør, Indiens kunstige Værk,
Sidder hun, seende useet, en anet Guddom, og skjuler
   Sig for Tilbederens Blik, skjøndt hendes Øje ham seer.
Meget vel dette jeg veed og kjækkere bliver min Elskov,
   Ellers et sædeligt Blik aver hvert kjælent Begjær,
Nu dog vover jeg Alt og taler med Tegn og Geberder,
   Blikke, Smiile og Vink, aabner et længselfuldt Favn,
Plukker en Rose itu, og som forelskede Breve,
   Med paatrykkede Kys, aander jeg Bladene ud
I den bølgende Luft, og skuer med listig Forundring,
   At en tjenstvillig Sefir over til hende dem bær.
Lad mig, o Gitter, dog see, hvordan den Undseelige blusser,
   Halv af Elskov og halv af en jomfruelig Blu!
O lad mig see, hvorledes den Elskende Maskerne taber,
   Eller med bævende Naal farer paa Liinene vildt!
Dn barbariske Værk, som Østerlændingen opfandt,
   Da Phantasiens Begjær pirred' en magtesløs Sands!
Gnieren liig, han mindre sig fryded' ved vogtede Eje,
   End ved Tanken, at fleer savnede det, han besad;
Og som Gnieren troer, at Synet hans Skatte kan stjæle,
   Frygtede han, at et Blik røved en afmægtig Ret.
Hæld! at vor Skinsyge ei indgittrer de ædlere Fruer,
   Som med friere Haand flettede Samlivets Baand,
Og at kun Sommerens Straaler samt Nysgjærs ublue Blikke
   Ved det barbariske Værk fjernes fra Fruernes Løn.
Men hvad bevæger sig hist? Gid Gitteret vilde forsvinde!
   See! i samlede Læg rulles det rundt om sig selv,
Og den Hulde — o List! hun rundt, som hensigtsløs, skuer,
   For ved en Hændelse blot Øjet at vende mod mig.
Nu! — Hvor venligt hun smiled'! I Guder! saa længe hun aldrig
   Lod det ømmeste Blik mødes og smeltes med mit.
Men hvad er det? En Rose! For Munden hun stedse den holder
   Og som i Strid med sig selv, skotter til mig og seer bort.
Ak! sit Hoved hun sænker og synes i Tanker at stirre
   Ned paa den vrimlende Sværm. Deiligsie, see dog paa mig!
Dog hun seer ei paa mig! — O Himmel! med Læberne løser
   Hun hvert lykkeligt Blad af den beaandede Blomst,
Og nu svæve de let, paa hendes Aandedrag baarne —
   Vifter, o Blade, hid! Breve I ere til mig.
See, der nærmer sig eet! Velkommen, o Budskab fra Lina!
   Barmt af det sødeste Kys, Hiertets Forskrivelse, du!
Kom til mine Læbe fra hendes, du svævende Bro over Gaden,
   Hvor to Elskendes Kys mødes og smeltes til eet!

<nonum><center>* * *</center></nonum>

Skal jeg, hvor lange endnu! paa Lina, den Tidlige, vente?
   Ellers jeg hende fandt, hvergang jeg Lejet forlod,
Siddende hist i sit Vindve, og ilede hende at hilse
   Med det første Blik, Dagen den Vaagnende gav,
Thi hun plejer at aande den sunde, livviftende Morgen,
   Medens Himeres Haand farver den Blomstrendes Kind.
Hvad mon Aarsagen er? En Reise? Da Posthornet havde,
   Liig en Engels Basuun, vakt mig af dybeste Søvn.
Eller tøvede hun for længe ved natlige Gilde?
   Nei! thi nænsomt og bly nyder den Hulde sit Liv.
Sikkerlig har du atter, du Nordens forhadte Scirokko!
   Hvinende Østenvind! født paa den uralske Top,
Hid fra sibiriske Steppe, som tørstig indsuger din Mildne,
   Med barbariske Stod truffet den yndigste Kind,
Og forstyrret de Former, hvis hvilende Ligevægt rsbte
   Skjønhedens klassiske Lov, Graziens Hemmelighed.
Grumme! nu mase hun indhylle og dølge misdannede Ansigt,
   Og fra det adspurgte Speil rædselfuld vende sig bort.
Gid jeg mig kunde tilegne den Elskedes Smerter og Misform!
   Tabte i Skjønhed jeg da, vandt jeg i Godhed dog vidst.
Ak! hvo med lindrende Duft af Sydens balsasmiske Urter,
   Lagte om svolnende Kind, mildner den nordiske Luft?
Med helbredende Draaber, udpreste af Stengler og Rødder,
   Eller med Salvernes Kraft kalder tilbage paa ny
Formernes skjønne Akkord og Farvernes fiinere Blanding?
   Ak! hvo fra Sjælens Speil tørrer din Aande, o Vind!
Meget vel veed jeg, hvorfor du Skjønhedens Former forstyrrer,
   Musen betrøde mig det. Vil du det høre? saa tie!
(Listelig talte jeg saa, i Haab den Vilde at tæmme
   Og at vende hans Magt bort fra den Elskedes Kind.)
Venus hadede Psyche. Gudindens Altre forlodes,
   Sjelden kun lød hendes Navn frem af et elskende Bryst,
Men en Himmel af Virak i hvirvlende Skyer sig dreied'
   Om hvert Billed' af dig, Amors tilbedede Brud!
Da nu Gudinden pønsed, hvorlunde hun skulde sig hævne
   Og tillokke paa ny Dyrkeres Virak og Bøn,
Handle det sig, at en Bie i liflig Vildfarelse satte
   Sig paa Paphias Kinds aldrig bortvisnende Blomst.
Hastigt, dog varsomt Gudinden den greb ved Vingernes Ender,
   Aandede venligt paa den, skued' de sprettende Been,
Lod saa paa Haanden den gaae, som Barnet i Ledebaand dingler,
   Og med kjelende Røst hvidsked' til Blomsternes Ven:
Hvis du nu strax flyver hen og stikker Psyche i Kinden,
   (Ikke bedraget som nys, thi du ei skaffes saa let)
Men med velberaad Hu den Uforskammede saarer,
   Da er der ingen Løn stor nok, o Bie! for din Daad:
Thi du skal nippe fra Randen af mit olympiske Bæger
   Og i min evige Krands finde din evige Vaar.
Talte det, løsslap Bien og saae med alseende Øje,
   At den i Psyches Kind bored' sin giftige Braadd.
Kinden hovnede brat, den Saarede græd, men af Avind
   Hendes Søstre loe, skjønnere troende sig.
Venus uendelig loe og lod Kinden underfuldt svolne
   Paa hver Støtte, som stod Medbejlerinden opreist.
Dette fortrød Gud Amor: han stamped', saa Blomsten sig bøjed,
   Fnøs Melodie og om Raad adspurgte Sefir, sin Ven,
Som med usynlige Arme paa Hynder af Rosenduft havde
   Baaret den undrende Mø fjernt til hans Brudegemak.
Sefir svarte: Mig skabte de venlige Guder til Mildhed,
   Men til Æolus gak, mægtig han er og din Ven.
Guden i Hast fløj bort til Æolus' skingrende Grotte
   Og paa en Klippekant satte sig grædende hen.
Vindene foer ham forbi, men ændsede ikke hans Smerte,
   Indtil en øm Favon Æolus meldte derom.
Men den vældige Konge, Gud Amors Klage fornummet,
   Samt hans Begjæring om Hjelp, trøstende, sværede saa:
Som jeg laante dig Sefir til Brudefører, saa vil jeg
   Gjerne, o Amor! nu laane dig Eurus til Hævn.
Blomsternes Uven han er, for ham de Kjelne sig lukke,
   Dybt i den lidende Barm Dufterne sluttende ind;
Guderne skue, hvorledes af indpresset Fylde de hovne
   Og som en maalløs Skjald, martres af Meddeelings Savn.
Ham nu vil jeg befrie fra alle de holdende Lænker,
   saa haaber jeg vidst, Eros, hvis Skjelnen er med,
At for hans snærpende Susen de Jordiskes Kinder skal hovne,
   Thi deres farvede Væv er som en Blomsternatur.
Anderledes, o Eros! jeg ikke formaaer dig at raade,
   Thi du vil dog vel ei glemme den sønlige Pligt.
Sagt det, til Hulen han gik, hvor mat, med Ringe om Struben,
   Holdne i Lænkernes Nat, Vindene halvqvalte fnøs,
Løste Eurus og gav meer efter af Lænken end ellers,
   Ikkun det sidste Leed heftede han paa sit Spiir.
Men den vilde Orkan foer nd af den revnende Hule,
   Og i Mødet han vildt Boreas stødte omkuld,
Fnøs saa hen over Jorden og standsed' den liflige Virak,
   Som af Blomsternes Skaal stiger til Jupiters Sal.
Og da svolnede brat Hellenernes smertende Kinder,
   I en almindelig Fejl Psyches, den enkelte, svandt.
Venus af Harme græd, hvis Taarer man vover at kalde,
   Hvad for den himmelskes Blik stod, som for Stjernen en Sky.
Men i Sandhed græd nu Psyches misdannede Søstre,
   Styggere end tilforn, syntes mod hende de nu.
Snart sank Psyches Kind tilbage i Skjønhedens Skranker,
   Og med den levende Kind ogsaa den marmorne sank,
Jordens Slægter paa nye til hendes Alter sig trænged',
   Psyche! Psyche! det lød rundtom i Virakens Sky.
Amor var hævnet, Æolus kaldte Orkanen tilbage,
   Blomsterne dufted' paa ny, Kinderne smiled' igen.
Æolus siden den Tid, sin List og Vælde til Minde,
   Slipper ofte endnu Eurus saa langt som han tør,
Og da svolne gjerne de Jordiskes blomstrende Kinder,
   Men Betydningen veed Musens Fortrolige kun —
Seer du nu, Østenvind - men hvad? er det digteriskt Blændværk?
   Svæver fra Syden en Sky hen i den mildnede Luft?
Ja! Forhærdelsen smelter for Sydens dugfulde Aande,
   Blomsterne dufte og snart Lina er deilig som før.

<nonum><center>* * *</center></nonum>

Skal jeg fortælle dem noget? (saa spurgte det Væsen, som lejer
   Mig sine Hænder, saa at egentlig fire jeg har)
Siig kun, sværede jeg, og gneed de taagede Øjne,
   End bestyggede af Søvnens seentvigende Flugt.
Da er den Jomfru, med hvilken de tidt i Vinduet smidske —
   Nu da? — Bortrejst idag — Karl! er du fra din Forstand?
Nei saa vidst er jeg ei, for da jeg imorges mit Vindve
   Aabned', saae jeg en Vogn holde for Gjenboens Dør,
Og ej længe derefter, to Fruentimmer, som stege
   Op og kjørte afsted, Jomfruen en af dem var. —
Nu saa er jeg forraadt! af dig, du dovne Forræder!
   Ha! hvi rev du mig ei ud af de Vovende Duun?
Kunde du ikke formode — støvslugende, børstende Væsen!
   Supplement til en Krop! Viljeløs Deel af et Heelt!
Rap dig nu, Tosse! og flux bestil os de rappeste Heste,
   Som i den samme Tid løbe saa langt som de see.
List dig saa ind i Huuset, og stræb saa lumsk at udfritte,
   Hvor den usalige Vogn bragte de Bortrejste hen.
Skynd dig! Afsted som en Piil! og hvis du dit Ærinde rygter
   Mig til Baade, da skal Lønnen ledsage din Io,
Thi den bedøvende Urt, som groer paa Virginiens Marker,
   Skal undervejs i sin Damp stedse omsvæve din Kind. - -
Ja! jeg føler det her, o her! at den Hulde er borte,
   Væggene nærme sig rundt — Lust! eller qvæles jeg brat.
Var jeg hiin drivende Sky, som højt gjennem Himlene drager,
   O da fulgte jeg med højt over rullende Vogn!
Var jeg som Fuglen hist, der flyver med Vinden og Skyen,
   Da paa den Deiligstes Vej sang jeg fra Busk og til Busk!
Kun hvor hun aander, jeg lever: i hendes Næreværelses Omkreds,
   Som for den sydlige Sol, blusser min Sjæl og min Kind;
Kun med den himmelske Luft, af hendes Aande besjælet,
   Vifter et ædlere Liv ind i min kraftige Barm.
Derfor maae jeg afsted. I hendes Smiil vil jeg blomstre,
   Af den ambrosiske Mund maae jeg indaande mit Hæld. - -
Er du da der? Johan! Nu siig, hvorhen de er reiste,
   Og om Hestene snart — Alt er bestilt, som de bød:
Hestene hører jeg fnyse, og Fruentimmerne rejste
   Hen til Ringsted, dog meer kunde jeg ikke faae spurgt. —
Ligemeget derom! paa Vejen vi meere udforske.
   Skynd dig nu og pak ind. Meget behøves der ei.
Glem ei den lille Bog i gammeldags Kalveskind bunden,
   Som du kalder Pertak, eller hvorledes? Barbar!
Nys imellem dens Blade jeg Hyacintherne jorded'.
   Giv den kun hid, i min Barm hvile de Elskendes Ven.
Saa! Er du færdig? Afsted! Nu rask i Sadlen, og Hjertet
   Vise den Elskende Vej! Hjerte, hvor tidt har du Ret!

<nonum><center>* * *</center></nonum>

Sandelig! næsten jeg troer, at vore Heste ei høre
   Til det øvrige Slæng, men til en ædlere Æt,
Og i lige Linje fra hiin Bucephal nedstamme,
   Eller fra Reinholds Hingst, ikke jeg mindes dens Navn.
Thi det gik som en Vind: det Fjerne med eet var i Nakken,
   Bagved Skyer af Støv, Hagel af Steene og Gruus;
I den romantiske Tid knap nogen Riddersmand kunde
   Følge den røvede Møe, som den bortreisende jeg.
Og nu sidder jeg her ved Landevejen, i Kroen,
   Her, hvor den Elskede var, veed jeg nu og, hvor hun er.
Nyfigen er Værtinden, end har hun ondt for at tie,
   Og saa veed da, hvo vil, hvem, hvorfra og hvorhen.
Før jeg følte det tidt, at Utaalmodighed voxed'
   Ved det nærmere Maal, (nærmere større det er)
Nu vil mit Hjerte først udsuge den salige Tanke,
   At jeg Maalet opnaae: Haab, du er Fryds Ideal!

<nonum><center>* * *</center></nonum>

Her, hvor den Deiligste var, her vil jeg min Tanke indvie,
   Dette Forgaarden er til det alhellige Sted:
Her omvifter mig end den svundne Nærværelses Aande
   Og i Tiljens Sand seer jeg de dvælende Fjed.
Reene, hvilende Luft! hvori hendes Aande nedsænked'
   Denne himmelske Ro, Billedet af hendes Sjæl!
Tomme, eensomme Speil! der hænger du sjælløs, som Rammen,
   Da en forvoven Haand Billedet skilte fra den.
Ak! hvi gjemmer du ei, hvad du saa villig modtager!
   Øjentjener du er, hylder Nærværende kun.
Hæld mig! en Brystnaal her! et tævende Glimt af den Skjønne!
   O! som Eupidos Piil saarer med Længsel du mig.
Latterligt vil man det finde, Forstanden vil rynke sin Pande,
   Dog med den elskede Naal maae jeg fremlokke mit Blod,
Thi for hende det cirkler, for hende til Offer det flyder,
   Hvis hun kun elsker mig død, villig og henrykt jeg døer.
Guder! ja lader mig døe paa dette indviede Leje,
   Hvor den kydskeste Søvn favned' den reeneste Glut.
Her, hvor den skjønne Gestalt, som Blomsten, der bryder af Knoppen,
   Kun i Blufærdighed klædt, fjerned de dølgende Slør;
Her, hvor maaskee mit Billed, saa skjønt som jeg hisset skal være,
   Og med en Engels Suk laae ved den dydige Barm.
Ah hvor brænder mit Ansigt! den varmede Kærligheds Rose
   Af mit Hjerte slaaer ud, Bladene dække min Kind.
Skal jeg paa Lejet mig kaste? Nej! Gratien dette forbyde!
   Som om hun derpaa laae, vil jeg kun sidde derved;
Som om den Bedste var syg, ved Hovedgjerdet jeg sidder,
   Kysser maaskee en Fliig af de blufærdige Liin.
Blomster! Er der da ingen? O Hæld, der skimmer jeg nogle!
   Giv mig, Syringe, giv alle de Blomster, du har!
Alle Blomster er hendes, for hende til Krands jeg dem kræver,
   Som paa et Offersted, disse paa Lejet jeg strøer.
Skjøndt Gudinden er svunden, for dette Alter jeg knæler,
   Ak! men mit Hjerte er jo Alter og Offer i Eet!

<nonum><center>* * *</center></nonum>

Her opstaaer jeg min Bopæl, i Skovfogdens eensomme Hytte,
   I dit Tempel, Natur! er han den vogtende Præst.
Her, naar Bøgene vakler i Vinden, stundom jeg skimter
   Fjernt den gothiske Borgs gammeldags funklende Spiir;
Ja, naar Stormen sig baner en bredere Vej gjennem Skoven,
   Sees vel Vindvet selv, hvor min Udkaarede boer.
Deilig er Egnen rundt: med Ødselhed Solen udgyder
   Over Højenes Rad gyldne Cascader af Sæd;
Om det indlagte Arbeid af vexlende Marker og Enge
   Bugter den luftende Skov, yndigt indfattede det,
Og som det Heeles Sjæl, med Himlens indsænkede Billed,
   Lig et reenere Liv, blinker krystalklare Søe.
Hvilken Hvile i Fylden! og hvilken Stilhed i Livet!
   Let, o store Natur! gaaer du din herlige Gang.
Kun som et lykkeligt Pulsslag i den skjøntdannede Fylde,
   Høres et Møllehjuls saligt eentonende Lyd.
Her jeg min Bopæl opslaaer, i Skovfogdens eensomme Hytte,
   Her, den Yndige nær, hviler min Attraa i Haab.
End ej den Hulde jeg saae, hvordan hun, liig signende Nymfer,
   Gjennem den luftende Skov hopper paa flygtige Fod,
Og paa hiin Kjæmpegrav, i Skyggen af Fortidens Asper,
   Skuer med fugtigt Blik Aftenens rødmende Smiil;
Eller i kiøligt Ly for Middagens lodrette Straaler,
   Naar den døsige Fugl tier i tætteste Løv,
Læser de digtriske Blade, paa hvilke Skyggerne hoppe
   Og en betydningsfuld Bie sætter vildfarende sig.
Saaledes Skovfogdens Datter, rødmosede Lise, fortalte
   Og med et Linablik smiled' uendelig blidt,
Thi hun ofte tør hoppe forud for den Venliges Lysigang
   Og til Blomster og Bær føre den Landlige hen.
Nu vil i Aften jeg gaae til Højen, hvor ofte hun skuer
   Med et sjælefuldt Blik Aftenens rødmende Smiil,
Og min Æolsharpe saaledes i Vinden opstille,
   At den som Aanders Musik klinger, o Dag! til din Død.
O hvor sødt vil hun undres! Hvor vil til det reeneste Hjerte
   Ved den mystiske Klang Længselet finde en Vej!
Hvor vil hun da i Naturen udspeide hver lokkende Ynde
   Og ved mit Billed maaskee standse med vemodig Sjæl!
Giver, I Guder! mig da, at ei jeg uskaansomt fremtræder
   Af det ærbødige Skjul, hende til Rædsel og Blu!
Giver, at ikke jeg saarer de kjelneste Spirer af Ømhed,
   Thi det Skjønneste groer kun af sig selv og useet!

<nonum><center>* * *</center></nonum>


<nonum><center><w>Sonnett.</w></center></nonum>


Morgenvind, lad Løvet sig adskille?
   Længsel vil den Skjønnes Vindve finde,
   Gjennem Ruden vil mit Blik henrinde,
   Mens de røde Straaler den omspille.
O hvor underfuldt, hvor helligt stille
   Er det vel i Kammeret derinde!
   Dyden blander, liig en tro Præstinde,
   Vaager Gratien ved Dydens Hvile.
Paa de liljehvide Liin Himere
   Strøer Olympens friske Rosenblade
   Og de fyrres Floras Brudeleje.
Dog jeg vover ikke at begjære:
   Reen, liig, Bien, som ved Vandets Flade
   Om et Blomsterbilled sig maae dreje.


<nonum><center>* * *</center></nonum>

Der! sølvlokkede Olding, som villigt Leedet oplukker!
   Fryd dig ved Fylde og tak Himlen for dig og for mig!
Lise! Lise da! — Der! og der! velsignede Pige!
   Men paa din blussende Kind sees ei et eeneste Kys.
O hvor salig jeg er! Saa meget kan Hjertet ei rumme.
   Lader, I Guder! mig døe, gjerne og villig jeg døer,
Lader mig døe i den Vished, at Lina i Hjertet mig Elsker,
   O da bliver min Fryd evig tillige med mig!
Raser jeg da? Mon Glædens Vanvid omflaggrer min Tinding?
   Leve vil jeg! Jeg vil elske og elskes igjen!
Lader mig leve, I Guder! Mig Evigheder tildeeler!
   I mit Indre jeg har Fryd til at fylde dem med. -
Ja! mit Øje dig saae fra høje Sæde i Eegen,
   Hvor det tættere Løv skjulte min Harpe og mig;
Ja! mit Øje dig saae, mit Øre fornam dine Sukke,
   O! til Strengenes Klang lød fra din Læbe mit Navn.
O hvor lyttede du! Hvor speided' de undrende Blikke!
   Henrykt sad du, din Haand bøjede Græsset kun halvt.
Snart, ved de smeltende Lyd, den kjelneste Længsel opvaagned'
   I dit Hjerte, og stod klar som en Dug, i dit Blik,
Og til Himlene lød mit Navn fra din sukkende Læbe,
   Vidt gjennem Himlene lød Navnet og Sukket i eet,
Ind til Himlene alle omtoned' den svimlende Elsker
   Og min ublandede Fryd, selvblændt, forgik i sig selv.
Har min Henrykkelse rsbt mig? Thi da jeg atter tilbage
   Fra min Bedøvelse kom, var hun ei meere at see.
Da fra Træet jeg steeg og stille paa Højen mig satte,
   Alle Smaaestjerner, liig himmelske Løfter, saae ned.

<nonum><center>* * *</center></nonum>


<nonum><center><w>Sonnett.</w></center></nonum>

Her hviled' hun de sefirlette Lemmer,
   Det lave Græs fra deres Tryk sig hæver,
   Som gjennem mig saadan tilbagebæver,
   At i hvert Straa jeg hende selv fornemmer.
Saaledes jeg til hende mig bortglemmer,
   At om ei her, dog ikkun her jeg lever,
   Det svundne Øjeblik mig end omsvæver
   Og ei mit Livs Tilbagegang jeg hemmer.
Blant alle, alle Punkter og Momenter,
   Som fængsle os i Tiden og paa Jorden,
   til den og det er jeg ved Mmdet bunden.
Og intet meer jeg attraaer eller venter,
   Af Glædens Kalk er jeg beruset vorden
   Og tømmer den endnu, som er forsvunden.


<nonum><center>* * *</center></nonum>

Længe paa Kjæmpens Grav i henrykt Dvale jeg tøved,
   Tiden standsed' for mig, evigt det var i min Barm.
Hiin lig, som stirrer paa Solen og drukner sit Blik i dens Glandshav,
   At selv ei Lyset han seer, var jeg bedøvet af Fryd.
Endelig Midnattens Vind med iisnende Gysen mig vækker
   Og den perlende Dug, dryppende ned paa min Kind.
Tankefuld vanker jeg hjem imellem de slumrende Væsner,
   Jordens Skytsaand kun saa vaager ved Skabelsens Søvn.
Himlen over mig hænger med glædeberusede Verdner,
   Hvert et Stjerneskjær er Glimt af det evige Smiil,
Hvert et Stjernestkjær er en salig Verdens talløse
   Samlede Frydblikke, sødt lokkende Hjertet herfra.
Men i min Aand sig oplader en Himmel, som Himlen omfatter
   Og udvider sin Kreds fiernt til Bevidsthed dens Raad,
Thi uendelig er den herlige Aand i sin Stræben
   Og i Kjærlighed vil Hjertet kun nøjes ved <w>Alt</w>.
Saaledes dyngende Tanker paa Tanker, som Bjerge paa Bjerge,
   Naaede jeg først seent hjem til min eensomme Bo.
Mødig af Glæde jeg blunded', men styrket til Glæde jeg vaagned',
   Fryd fra Minde og Haab fylder mit savnløse Nu.
Dog hvad bevæger min Barm? hvad pludselig Længsel vil favne
   Det, som det reenere Haab nyder beskuende kun?
Herlig er du, o Dag! til dig sig de Levende trænge,
   Som et almindeligt Kys, hviler paa Jorden din Glands,
Dog, o herlige Dag! gaae ned til de blundende Slægter,
   Bag dig Roserne kast hen paa den stille Natur,
Kast dem og lad dem blive en Brudekrands for min Lina,
   Naar til den vanlige Høj Aftenen vinker os hen.

<nonum><center>* * *</center></nonum>


<nonum><center><w>Sonnett.</w></center></nonum>
<nonum><center><small>Første Aften.</small></center></nonum>

I Græsset her jeg vil min Harpe lade
   Og selv et Skjul i Ellebusken søge,
   Thi nu maae Lina Fodens Iil forøge,
   Vil hun sit Blik i Aftenrøden bade.
Lyt! hist det rasler i de vævre Blade —
   Ak! Vinde kun i Eegeløvet spøge.
   Hvad glimter hist imellem Skovens Bøge?
   Ak! Solens Blik paa Vandets Sølverflade.
Men Dagen synker og den Skjønne sinker.
   Alt Maanen hist sit Sølverhorn udstrækker.
   Nu er det vist, nu alt mit Haab forsvinder.
Jeg skulde græde — o men venligt blinker
   Det i hvert Stjerneblik: at Fremtid rækker
   Saa mangen Krands, som Nutid lønlig binder.


<nonum><center>* * *</center></nonum>


<nonum><center><w>Sonnett.</w></center></nonum>
<nonum><center><small>Anden Aften.</small></center></nonum>

O skjønne Aften, purpurrød og stille!
   I Elskovsroser Himlen rundt udspringer,
   Og trefold sødt min Æolsharpe klinger,
   Thi skjulte Amoriner paa den spille.
Her vil jeg mig med den usynlig stille,
   Mens Hjertet hvert et Længselssuk betvinger,
   Paa det, naar Iil den Lettes Fod bevinger,
   Jeg kan dens Triin fra Løvets Radslen skille.
Dog længer ei jeg kan mig selv bedrage.
   Bortvisner, Roser, thi hun kommer ikke!
   Nu suk, o Hjerte! Brister, Harpestrænge!
Nej! Stjerner, nej! Jeg kun vil klage,
   Skjøndt I saa blidt til Jorderige blikke:
   At Guders Yndling tidt maae vente længe.


<nonum><center>* * *</center></nonum>


<nonum><center><w>Sonnett.</w></center></nonum>
<nonum><center><small>Tredie Aften.</small></center></nonum>

Hun elsker ei — den tredje Sol sig sænker,
   Med den mit Liv fru Himmelen neddaler.
   Hun elsker ei — Hun spotter mine Qvaler
   Og brammner ak! maaskee med sine Rænker.
Saa brister fra mig, alle Jordens Lænker!
   Fra mig adskilles, Haabets Idealer!
   Mit Liv jeg nu paa Fortids Tavle maler
   Og kun ei døer, naar jeg det Svundne tænker.
Ha falske Stjerner! Mig ei meer I trylle!
   Thi dybt i Jorden laae jeg uden Eder,
   Men nu, I Grumme! døer jeg først imorgen.
Alt mine Øjne sig i Mørke hylle —
   For sidste Gang til Kjæmpens Grav mig leder
   Og kalder Døden, hvis den lindrer Sorgen.


<nonum><center>* * *</center></nonum>


Ingen fortvivle bør, thi klæder Sagtmod i Glæden,
   Klæder i Sorg den dog meer: Taal er den mandigste Dyd. —
Badet i Morgenens Dug, men blind for den straalende Purpur,
   Laae jeg paa Kjæmpens Grav, frivilligt Døden indvie't.
Ikke jeg vil erindre tilbage i Haabløsheds Afgrund,
   Dog er den mindre fæl, end vi det udenfor tro.
Brat jeg hører mit Navn og see! der hopper min Lise
   Let, som en Amorin, ogsaa en saadan hun var,
Thi fra Borgen hun kom og havde saa meget at sige,
   Da fra mit Ansigt hnn først Duggen med Haanden fik tørt,
Og med gammeldags Viisdom paa spæde, barnlige Læbe,
   Anked' min liden Klygt, Kjølingen ændsende ei.
Trende Dage og Nætter hun havde været paa Borgen
   Og ved den Elskedes Sang siddet med søsterlig Hu,
Ak! thi den Skjønne var syg, af Feberen Kinderne brændte,
   Lise, den Ømme, saa tidt kjølende aanded' paa dem.
O men nu er hun saa frisk som Blomsten, naar Duggen udspringer,
   Og som den skjønneste Blomst staaer hun for Solen paa ny.
Men hvad har jeg da hørt! Fortie det heller, o Hjerte!
   Nej! jeg kan ikke, nej! Lykken selskabelig er.
Stedse den Skjønne med Lise kun om den Fremmede talte,
   Vaagende og i Drøm nævned' hun ofte hans Navn,
Lise af hende det lærte og vakte med det mig af Dvalen,
   O som en Engel hun mig kaldte til Himlen dermed!
Nu tillige jeg veed, at mig Henrykkelsen rsbte
   Og at jeg hendes Navn lod sammenklinge med mit,
Da jeg i Eegen sad og mellem Jorden og Himlen
   Svimlede, liig en Aand, nylig af Baandene løst.
Men overrasket, forskrækket, den dydige Pige bortflygted',
   Syg af Glæde og Skræk, neppe hun naaede hjem.
Trende Dage<note>Dage] Tage</note> hun kjæmped' med Livets fiendtlige Magter,
   Da den Tilbedte var syg, Døde Tilbederen alt.
Nu hun kommer i Aften, saaledes min Lise bebuder:
   Elskovs yndige Tolk, sikkert bedrager du ei!
Meere du gjerne gad sagt, dog Lina dig byder at tie,
   Thi det Sødeste vil hun forbeholde sig selv.

<nonum><center>* * *</center></nonum>


<nonum><center><w>Sonnett.</w></center></nonum>

Hvi kan dog ei den ringe Dødelige
   For Guderne velkommen Gjengjeld bære!
   De Herlige! de intet meer begjære
   Og saa kan intet Offer dem berige.
Dog skal i Takkens Sang min Aande stige
   Med alle Blomsters Duft til deres Ære!
   I Duggens Libatjon der blandet være
   Endnu en Taare fra den Lykkelige.
En Taare! thi naar Barmen er for liden
   Og ikke kan den store Fryd omspænde,
   Da maae du vel, du Endelige! græde;
Da maae du inderst længes bort fra Tiden
   Og dig mod Evighedens Rige vende,
   At søge Navn og Mage til din Glæde.


<nonum><center>* * *</center></nonum>

Ak! hvad er Mennesket dog! Et usikkert Billed i Vandet,
   Anderledes, saasnart Bølgerne velte sig om.
Qvalen var nys for mit Hjerte for stor, og nu er mit Hjerte
   Alt for lidet igjen for en guddommelig Fryd.
Dog har Lykken sin Braadd, liig honningberedende Bier:
   Uro gaaer tidt den forud, Leede forfølger dens Spor,
Men de almægtige Guder mig blidt for begge fritage,
   Leede! en Uting du er. Uro! jeg kjender dig ei.
Liig det himmelske Lys, hvis Kilde aldrig udtømmes,
   Gyder min inderste Fryd sig paa den heele Natur,
Alt hvad mit Øje seer, i den sig stille forskjønner
   Og forøget den kun udenfra kommer igjen.
Hast ej, dalende Sol! og tør du, længer du dvæle.
   Hvem, som Forventning er lang, ham er Opfyldelse kort,
Men i ethvert Minut vil jeg see et Billed af Glæden,
   For den ved Tidens Haand kommer, en blussende Brud.
Næsten jeg frygter Fuldending: paa Tidens vigende Bølge
   Staaer den et Øjeblik, meere et Syn end en Ting.
Tingene selv forsvinde, de andre Magter tilhøre,
   Dog Ideen er min, Verdenen hviler i den.
Hjertet er Kjernen i Alt, og Spiren i det, Phantasien,
   Indenfra danner det rundt om sig sin Verden, som Skal. —
Vel maae jeg lykkelig være, at jeg saaledes kan skue
   Ned i det klare Liv, piblende frem i min Barm,
Uafhængigt af Tiden, liigt søde Kilder i Havet,
   Hvilket sin Bitterhed ikke tør<note>tør] tøe</note> blande i dem.
Dog, o Forventning! nu før mig til Kjæmpegraven ved Skoven,
   Skovduen kurrer saa sødt højt i den hvilende Bøg.<note>Bøg] Bog</note>
Snart fra Pille til Pille i dette Begeistringens Tempel
   Fletter den dalende Sol Rosernes festlige Pryd,
Snart og et elskende Par i dette Tempel fremtræder
   Og til en Hymneakkord samler den dobbelte Sjæl.
Da den ofrende Sol mod Guders og Menneskers Fader
   Med Begeistring henvendt: Fader, jeg helliger dig
See! et Elskende Par, det Bedste jeg skued' paa Jorden.
   Taler det, synker — og Gud, Himlene alle see ned.

<nonum><center>* * *</center></nonum>


<nonum><center><w>Sonnett.</w></center></nonum>

Lina kommer — Harpestrænge, toner!
   Toner Aanders reene Kjærlighed!
   Lina kommer — for den Skjønnes Fjed
   O Natur, læg dine Blomsterkroner!
Skiøn som Verdens blødende Forsoner,
   Aftensolen purpurrød gaaer ned,
   Dog den dvælæ end paa Himlens Bred
   Og forgylder Maanens Sølvertroner.
O hvor skjønt i slyngte Straalearme
   Sol og Maane sig igjennemtrænge
   Og i Ligevægt paa Himlen hvile!
Saa skal jeg med Solens reene Barme
   Henrykt favne Lina længe, længe,
   Og hun skal som Jomfrumaanen smile!


<nonum><center>* * *</center></nonum>

Skjult bag Eegen jeg stod og stirrede bange til Jorden
   Da den Ventede kom; sjelden jeg løfted mit Blik.
Munter hun syntes at komme, som om hun intet betænkte,
   Mangen uskinnende Urt rev hun i Tanker dog af.
Da hun paa Højen sig satte, jeg voved' at løfte mit Øje,
   Lokkernes Guldfald jeg saae ned ad den sneehvide Hals.
Taus, sit Hoved hun sænked', og længe hun dvæled' paa Højen,
   Tankefuld, i sit Skjød veltende Urterne om.
Længe bag Eegen jeg stod, og længe hun dvæled paa Højen:
   Ak! en Verden af Frygt laae mellem hende og mig.
Da fremhopped' en Amor, som hiin saa skjelmsk og saa yndig,
   Lise var det, og greb brat min<note>min] mir</note> modstridende Haand,
Førte mig hen til Højen, hvor blussende Lina sig reised',
   Lagde min bævende Haand hen i den Bævendes Haand.

<nonum><center>* * *</center></nonum>


<nonum><center><w>Sonnett.</w></center></nonum>

Hvad jeg fornam, kan intet Ord udtale,
   Sligt skal jeg først i Himlene udtrykke,
   Dog længes Hjertet, al sin Fryd og Lykke
   Med ydre Træk og Farver at afmale.
Bag Skoven saae vi Aftensolen dale
   Og hefted' kun paa den de bange Blikke,
   Dog paa hinanden skuede vi ikke,
   Henstirrende, som i en henrykt Dvale.
Brat som en gylden Draabe Solen falder,
   I hendes Øjes Dyb mit Blik forsvinder,
   Da syntes mig, som om jeg saligt døde.
Men snart Naturen os tilbage kalder.
   Vi Favn i Favn, og Mund paa Mund os finde,
   Da var der allerede Morgenrøde.


<nonum><center>* * *</center></nonum>

Er det den samme Sol, som skiftende stiger og daler?
   Svar mig, blomstrende Jord! er du ei skjønnere nu?
Eller mon Freden fra mig gik ud igjennem Naturen
   Og jeg udenfor seer hvad i mit Indre blev til?
Liig den kronede Elsker, som ved den Favnedes Side
   I en mindefuld Drøm fjernet fra hende sig seer,
Men brat vaagnende op i Armen den Savnede finder
   Og i fornyede Blund drager Betryggelsen ned;
Eller som Havets Dyrker, naar efter Orkanen han skuer
   Fra den tryggere Bred Vandenes hvilende Speil;
Eller Pilgrimmen liig, naar gjennem Uvejr han stiger,
   Til han paa Alpernes Top staaer over Torden og Lyn:
Saaledes er jeg tilmode, paa Møjen jeg skuer tilbage
   Og jeg tænker kun paa yndigt et bære min Krands.
Menneskeligt er det at stræbe, guddommeligt er det at hvile,
   Rolig er Verdenens Top, Evige sidde paa den.
Naar i den lavere Kreds sig Luften i Storme henbølger,
   Lødder uendelig Ro Æterens bundløse Hav;
Naar de ringere Aander med Verden treenige stride,
   Staaer den heroiske Kraft fast i Omskiftelsen selv.
Denne bundløse Ro, o! dette Hav i mit Indre,
   Hvor den ydre Storm ikke indtrykker sin Gang,
Og saa mangen en Perle i Stilhed fra Bunden fremglimter,
   Dette, o Evighed! siig: er det et Billed af dig?
Viis og begeistret var hiin Østerlænding, som lærte,
   At den bevidstløse Ro er en Foreening med Gud.
Og at en billedløs Stirren til Evigheden os fører,
   Thi hvor det Jordiske veeg træder det himmelske frem.
Gid da den himmelske Fred, der hviler paa ædlere Isser,
   Som den usmittede Snee højt paa det herskende Fjeld,
Stedse krone mit Liv, mens Tiden som Furer henvelter
   Verdner under min Fod, hvor jeg ei plukker min Krands:
Thi det Herlige staaer selvnøjet og sig kun beskuer,
   Og det Hvilende længst værer i Tidernes Flugt.

<nonum><center>* * *</center></nonum>


<nonum><center><w>Sonnett til Lina.</w></center></nonum>

Halvdeel af mit første Væsen, før
   Vi sank ned fra bedre Verdners Høje,
   Stedse mod hinanden vi os bøje,
   Skjøndt adskillede ved Støvets Slør!
Fra den eene fjern, den anden døer,
   Thi lad Elskovs Baand os sammenføje!
   Lad os svimle i foreenet Nøje!
   Elskov finder Salighedens Ør.
Ikke fjernt i Tankens Evigheder
   Skjebnens Love Guderlivet leder:
   Alt det Herlige er stedse nær.
Kun for den, som har den, Himlen er.
   Hjertet evige Naturer skaber,
   Men forstanden Alt til Tiden taber.
</body>
</poem>

<poem id="staffeldt2018010414">
<head>
    <title>Krandsen</title>
    <firstline>En tidlig Længsel forunderlig</firstline>
    <source pages="128-131"/>
    <quality>korrektur1,kilde,side</quality>
</head>
<body>
En tidlig Længsel forunderlig
      Jeg føled,
Og intet af Alt, som lokkede mig,
      Den kjøled:
Karfunklen ligt, som Lyset drog til,
Mit Hjerte brændte i varig Ild.

Da treen jeg til Vaaren og taled saa:
      Du Søde!
Min Længsel du endelig komme maae
      Imøde.
Den Ømme mig alle Blomster gav hen,
Jeg frydedes, længtes dog snart igjen.

Til Elskovs Tempel derpaa jeg gaaer.
      Paa Kinden
Undseeligheds Rose, knæler jeg for
      Gudinden:
O svar, Tilbedede! om du formaaer,
At svale den Længsel, hvori jeg forgaaer?

Et blændende Slør for mit Øje faldt,
      Jeg favned
Mit skjønnere Selv og intet af Alt
      Nu savned;
Mig syntes jeg var paa de Saliges Ø'r,
Da brast, for tidlig! det tryllende Slør.

Blant Verdens Børn jeg sorrigfuld
      Mig tabte:
En Blændværk af Meeningens Bladeguld
      De skabte,
Og dyriskt oproded' den djerve Rod,
Forgjæves jeg spurgte, hvor Blomsten stod.

Da var Let engang i veemodig Høst,
      Forsvunden
Var Blomsternes Smiil med Sangernes
      I Lunden;
Ved Søen i Maanskin Erindring sad
Og tabte i Bølgen det visne Blad.

Med Haabets Søster, den sindige Møe,
      Jeg skuer
Paa Straalestøtten i stjernefuld Søe,
      Da luer
I Glandsen Glands, en Gestalt fremstaaer
Med Vellyd i Haanden og Krands i sit Haar.

Jeg lytter saa henrykt til hver en Lyd,
      Den lindrer;
Jeg stirrer ogsaa paa Lokkernes Pryd,
      Den tindrer,
Dog meere tindre de Stjerner, som staae
Saa klare i Øjnenes Himmelblaae.

Den nærmere svæver, da daaner jeg hen
      I Glandsen,
Dog snart, begejstret, jeg vaagner igjen
      Med Krandsen,
Den jordiske ej, den himmelske Krands,
Inviende til Alherligheds Glands.
</body>
</poem>

<poem id="staffeldt2018010415">
<head>
    <title>Til Helbredelsen</title>
    <firstline>Spæde Nymphe, kom med dine vilde</firstline>
    <source pages="132-137"/>
    <quality>korrektur1,kilde,side</quality>
</head>
<body>
Spæde Nymphe, kom med dine vilde,
   Dine friste Roser! Najas, kom
Med det Aasyn, som fra Livets Kilde
   Badopfrisket, vendte freidigt om.
Ræk mig Hebes krandsomsvundne Bæger,
   Fyldt ved den uendelige Brsnd!
Rør mig med den bløde Haand, som læger
   Saaret selv i uopdaget Løn!

Med din Aande, den balsamisk søde,
   Væk paa ny mit Hjertes qvalte Ild!
Lad igjen mit klare Øje mede
   Haabet i dit fremtidsfulde Smiil!
Er det ikke dig, som sødt forblinder
   Dødens Kaarne til hans egen Trøst,
Naar to Roser paa hans sjunkne Kinder
   Krandse Undergangen i hans Bryst?

Hør mig, ømmeste, skjøndt Dødelige
   I de dyrkede Gudinders Chor!
Kun af denne Verden er dit Rige,
   Men din Magt forskjønner Sol og Jord:
Skjøn som det, den reene Længsel savner,
   Stirrende mod Himlenes Asur,
Skjøn, som forend Tiden hende favner,
   Skuer du den Elskede Natur.

Dig kun reen og ædel Attraa frister,
   Let du rører kun ved Jordens Frugt,
Nødtørfts grove, tunge Lænker brister
   For din Attraas Sommerfugleflugt.
Halv ætherisk, løftet op paa Straaler,
   Hviler du i roligt Himmelblaa,
Luttret Nydelse i Haadets Skaaler
   Dine reene Læber ei formaae.

Skjebnen dig kun Livets Blomster byder,
   Blidt for Frugten den fritager dig,
Digteriskt dit lette Liv henflyder
   Og dit Savn gjør dig kun dobbelt rig.
Liig en Elsket elskende Sylfide,
   Er du, Ømme! sværmerisk og blød,
Salig Barndom fra Alfaders Side
   Kaster Rosenknopper i dit Skjød.

Reenere fra Styxens sorte Bølge
   Livet ved din Bistand stiger op;
Ømhed og Begeistring i dit Følge
   Sanke Blomster højt paa Livets Top.
Karskhed sig paa Havets Bølge gynger
   Og i Grubens Svælg nedstyrter sig,
Medens du din Krands i Himlen slynger
   Og ved jordiskt Savn forguder dig.

Og den blonde Gud, hvis Toner skille
   Livet fra den jordisk-tunge Lod,
Han, som lige mild og hielpsom stiller
   Saarets Væld og Savnets bange Graad:
Herligt straalende, han dig omsvæver.
   Ved hans Ild du vorder dobbelt rød,
Rosenkrandsen om hans Citter bæver
   Og nedsynker villig i dit Skjød.

O saa kom da, kom, Tilbedelige!
   Ræk mig atter Livets søde Skaal!
Kom og bortaand Luerne, som stige
   Rundt om mig fra grumme Feberbaal
Frels mig atter! Lad mig atter skue
   Livets Morgenrøde paa din Kind!
For mig under Haabets Farvebue
   Stille-glad, i Solens Riger ind.

Fordum af Venedigs Marmorfængsel
   Foer jeg mat til druekrandset Øe,
Med den Syges inderlige Længsel,
   Stirred' jeg paa kjølig-sunde Søe:
Da paa grønne Bølge du imøde
   Kom min Taare, som i den nedrandt
Et af Bærrene, de purpurrøde,
   Blid du rakte mig til Livets Pandt.

Vaager jeg? Mon Febertryllerier
   Gøgle rundt om mig til stakket Trøst?
Er det dig, Paakaldte! som befrier
   Atter Aanden i mit klemte Bryst?
Ja! med Sydens lunkne Viftning giver
   Du mig det fornyde Aandedrag,
Og i raske Melodier driver
   Livet frem i alle Pulses Slag.

Snart, rodfæstet, kraftig, staaer jeg atter
   Opreist fra min Afmagt og mit Fald;
Sejrende, mit friske Haab omfatter
   Alt en Rad af fjerne Dages Tal:
Dog skal jeg, o Gajas spævde Datter!
   Stedse dyrke dig i Fraholds Kald,
Og mit heele Liv skal dig til Ære
Kun <w>Helbredelse</w> fra Støvet være.
</body>
</poem>

<poem id="staffeldt1808a0">
<head>
    <title>Det Eene</title>
    <firstline>Alt det Skjønne forgaaer, at Aanden ikke skal nøies</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="138-143"/>
    <quality>korrektur1,kilde,side</quality>
</head>
<body>
Alt det Skjønne forgaaer, at Aanden ikke skal nøies
   I sin fornedrede Stand: stedse skal Længslerne her
Brænde i Menneskets Barm, lig Lampen i natlige Fængsel,
   Der, i Mørke og Mulm, Mærke paa Himmelens Lys.
Menneske! ei hvad du har, men hvad du savner og attraaer,
   Det er din kostbarste Skat, det er dit ypperste Værd,
Thi det Herlige kun ved Savn du kan dig tilegne:
   Nøie er Menneskets Fald, Længsel dets høieste Flugt.
Alt det Skjønne forgaaer, Symbolernes Verden omskiftes,
   Og i andre Tegn taler det Eene sig ud.
Grav i Verdenens Aarbog: der ligger Seklernes Rader,
   Som henskyllede Lag, Aandernes Bundfald og Spor.
Kloden er selv en Ruin, og, som Skimlen paa smuldrende Mure,
   Frem af dens brustne Granit spirer den senere Vaar.
Ikkun et Eneste staaer, mens Tiderne daler og stiger,
   Ikkun et Eneste var, er og skal være som før:
Det er det evige Liv, som, lig Blodet fra Hjertet, udflyder
   Gjennem den hele Natur, hen og tilbage igjen;
Saa forkynder sig Sjælen i altid omskiftede Miner,
   I utallige Træk varig den samme og een.
Derfor det kun er til, hvori sig det Eene opholder,
   Kun Ideen, som Skjold, værger Forgjængelsen af:
I dit Levnets Kunstværk Ideen du derfor fremstille,
   Stemme dig op til din Art, Arten er evig som Gud,
Ellers gaaer du til Grund, som Boblen brister paa Havet:
   Havet er, dog hvor er Boblen, det farvede Barn?
Men hvis Ideen udfylder dit dybe, betydende Levnet,
   Da er udødelig du, Gud er i dig, du i Gud.
Sjeldne Naturer nu fra Tiden Issen unddrage,
   Bjergtoppe lig, som sees høit over Vandflodens Speil.
Anderledes det var, og anderledes det bliver,
   Fremtid Gjentagelsen er af den forbigangne Tid.
Ja! der var fordum et Old, da Naturen barnligt udtrykked
   I det troeste Præg Faderens evige Træk,
Da den end ikke, lig rødmende Frugt, fra Stammen sig skilled
   Og i det vovede Fald fri, men forgjængelig blev.
End den <w>gyldne</w> Sphære bag Fortids Formørkelse ruller,
   Poesien den end holder i rhytmiske Baand;
Alle Længsler did sværme, lig Skibbrudne, hvilke fra Skjæret,
   Nøgne, nødlidende, see fjernt den forsnskede Bugt.
<w>Var</w> er det klagende Sagn, <w>skal være</w> den Jublende Spaadom,
   Sagn og Religion, Minde og længselfuldt Haab,
Tidens Poler de ere, som stedse forgjæves sig søge,
   Indtil de blive til Eet der, hvor ei Tiden er meer. —
Selviske <w>Nutid</w>, som kun i Øieblikket rodfæster,
   Verdenslivet for dig staaer i sit Vintersolstits;
Du Nødvendighed trodser og brammer med Frihedens Scepter?
   Fri i dit Frafald du er, Frihed er Valget af Aag.
Viid, at Selvhed er i Naturen det rasende Oprør,
   Og den uhyre Synd Friheds gigantiske Barn;
Selvhed er Sønnens Oprør mod den, som Livet ham skjænkte,
   Ikkun <w>Sønnens Død</w> soner Forbrydelsen af. —
Saa forgaae du, Natur, lig Feberens grundløse Blendværk,
   Og helbredet fra dig, langsomt, med Tidernes Løb,
Stræbe det affødte Liv til Verdens salige Hjerte,
   Og i Eenhedens Skjød, sonet, Bevidstheden døe.
</body>
</poem>

<poem id="staffeldt2001052805">
<head>
    <title>Nattergalen og Natviolen</title>
    <firstline>Under Aftenstjernens Øje</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="144-151"/>
    <quality>korrektur1,kilde,side</quality>
</head>
<body>
Under Aftenstjernens Øie,
    Vinkende til Søvnens Daan,
Hviler sødt paa Idas Høie,
    Blundende, Endymion.
Tryllet mangen Blomst sig trykker
    Til hans Kinders friske Vaar;
Duggens spæde Najas smykker
    Med sin Perlekrands hans Haar.

Skjønhed sig i lette Bølger
    Om hans Heroslemmer snoer;
Ynde blidt med Liljer dølger
    Kraftens senefulde Spor:
Men den Skjønhed og den Ynde,
    Som hans Liv henbølger i,
Kan kun anet sig forkynde
    Selv i Formers Harmoni.

Hvad mon hist bag Skoven holder?
    Lunas Sølverkarm det er.
Taus, indsvøbt i Skyens Folder,
    Letos Datter svæver nær.
Hos den Blundende hun standser
    Sine Fjed, blufærdig seen,
Og jomfruelig ham krandser
    Med en himmelsk Myrthegreen.

Henrykt over ham henbøiet,
    Tryllet ved Beskuelsen,
Fra den Yndede hun Øiet
    Ei kan vende bort igjen,
Indtil, tændt at Attraaes Flammer,
    Saaret af det elskte Syn,
Ømt Olympens Datter stammer
    I en Harmoni af Nyn.

Da fra hendes Læber svæver
    Let, som Nektardraabens Fald
Ned i Hebes Rose bæver
    Af den hældede Pokal —
Eller og som Duften stræber
    Sig fra Blomsterknoppen løs —
Svæver fra Gudindens Læber
    Det guddommelige Kys.

Mulighedens fjerne Sphære
    Sank med dette i hans Sjæl;
Drømme ned fra Himlen bære
    Billeder paa hvert et Held;
Fri fra Støvet, klædt i Straaler,
    Daglig Uraniders Gjæst,
Han udtømmer Nektarskaaler
    Ved Olympens Glædesfest.

Morgensolen lig han luer,
    Ikke blot af Hebes Drik,
Da han næstved Luna skuer
    Med nedsænket Maaneblik:
Drømmende sin Favn han hæver
    Og udsukker hendes Navn,
Men Gudinden selv udsvæver
    For den meer end drømte Favn.

Rødmende maa Luna vige
    For sin Broders Straalestrøm,
Som for dens forvovne Lige
    I den Elsktes Drøm.
Stedse dog, naar Natten atter
    Stjerneverdnen ruller op,
Til sin Yndling Letos Datter
    Daler ømt paa Idas Top.

Skjønne, blide Dødelige!
    Sukker hun, gid Skjæbnen dig
Brat forguded til min Lige,
    Salig uforgjængelig!
Eller tillod, dig at holde
    Evig i min Straalearm,
Og i Drømme at udfolde
    Billedguden i din Barm!

Tithons Fælle, Eos hører
    Luna, ak! og skadefro
I sin Rosenfavn bortfører
    Ynglingen til Hades' Bo.
Syvfold Styxens Knuder vinde
    Sig om den Nedsjunknes Fjed,
Mens to Veemodstaarer rinde
    Fra Gudindens Øie ned.

Naar den fromme Dødelige,
    Daanet i den største Fryd,
Rundt i Harmoniens Rige
    Finder ei sin Glædes Lyd,
Da veemodig han udtrykke
    Maa ved slige Taarer sig,
Thi Jordklodens største Lykke
    Guders Smerte er kun lig.

Fødte af Gudindens Indre,
    Glimt af hendes Kjærlighed,
Kort blandt Duggens Draaber tindre
    Disse tvende Taarer med,
Men ved medfødt Liv de blive
    Natviol og Nattergal
Og med Duft og Sang oplive
    Nattens øde, tause Sal.

Naar sin Rose Aftnen slynger,
    Krandsende, om Bjergets Top,
Sødtveemodigt Fuglen synger,
    Bly sig lukker Blomsten op,
Og endymionske Drømme
    Let, i Duft og Melodi,
Over Jordens Flade svømme
    Med olympisk Trylleri.

Kommer Luna, Nattergalen
    Klukker ømt paa hendes Karm,
Natviolen dybt fra Dalen
    Strækker sig mod hendes Barm;
Vaagner da ved disse Minder
    Hendes Veemod op igjen,
Alle skjønne Sjæle rinder
    Med i hendes Længsel hen.
</body>
</poem>

<poem id="staffeldt2018010418">
<head>
    <title>Ridder Edvard</title>
    <firstline>En Ridder over Heeden reed</firstline>
    <source pages="152-155"/>
    <quality>korrektur1,kilde,side</quality>
</head>
<body>
En Ridder over Heeden reed —
O siig! hvorhen? hvorhen?
Jeg skal afsted, jeg maae afsted
Og kommer ej igjen.

   Tøv, hulde Ridder! tøv endnu
Og hold Guldtøjlen stram.
O Ridder! kom dit Ord ihu,
Tænk, Himlen det fornam!

   Ha! Ha! Den Snak, jeg Piger gav,
Er ingen Tanke værd,
Thi Vinden over Land og Hav
Gud veed, hvorhen! den bær.

   Nei, Edvard, nei! det er ei saa.
Det Ord du Møen gav,
Det Hjertensord du holde maae
Selv i den kolde Grav.

   O Edvard! Edvard! er det dig,
Som ved mit Hjerte her
Saa sødt og kjælent lærte mig,
At have dig saa kjær?

Som mine Læbers spæde Knop.
   Med Elskovs Aandedrag
til Sommerrose pusted' op,
   Heed, som en Midjedag?

Til Hyldens svale Skygge hist,
   Jeg aldrig glemmer den!
Med kjærlig Tvang og kjælen List
   Du lokkede mig hen.

Jeg blev saa bange og saa øm
   Imellem Graad og Smiil;
Jeg blunded' bort, som til en Drøm,
   Og o! blev atter til.

Ak, Edvard! Foraarsblomsten veeg
   Og Frugten blev igjen;
Min Barm saa tungt og sælsomt steeg,
   O siig! hvad tynged' den?

Forskyd nu den bedragne Møe!
   Fnys Kamp og blodig Daad!
Din Elskede skal haanet døe,
   Din Afkom die Graad.

Gak hen! Gak hen! dog aldrig heelt
   Du slides af min Arm;
Dit Væsen, Edvard<note>Edvard] Eduard</note>, er deelt,
   Det lever i min Barm. —

Den Ridder fra sin Ganger saae,
   Den Pige var saa huld;
Han atter fra sin Ganger saae,
   Hun var saa sorrigfuld.

Den Ridder brat af Sadlen steeg
   Og rakte Haanden hen;
Ved Bryllupsfærd og Strængeleeg
Hun smilede igjen.
</body>
</poem>

<poem id="staffeldt2018010419">
<head>
    <title>Til Hjertet</title>
    <firstline>Hjerte, hvad omspænder dig</firstline>
    <source pages="156-157"/>
    <quality>korrektur1,kilde,side</quality>
</head>
<body>
   Hjerte, hvad omspænder dig?
   Hvi du ængstes, Hjerte<note>Hjerte] Hierte</note>, siig!
Kan da Jorden intet byde
Dig at lette, stille, fryde?
   Svar, om du da ikke meer
   Himlen i Naturen seer?

   Arme, syge Hjerte, brist!
   Qvalens Ende kun er Rist.
Alt det Skjønne maae forsvinde,
Over Smiil maae Taaren rinde,
   Arme, syge Hjerte, her
   Har du intet Eje meer.

   Rosen med den indre Orm
   Staaer i Ly for Regn og Storm;
Himlen luuner, Sefir lufter,
Liljen og Levkojen dufter,
   Stakkels Rose eene maae
   Midt i al den Pragt forgaae!

   Hjerte! Rosen ligt du er,
   I dig selv du Døden bær.
Vaaren atter Jorden pryder.
Atter Glædens Stemme lyder,
   Rundt det er endnu som før,
   Rose, Rose, du kun døer!
</body>
</poem>

<poem id="staffeldt2018010420">
<head>
    <title>Det Tilkommende</title>
    <firstline>Aand, min Aand, hold inde med at klage</firstline>
    <source pages="158-159"/>
    <quality>korrektur1,kilde,side</quality>
</head>
<body>
Aand, min Aand, hold inde med at klage,
   Viisdom for hvert Tab helbrede dig;
Mandig savn og ikke sku tilbage,
   Er der ingen Fremtid? Blinde, siig!

Meener du, at Almagt alt udtømmed'
   Sig i Alforgjængeligheds Skjød?
Daare! meer end bort med Tiden svømmed'
   End ei ud af Verdners Kilde flod.

Haabet Himlene forud fornemmer,
   Hver en Udsigt Hiertets Eje er;
Hvad Alfaders Mildhed endnu gjemmer,
   Maales ei med dødeligt Begjær.

Eller mon, Hovmodige! du tænker,
   At din bedste Tanke, reen og stærk,
Ikke bærer Endeligheds Lænker,
   Ligen til hans ubegrebne Værk?

Svage! knæl i Støv og stirr i Straaler!
   Stirr mod sidst opdaget Stjerne hen!
Svar, om du Alfaders Almagt maaler,
   Om din Tankes Flugt omflyver den!

Derfor, fri fra Nu og Før, du svimle
   Paa det Endeliges sidste Top;
Snart, omluftet af Algodheds Himle,
Brvder Livet af sin Foraarsknop.
</body>
</poem>

<poem id="staffeldt1999030404">
<head>
    <title>Aftenrøden</title>
    <firstline>Rose i en Vas a Lasur</firstline>
    <source pages="160-161"/>
    <quality>korrektur1,kilde,side</quality>
</head>
<body>
Rose i en Vase af Lazur
   Som af Solens Bølgegrav fremstiger,
Hvergang fra den sørgende Natur
   Hendes Ven til andre Verdner viger!

Ikkun Maanen, rødmende for dig,
   Dristig i din Purpurkalk nedskuer;
Himlens Stjerner langtfra holde sig,
   Elskere med tause, dulgte Luer.

Skjønne Himmelblomst af Lys og Luft,
   Af de Reneste en hellig Datter!
Aftnen samler Vaarens hele Duft
   Og den i din Purpurkalk indfatter.

Ak! men Natten ud fra Østen gaaer,
   Sagte sig dens Rige rundt udbreder;
Himmelrose! end du herlig staaer,
   Dog du snart de matte Blade spreder.

Roser! eders Søster er ei meer,
   Græder Dug til Minderosens Minde!
Lærker! jubler, naar I atter seer
   Haabets Rose høit paa Østens Tinde!
</body>
</poem>

<poem id="staffeldt2018010422">
<head>
    <title>Myrtegreenen</title>
    <firstline>I mit Eje jeg har et Skriin, Erindringens Tempel</firstline>
    <source pages="162-169"/>
    <quality>korrektur1,kilde,side</quality>
</head>
<body>
I mit Eje jeg har et Skriin, Erindringens Tempel,
  Fuldt af Reliquier ak! af den forbigangne Tid,
Da jeg med tusciske Blomster bekrandsed' mit vandrende Komme
  Og paa en Apennin aanded' et lettere Liv.
Smaating er det kun, og mangen, jeg daarligt dem viiste,
  Gammeldags smilede ad troligen vogtede Skat.
Legetøj er det for Hjertet, vel sandt! men er der da noget
  Meer end Legetøj, <w>meer end det Bedres Symbol</w>?
Intet er smaat i sig selv, og hver en Ting i Naturen
  villig modtager sit Præg af den bestående Aand.
Som i mangfoldige Dug den seneste Sol sig afmaler,
  Een i tusinde kun, tusinde ikkun i Een
Saa at nu Lysets Rige ved mindste Græsstraa selv hænger,
  Indtil den Elskende Sol suger sin Affødning ind:
Saaledes er mikrokosmisk den inderste Verden udtrykket
  I den barnlige Urt, i det bedagede Erts,
Og som en Obelisk med sælsomme Tegn og Gestalter,
  Staaer for den tydende Aand, sindrig, den ydre Natur.
Nu da! ifald I ikke ved Obelisken forglemte,
  (Næsten jeg glemte det selv) Digterens mystiske Skriin,
Hører, hvad der forværes: Helgenbilleder, Gemmer,
  Breve, som Elskov skrev, Lokker, som Elskov afskar,
Italienske Sonnetter, saadanne, som Guden dem aander,
  Ukaldt tilstæde, af Improvisatorens Mund;
Videre, Mus og Skaar af Gudernes smuldrende Templer,
  Mangt et campanisk Kar, mangen en liden Penat;
Men iblant andre Mærker, som standse det flaggrende Minde,
  Er der en Myrtegreen, plukket i Galliens Stad,<note>* <w>Galliens Stad</w>. Lyon.</note>
Hvor den mandige Rhone med den jomfrulige Saone,
  Tvende Elskende<note>* <w>Tvende Elskende</w>. Hvo kiender dem ikke af Yorik?</note> liig, blandede vorde til Eet.
Naar jeg i Haanden den tager og af mit inderste Øje
  Veemodstaarernes Dug rinder paa Bladene ned,
Trylles jeg? er det en Drøm? Da vaagne de visnende Trevle
  Først af den lange Søvn, snart, ved en hemmeligt Magt,
Tvende Blomster udbryde, en Tvilling fra blidere Zone,
  Uadskilte og een, af den oplivede Stilk.
<w>Tvende Elskende</w>! I, ved hvis Gravsted jeg Greenen afplukked',
  Og med Kjærligheds Røst raabte til Fortiden ned,
Ømme, beslægtede Sjæle! sværer mig! er det nu eder,
  Dem mit elskende Raab kalder i Blomsigestalt frem?
Himlen foreener igjen, hvad Jorden grusomt adskiller
  Og ved den Eviges Barm Tvedragten døer til Akkord.
Clara, du fordum var Nonne i dette forstyrrede Kloster,
  Ak! en østerlandsk Guds Harem af savnende Møer;
Anton, dig Kirken unddrog af Naturens blomstrende Arme,
  Stort var dit Hjerte før, savnende større det blev:
I en flækket Straale udgik I fra Verdenens Indre,
  Didhen, i samlet Glands, stræbte I begge igjen.
Under Midnattens Vord for Altrets Billed de knæle,
  Bødlerne udenfor luure paa Gjerningen kun,
Blodretten samler sig alt, paa Torvet Baalet opstables
  Og den dødlige Gnist springer af sukkende Flint.
Roligt for Altret de knæle, ved Maanens Gjenskin de skue
  Sig med forundret Lyst, aldrig saa skjønne de saaes.
I det samme fremstyrter de luurende Bødler med Fakler,
  Helvede brister ud midt i den Algodes Huus.
Ængstligt, med fastere Arme det bævende Par sig omslynger,
  Og til Alterets Gud løftende Øie og Røst,
Lad os, (raabe de højt, mens Bødlerne nærmere trampe)
  Lad os i fælles Favn fælles end finde vor Grav!
Verden skiller os ad, Alkjærlighed, du os foreene!
  I den anden kun dig søgte og elsked' enhver!
Da var Bødlerne der, de Trufne at binde og slæbe
  Hen til det rygende Baal, men hvor forfærdedes de!
Sommerfrosne til Een de tvende Elskende være,
  Ingen forvoven Haand mægted' at stille dem ad,
Thi nedlagdes de begge i samme Gravsted paa Højen,
  Der hvor den vandrende Skjald mindefuld Greenen afbrød.
</body>
</poem>

<poem id="staffeldt2018010423">
<head>
    <title>Tidens Sejer</title>
    <firstline>Vaaren ned i Straaler stiger</firstline>
    <notes>
        <note>* En Efterligning.</note>
    </notes>
    <source pages="170-171"/>
    <quality>korrektur1,kilde,side</quality>
</head>
<body>
Vaaren ned i Straaler stiger,
   Høj og Dal i Blomster staae,
Ynglinge i Hob med Piger
   Arm i Arm til Lunden gaae.
Tiden nærmer sig og giver
   Dem et Vink om Savn og Flid,
Men de raabe: ,,hvo fordriver
   Den kjedsommelige Tid!''

Da med skielmste glade Miner,
   Ordnet bag Anføreren,
Flux en Trop af Amoriner
   Juble: ,,vi fordrive den.''
Blomster de til Vaaben plukke,
   Amor bar en Rosenkvist,
Da maae Tidens Vælde bukke
   Og den flygter uden Rist.

Dog mens de til Sejrens Palme
   Blindt forfølge den med Iil,
Deres Blomstervaaben falme
   Og af Mathed døer hvert Smiil:
Tiden vender snart tilbage,
   Fulgt af Leede, Sorg og Splid,
Ak! og nu maae Elskov tage
   Flugten for den grumme Tid!
</body>
</poem>

<poem id="staffeldt2018010424">
<head>
    <title>Til Lykken</title>
    <firstline>Lykke! svar mig, hvor du dølger</firstline>
    <source pages="172-174"/>
    <quality>korrektur1,kilde,side</quality>
</head>
<body>
Lykke! svar mig, hvor du dølger
Dig for Dødeliges Raab?
Uden Ro, som Vind og Bølger,
Stedse skuffer du vort Haab;
Tidt du neppe synes der,
Før du brat Forsvunden er.

   Brændende, med Længsel søger
Hjertet dig paa denne Jord,
Mens det med dit Billed spøger,
Paa dit Komme fast det troer;
Hjertet er dig stedse tro,
O saa svar, hvor er din Boe?

   Hvis du kun med Liljestenglen
Staaer blant Stjerner, Uskyld liig;
Hvis kun Guden og kun Englen
Hulde Lykke! favne dig,
Vee os da! og Vee os! om
Du for os kun er Phantom!

   Dog, Naturen dig paakalder,
Blomster, Fugle kjende dig,
Og i Aarets første Alder
Om dit Komme trænge sig;
Mon <w>vi</w> da kun Sagnet har,
At du før paa Jorden var?

   Nei! du tidt din Krone fletter
Af den karske Mejers Neeg,
Tidt med indlagt Vinge sætter
Dig ved Børneflokkens Leeg,
Thi hvor mindst du ventes, der,
Lunefulde! helst du er.

   Dybt i Dalen, skjult og rolig
Staaer en Hytte ved en Aa,
Det er Nøjsomhedens Bolig,
Alle Dyder til den gaae;
Lykken end, af Flugten træt,
Daler tidt paa denne Plet.

   Lykkens signede Veninde!
Rosenrøde Nøjsomhed!
Kun hos dig kan Længsel finde
Alt, hvad Hjertet trylles ved:
Dyd og Lykke, evig tro
Favnes ikkun i din Bo.
</body>
</poem>

<poem id="staffeldt2018010425">
<head>
    <title>Camoens</title>
    <firstline>Det ei var Søvnen, som saa blødt omslynger</firstline>
    <notes>
        <note>* <w>Camoens</w>, udtal Camøings, i to Stavelser. En Tradition ligger til Grund for Hungerdøden i denne Digtning. Historisk sandt er det ikke desmindre, at denne ligesaa ynk- som beundringsværdige Digter, efter at have befundet sig i den uforsonlige Conflict mellem Genialitet og Verdenspraxis, omsider døde i en offentlig Stiftelse for Brøstfældige og Nødlidende.</note>
    </notes>
    <source pages="175-199"/>
    <quality>korrektur1,kilde,side</quality>
</head>
<body>
<nonum><center>(Ubeboet Biergegn.)</center></nonum>


<nonum><center>Camoens (vaagnende).</center></nonum>
Det ei var Søvnen, som saa blødt omslynger
Den Modige og ham paa Armen gynger,
En blytung, sjælløs Dvale kun det var,
Den mig til Gravens qvalme Forgaard bar,
Hvor Mørkets Konge af mit Hoved
En Lok afskar — jeg er ham lovet! —
Natur! o see din Sanger og din Ven,
I Savn og Nød for dig han segner hen,
Og stræber til dit Bryst, hvorhen Utalte
Til Livets søde Melkevæld du kaldte.
Er du, liig Verden, urørt ved min Sang?
Har du kun Krandse ved min Undergang?
Forstødt fra Menneskernes Slægter,
Jeg her blant Blomsterne vansmægter,
Ve! Helveds Ild udsuger mine Been! —
O flyd fra Knop og Blad, fra Rod og Green,
Du friske Livsdrik, dulgte Balsamvædske,
Den savnende, den syge Skjald at lædske!
O ryst i Flugten, fulde Regnsky, ryst
Een Draabes Kjøling ned paa dette Bryst!
Kan du, o Sol! til aarle Frugt ei drive
De spæde Blomster? Tør ei Bien give
Naturens Sanger Sødmen, som den her
Til al sin Overflødighed bortbær?
Jeg skuffes ei, jeg føler i mit Indre,
Naturen vil sin Sangers Qvaler lindre,
De Urter smaae vil alle gaae i Frø,
De Blomster sig som Frugter vil omstrøe,
De Kilder vil til mine Læber rinde —
Men Mørkets Magter alles Medynk binde!

Sneehvide Mandeltræ, som mig omfreder,
   Saa Længselfuld til dig jeg skuer op,
   Om eet, kun om eet Mandel Camoens beder,
   Dog ak! du bærer ikkun Blomst og Knop.
   Om den Vansmægtende du Blomster spreder,
   De synke ødselt ned fra Green og Top:
   Saa, Verden liig, end du i Hungersnøden
   Bekrandser og — forlader mig i Døden.

Paa Teppets Guld- og Sølverblomster ligger
   Maaskee den lusitanske Konge nu,
   Og smiler ved sin Sangers ædle Smigger,
   Og glemmer Kronens Tyngde — medens du.
   Min gode Neger, ved hans Porte tigger,
   Og i din Farve skjuler Sjælens Blu;
   Oh! mens hans Sorg i Sangens Rige viger,
   Vansmægter Sangen i hans Kongeriger!

Forbandelse ved Digterkrandsen klæber,
   Den farlig er, liig Offerdyrets Pryd.
   Ei nogen Dødelig ustraffet stræber
   Fra Jordens Barm at løfte Liv og Fryd:
   Lig Verdens Frelser, han hernede slæber
   Sit eget Kors, og skjøndt i henrykt Lyd
   Han Lysets Land afmaler og bebuder,
   Tilfalder han som Offer Mørkets Guder! — —

   Hvor tøver du, Sebastian, min Neger?
Du gode sorte Engel, som mig qvæger!
Jeg ejed' dig, jeg gav dig fri igjen,
Og nu fra Træl du blev en ædel Ven.
Du høje Sjæl! for Ridderen du tigger
Mens hans med Blu paa Ørknens Leie ligger,
Og dog du døde heller i en Vraa,
End for dig selv du, Ædle! tigged saa.
Saa længe alt min Længsel stræber
Mod dine helligreene Læber,
Thi Caritas romana liig,
I Ørknen du opholder mig,
Og dine Tiggerlæber ere
De Moderbryster, som mig nære. -
Jeg hører nogen, sikkert ham det er,
Thi andre sky den bange Udørk her.

<nonum><center>Graabroder <small>(træder frem)</small>.</center></nonum>
   Hvor eentsomt her i dette Øde
Og hvilken Tomhed midt i vilde Grøde!
Maaskee end ingen aanded' denne Luft,
Sødt kryddret af ukjendte Urters Duft.
Her høres intet Fugleqvidder,
Hiin Hejre stum paa Klippepynten sidder;
En Græshop kun, vansmægtende og hæs,
Sin Klage hvidsker i det høje Græs,
Og lig en Pilgrim, hist en Humle eene
Opsøger Thymian blant Klippesteene.
Hvad smutter der? Ei see! en spraglet Snog,
Nu, overalt man studer Slangen dog,
Skjøndt den Forbandede maa klæbe
Ved Jorden og paa Buggen sig fremslæbe. —
Her skal jeg nu i Dage tre
Allene vanke om til Spee og Vee.
Hvergang en Fod jeg for den anden sætter.
Med denne Disciplin jeg mig hudfletter.
Saaledes bød i Vrede min Abbed
Og gav mig kun tre Pommerantser med.
Men hvad var da min store Synd og Brøde?
For dig, for dig, Madonna! maae jeg bløde.
O Himmelske! ledsag mig paa min Vej
Og o! forlad din varme Dyrker ei!
Naar Maanens Straaler ind i Kirken spilled'
Og med en himmelsk Glands omgav dik Billed',
O skjønne Mø! hvor blev jeg blød og øm
Og baded' i en Taarestrøm
Dit Alter og din Marmorfod!
Da tændte Andagts Ild mit unge Blod,
Og jeg til de guddommelige Læber
Med aabnet Favn, paa Fodens Spidse, stræber,
Thi o! mig synes at af dem
En evig Honningkilde pibler frem.
Deraf nu den Fortred maae være kommen,
Thi brat man jog mig ud af Helligdommen
Og min Abbed i hellig Iver bød
Mig spæge her i Ørkenen mit Kjød. —
Men hvad er det? er jeg da ei allene?
Hvo ligger udstrakt under hiine Greene?
<nonum><center><small>(Nærmer sig Camoens.)</small></center></nonum>
Guds Fred, min Ven! — Hvordan? Ei noget Svar?
Mon ham en Stiemand her aflivet har?
Mon Hunger — Nei, han lever! — O hvi skuer
Du saa paa mig? Jeg ikke truer,
See dette Klædemon, jeg tjener Gud
Er nu og her maaskee hans Sendebud.
Her i den golde Ørk mit Moderhjerte
Med dobbelt Medynk deeler fremmed Smerte.

<nonum><center>Camoens.</center></nonum>
   Frist ei med Spørgsmaal: hellig er min Nød,
Lig Aftensolen, skal min dulgte Død
I Skamfuldhedens Purpur sig indklæde,
Useet jeg synke vil til Mørkets Sæde.
Jeg Jord og Liv i Sang har herliggjort,
Derfor fra begge nu jeg stedse bort,
Men Glemsel skal indhylle min Vansmægten,
Mit Værk og Navn gaaer frem til Efterslægten.

<nonum><center>Graabroder.</center></nonum>
   Du skal ei døe! du atter skal gaae op
Og blusse højt paa Livets grønne Top.
O hør mig! kun en føje Tid du vente,
Da skal jeg Trøst og Hjelp fra Klostret hente.

<nonum><center>Camoens.</center></nonum>
   O gode Fader! var du Skjæbnen, ja!
Nu bed for mig og skynd dig brat herfra.
Jeg bærer Døden i mit brustne Indre,
Du kan ei læge — kan du lindre?
Her ligger jeg i dødlig Kraftløshed,
O Fader, led en Kilde til mig ned!
I hver en Draabe Blod jeg Branden føler
Og intet mig paa Feberbaalet<note>Feberbaalet] Federbaalet</note> kjøler!

<nonum><center>Graabroder.</center></nonum>
   Tre Pommerantser fik jeg kun:
Den første nød jeg selv i Middagsstund,
Hvi maatte jeg saa tørstig være!
Nu kan jeg ikkun tvende dig forære.

<nonum><center>Camoens (betragtende Pommerantserne).</center></nonum>
   Hvor lykkelig er den, som under fulde Træ'r
Staaer i en Glorie af Frugters Skjær,
Thi han kan lædske sig og end indbyde
Den trætte Vandrer til at nyde:
Kom ind og pluk og glæd dig ved
Min Haves Overflødighed. —
Hvor sødt mig dette Æble qvæger!
Dets gyldne, nektarfulde Bæger,
Af Livets friske Kilde øst,
Natur, Natur, det er dit Moderbryst!
til disse Safter, som min Barm oplive,
Velsignelsen, o Munk! som Brød du give!

<nonum><center>Graabroder.</center></nonum>
Gud signe dig! Han mildt sin Haand oplader
   Og gyder Dug paa Jordens mindste Straa;
   Gud signe dig! Han unge Ravne mader
   Og klæder Liljer, som paa Marken staae;
   Gud signe dig! thi han er idel Fader,
   I Ørknen selv han hver din Taare saae.
   Thi signe Herren dig, Ulykkelige!
   Og give dig sin Fred i Himmerige!
<nonum><center><small>(Gaaer ilende bort.)</small></center></nonum>

<nonum><center>Camoens.</center></nonum>
                 Amen! —
Det var det sande søde Mannabrød,
Barmhjertighed til ørkenen nedsender,
Det styrker Jordens Søn i Liv og Død,
Naar Helveds Qval og Rædsler ham omspænder.
O Jesusbarn paa den Udkaarnes Skjød,
Jeg længselfuld imod dit Smiil mig vender!
Snart som en Blomst min Aand fra Jorderig
I Himlens Skjær for dig udfolder sig!

<nonum><center><small>(Negeren kommer.)</small></center></nonum>
   Der er du da, min Ravn, som trofast mader
I Ørkenen den, Mennesker forlader.
Dog nei, du sorte Broder, ikke Ravn!
For dig har Sangeren mangt listigt Navn:
O sjeldne sorte Svane, uden Lige!
O Due fra Barmhjertighedens Rige!
O liljehvide, reene Lysets Aand,
Indklædt i Nattens sorte Klædemon!
O æthiopiske Helgen! du oplade
Din milde Haand og den Forladte made!

<nonum><center>Negeren.</center></nonum>
   Saa gid jeg til en Klippe maatte blive,
Som jeg kun Raabet kan tilbagegive!
O Camoens! frugtesløs, lig den, jeg staaer,
Hvorfor ei ogsaa følesløs og haard!
O kunde disse Arme Frugter bære,
Som podet Green, og gjæstfri dig ernære!
Barmhjertighed fra Jorden flygted' bort
Og efter sig tillukkes Himlens Port,
Den blege Nød til Ørknen vil fremtrænge
Og sig ved Tigerkoens Yver hænge.

<nonum><center>Camoens.</center></nonum>
   Did naa'de ei min Frygt! — Ha Skjæbne, triumpheer!
Stor var min Frygt, din Grumhed mægted' meer.
Colos, Gigant, jeg segner for din Vælde!
Kun den som taale kan, kan og dig fælde. — —
Velkommen dog, skjøndt uden Viin og Brød,
Velkommen, Vidne til min Ørkendød!
Men siig, fandt du da intet, intet Øre,
Som vilde Hungeren bønhøre?

<nonum><center>Negeren.</center></nonum>
   Da jeg alt længe i den store Stad
Forgjæves mangen om en Gave bad,
Tilsidst jeg under Jesukirkens Buer
En Staadder paa den slidte Trappe skuer.
Kun Pjalter om hans bare Lænder slog,
Han sukked' dybt da han et Brød fremdrog.
Jeg standsed', thi jeg ham misunde maatte
Og til hans Kost med dugfald Læbe skotte.
Saa stod jeg der, brat Øiet han opslaaer
Og Taaren seer, som i mit Øie staaer,
O Gud i Himmelen! han Brødet brækker
Og med undseligt Blik mig Hælvten rækker.
Dog da jeg Arme den modtage vil,
En Hund for jeg med Gridskhed snapper til.

<nonum><center>Camoens.</center></nonum>
   End den vil leve, den vil gjø og æde,
Men hungrende Lisboas Skjald maae qvæde!
Hør mig, Natur! Hør din Begejstrings Søn!
Det er den sidste, Moder, Hør hans Bøn!
Lad Marken dølges under Riis og Hvede,
Og Greenen bugne med Oliv og Qvede!
Femfold forøge sig den trinde Hjord
Og Fisken mylre tykt i Flod og Fiord!
Thi hør! paa Gaden i Lisboa ligger
En nøgen, dog medynksom Tigger!

<nonum><center>Negeren.</center></nonum>
   Vær rolig, ædle Ven! thi der er fleer
Hvis Øie taarefuldt paa Nøden seer.
Imorgen Festen alle Hjerter hæver,
Barmhjertighed igjen til Jorden svæver
Og Mindet om den store Frelse til
Medlidenhed hvert Hjerte smelte vil.
Med sænket Blik og aabnet Haand jeg stiller
Mig under Cathedralens Marmorpiller,
Naar Processionen da mig gaaer forbi
Med Tankerne henvendt paa Corpus Domini,
O da vil mangen mine Bønner høre,
Skjøndt mine Læber intet Ord fremføre!
Tro mig, min ædle, ridderlige Ven,
Jeg med en lille Skat dig seer igjen.

<nonum><center>Camoens.</center></nonum>
   Forførerisk, trofaste Sjæl! du taler
Og Livet midt i Dødens Aasyn maler.
1 Hjertets smerteløse Koldfyr du
Opvækker Følelse og Lyst endnu.
Det gyldne Haab, som end omslynger
Skibbrudne og paa skjøre Fjæl dem gynger,
Foraarligt nu der sidder paa din Mund,
Ligt Lærken, qviddrende i Morgenstund,
Naar Nattens Skygger blegnende bortile,
I Ryggen saarede af Dagens Pile.
Skjønt er dog Livet, selv for den, som kan
Opofre det og falde som en Mand!

<nonum><center>Negeren.</center></nonum>
Ja, skjønt det er, og tro mig! vist et andet
Snart venter os hiinsides Vandet,
Naar du, helbredet, fra Lisboas Bugt
Mod Afrika udspænder Sejlets Flugt.
<nonum><center><small>(sværmerisk.)</small></center></nonum>
O lykkelige Fart! hvor snel og stille!
I Sejlene de lette Vinde spille,
Delphiner, som et muntert Børnechor,
Omkap forfølge Kjolens Sølverspor,
Mens Voverne med Boblers Perlekrandse
For Stevnens Jomfru fredelige dandse.
Men hør! fra Masten raabes <w>Land</w>,
Og rundtomkring gjenlyder <w>Land</w>;
See! Fugle flyve os imøde
I Duften af en fremmed Grøde
Og Bølgen i den glatte, luune Bugt
Hentriller Daddelpalmens modne Frugt.
Mit Hjerte ei min Glæde fatter,
Mit Fædreland jeg skuer atter —
O Herre, Fader, Søn og Ven!
Mit Alt! o her bliv lykkelig igjen!

<nonum><center>Camoens <small>(i Extase)</small>.</center></nonum>
   Bær mig, Sebastian, til hiine Steene,
Hvor Kilden pibler frem blant Rosengreene,
Og pluk mig nogle af de Pommerantser der,
Du hænge, seer du ei? saa tykt og nær.

<nonum><center>Negeren <small>(inderligst rørt)</small>.</center></nonum>
   O tie, Natur! thi Drømmen mader
Den blege Hunger, du saa grumt forlader.

<nonum><center>Camoens <small>(med et dybt Suk)</small>.</center></nonum>
   Ja saa! det kun Indbildning var,
Dog syntes mig at Bølgerne os bar.

<nonum><center>Negeren.</center></nonum>
   De bar os ei, dog skal de snart os bære,
Thi Drømme Fremtids Varselbilled ere.

<nonum><center>Camoens.</center></nonum>
   De ere kun som visne Blomsters Duft:
Den svæver væsenløs i tomme Luft.
Og dog, de søde Drømme! dog de ere
Tidt skjønnere end Tingene tør være. —
Istem din Sang, min Ven Sebastian,
For dig jeg qvad den om dit Fødeland.

<nonum><center>Negeren <small>(synger)</small>.</center></nonum>
Mit Fødeland ligger ved Solens Bryst
   Og drikker den nærende Lue,
De Fremmede styre fra fjerneste Kyst
   Den evige Fylde at skue;
Vidt Mais forgylder den guldsvangre Jord
Og Dadlen i Vindenes Rige groer.

Thi Palmen, lig Guden, dulgt i en Sky,
   De signende Hænder oplader
Og uddeeler Klædemon, Føde og Ly,
   Den er mine Brødres Fader.
Hver Aften min Længsel til dig rinder hen,
Naar seer jeg dig, Fødelands Palme, iglen?
<nonum><center><small>(Slangen saarer ham.)</small></center></nonum>

<nonum><center>Camoens.</center></nonum>
   O frels dig! Fly! En Slange, see!
Uhyre Øgle! — Frels dig! — Vee!

<nonum><center>Negeren.</center></nonum>
   For sildig! Døden allerede kalder,
Et Teppe for mit matte Øie falder.
Ræk mig din Haand — Jeg seer dig ei —
Hu! mørk og kold er Dødens Vei.

<nonum><center>Camoens.</center></nonum>
   O giv mig af din Død! Lad mine Læber
Indsuge Giften, som saa hastigt dræber!

<nonum><center>Negeren.</center></nonum>
   Er det din Haand? — Hvad sagde du? —
Kun Luft! Ha kun eet Aandedrag endnu!
<nonum><center><small>(d o e r.)</small></center></nonum>

<nonum><center>Camoens.</center></nonum>
   - - - - - - - - -
   Jeg havde en Ravn, han var mig saa tro,
Han bragte mig Brød udi sorten Klo,
Hans Næb var ret som et Kildevæld —
Nu maae jeg sulte og tørste ihjel.
Thi ak! fra Jorden lokked' de ham,
Nu gjore alle smaa Engle ham tam,
Nu sidder han højt paa Gud Faders Finger
Og slaaer saa kjælent med sine Vinger.
Bastian! Bastian! kjære Ravn!
Kjender du ikke meere dit Navn?
Seer du, hvor Hungeren hisset staaer
Og Tænderne dybt i Klippen slaaer!
Vee mig! see, hvor han mig omspænder!
Hør, hvor de knævre, de graadige Tænder! -
Nei, Uhyre! for skal jeg dig — — —
- - - - - - - - - -
                    Hvordan?
Slog jeg i denne her min Tigertand?
Ha! var der mig, som denne Barm fortærte.
Hvis Medynk mig som Moderbryster nærte?
O Sol og Maane! vender eder bort!
Oplad dit Svælg, o Helveds Jammerport!
For det Hyæne-Vanvid, som sig mædsker
Med Vennens Kjød og med hans Blod sig lædsker!
- - - - - - - - -

   Til dette Helved Taaren ikke naaer,
I denne Afgrund Hjertet ikke slaaer:
Paa Jorden begge blev tilbage —
O salige er de, som kunne klage! —
Min sønderrevne Ven! du gik forud,
Med stille Bøn du træder hen for Gud
Og om Forløsning for den Martyr beder,
Som sine Arme om dit Liig udbreder.

<nonum><center>Aanders Stemmer</center></nonum>
    Snart, o snart det er forbi,
    Martyrsjæl, snart er du fri!

<nonum><center>Camoens.</center></nonum>
   O hvilken Lise, hvilken Ro fornemmer
Min Barm ved disse ubekjendte Stemmer!
Den qvælende Forsteening smelter hen,
O søde Luft! jeg aander dig igjen!

<nonum><center>Aanders Stemmer.</center></nonum>
    Let i vore Blomsterkjæder
    Til dit Leie Døden træder.

<nonum><center>Camoens.</center></nonum>
   Ja! med et Vennekys du løfter let
O Død! mit Liv i hvert et Aandedræt;
Som Solen Blomstens Dug inddrager,
Du Sjælen fra den visne Læbe tager.

<nonum><center>Aanders Stemmer.</center></nonum>
    Giv endnu et Helgensmiil
    Og fra Martyrtedet iil!

<nonum><center>Camoens.</center></nonum>
   Du grønne Jo rd ! Du solvblaae Ocean!
Du gyldne Sol, som i din Pragt neddaler!
   End eengang Camoens' Røst fra Livets Rand
I Svanesang til Eder, Elskte! taler.
   O værer tause Vidner til min Død,
Og dølger den for Efterslægtens Øre,
At aldrig nogen Fremtids Sanger høre
   Det Martyrsuk, som til min Lyra lød.
Dog — Himlen blomstrer midt i Kunstnerqvaler,
I Længsels Graad en evig Sol sig maler,
   Og Savnet vorder sødt paa denne Jord,
   Hvis Troens Frugt bag Stjernehegnet groer.
Og nu farvel, I herlige Naturer!
   Du, grønne Jord, med Blomst og Frugt belagt!
Du, sølvblaa Hav, med Vestenvindens Furer!
   Og du, o Sol! som daler i din Pragt!
Din lette Purpurfinger lukke
   Til Dødens Blund mit brustne 9ie til,
   O lad mig ved dit sidste Afskeedssmiil
Min matte Aand i Himlens Barm udsukke!
<nonum><center><small>(døer.)</small></center></nonum>

<nonum><center>Aanders Stemmer.</center></nonum>
  Hæld dig! Hæld! Der er forbi,
Martyraand, nu er du fri!
Let i vore Blomsterkjæder
Vi til Himlene dig leder.
Smiil, o Helgen! Engel, smiil!
Og til Verdens Fader iil!

<nonum><center>Camoens' Aand.</center></nonum>
   Henrykt Svimmel! Over mig
Himlene oplade sig;
Gulv - og Rosenskyer bære
Helgene og Englehære;
Gud og Sandhed uden Slør —
Salig, salig den, som døer!

<nonum><center>Camoens <small>(med en anden, som bærer en Kurv)</small>.</center></nonum>
   Ja, her det være maae, jeg feiler ej,
Jeg disse Greene strøede paa min Vej.
Her Mandeltræet hvælver sine Qviste,
Her saae jeg Snogen sig i Krattet liste,
Og her — ja her det er. Men hvad er det?
Her ligger een endnu paa samme Plet.
Lig Dag og Nat, omfavnede, de begge
Trofaste Arme om hinanden strække.
Op! op! i Ørknen ogsaa voxer Brød
Og Minen sprudler frem af Klippens Skjød. —
O Gud! livløse, uden Blik og Barme,
De ligge i hverandres Vennearme,
Og Vee! den falske, eddergrønne Snog
I Ring sig om den Sortes Ankel slog.
Her staaer da Medynk med de fulde Hænder
Og Øiet taarefuldt mod Himlen vender,
Fordi der ingen Ulyksalig er,
Som qvæges, frelses kan ved Gaven her.
Den røde Viin vil ud af Krukken flyde
Og sig som Taarer paa den Døde gyde,
Og Hveden vil igjen til Jordens Skjød
Den Sveltede ledsage i hans Død.
O hvad er Livet, som saa højt vi agter?
Et Bytte for titusind fjenske Magter!
Et visnet Løv, som useet viftes hen,
I Tid og Rum et Øieblik, et Spænd! —
Kom, Broder, vi til Klosteret os skynde,
Det højstbedrøvelige at forkynde.
Hu! iiskoldt det mig gjennem Hjertet gaaer,
Seer du den Gjenfærd, som paa Klippen staaer
Alle gode Aander love Herren!
<nonum><center><small>(Begge bort.)</small></center></nonum>

<nonum><center>Stemmer i Ørkenen.</center></nonum>
    Eengang Vee dig, o Lissabon!
    I Stormvinden farer Gjengjelds Aand.

    Vee dig, Lissabon! tvefold Vee!
    Dig han hjemsøger med Jammer og Spee.

    Vee dig, Lissabon, tredie Gang!
    Fra hans Læber styrter din Undergang.

<nonum><center><small>(Nat . Storm. )</small></center></nonum>

<nonum><center>Aand.</center></nonum>
Jeg gjennem Verden farer og gjengjelder,
   Og intet Væsen sig min Magt unddrager,
   Thi tidlig eller seent jeg Dommen fælder.
I Kobbelen jeg holder alle Plager,
   De luure paa mit Vink, liig glubske Mynder,
   Og Laster Vildtet er, de Grumme jager.
Lisboa! hør, hvad Gjengjelds Aand forkynder
   Ved denne Dødnings angstsveedvaade Lokker,
   Hvis Haar ei Tallet naaer af dine Synder.
I Jordskjælvs Rædsel dine egne Klokker
   Fra Skyen til din Undergang skal kime,
   Naar Ildens Aand din huule Grundvold rokker:
Thi, skjøndt forhalet, Hævnens strenge Time
   Et Afgrnndsuvejr under dig udklækker,
   Som hyller dig i Helveds Svovelime.
Da dine Taarne deres Spiir nedlægger
   Paa Hyttens Tærskel, røde Afgrundsluer
   I deres Sted mod Himlene sig strækker;
Palladsers Hvælvinger og Templers Buer,
   Vidtbristende, i Flammesvælget synker;
   Uhyre, Folkedøden rundtom truer,
I Moderskjødet den Ufødte klynker,
   Og Oldingen sit hvide Skjæg udrykker.
   Thi under ham hans sidste Søn sig ynker,
Halvknuset under faldne Marmorstykker.
</body>
</poem>

<poem id="staffeldt2001052806">
<head>
    <title>Liljen og Dugdraaben</title>
    <firstline>Fra Solens Afskedssmiil udflød</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="200-202"/>
    <quality>korrektur1,kilde,side</quality>
</head>
<body>
Fra Solens Afskedssmiil udflød
En Draabe ned i Liljens Skjød
   Lig Graad af Engles Længsel;
Da lukkede sig Blomsten brat,
Og Draaben fangen og forladt
   Sig fandt i jordisk Fængsel.

,,Velkommen! o velkommen vær!
Nu, Søde, maa du blive her
   Hos Liljen, øm og kjælen!
Og hvis du altid elsker mig,
Da skal jeg altid elske dig,
   Som Sandsen elsker Sjælen..''

,,O nei! jeg kan ei blive! nei!
Med Skyerne kun gaaer min Vei,
   Her tøver jeg kun føie:
Jeg Himmelen afspeile maa,
Beruse mig i Ætherblaa,
   Vidt over Jordens Høie.''

,,O Himmelreenheds favre Søn!
Hør en uskyldig Liljes Bøn
   Og vær den Ømmes Lykke!
O Perle fra det Hav, som hvalt
Blev gjennemsigtigt rundt om Alt,
   Vær Uskylds skjønne Smykke!''

,,Hold op at friste mig, hold op!
Snart maa din natlig lukte Top
   For Solen sig oplade;
Da stige Morgenstraaler ned
Og løfte mig til Herlighed
   Fra dødelige Blade.''

Og Solen kom. Med Barnets Iil
Mod længe ventet Faders Smiil,
   Flyer Draaben til dens Trone.
Et Øieblik kun Liljen staaer,
Et Suk den drager og forgaaer
   Med opløst Bladekrone.

Men høit til Regnens Farvekrands,
Til Maaneslørets Sølverglands
   Blev Draaben herlig kaaret;
Dog snart i Engles Skaal den flød
Af Andagts Blik i Templets Skjød,
   Og blev til Himlen baaret.
</body>
</poem>

<poem id="staffeldt2018010427">
<head>
    <title>Ved et Æbletræ</title>
    <subtitle>som i Sept. 1804 paa eengang bar Frugter og Blomster</subtitle>
    <firstline>Er det et skuffende Syn? et indre Billed, som maler</firstline>
    <source pages="203-208"/>
    <quality>korrektur1,kilde,side</quality>
</head>
<body>
Er det et skuffende Syn? et indre Billed, som maler
   Uden paa Øiet sig af? Eller bortførte en Gud
Mig fra Eridans Bred til parthenopeiiske Havbugt,
   Hvor med uvisnelig Krands Aaret fuldender sin Kreds?
Nej! det er intet Bedrag: samtidig, paa Daniens Slette,
   Seer jeg den spæde Blomst slynget om modnende Frugt,
Og den undrende Green, berørt af sydlige Straaler,
   Tvende Aarstider nu samler i samme Moment.
Skjønne Hesperiens Billed! Foreening af Ophav og Ende!
   Ikke Hesperiens blot, Evigheds Billed, o Par!
Al min Længsel ved dig af tunge Bedøvelse vækkes
   Og med Vind og med Sky stræber mod Syden min Aand.
Thi forunde du mig, med varsomt Tryk dig at plukke,
   At et Hesperien jeg holde i hældige Haand,
At mit Øie i dig det evige Eene beskue,
   Thi det Herligste kun sænker i Billed sig ned.

Lig Dioscurerne ellers ved Skjæbnens Strenghed I stilles,
   Underverdenen ak! hvergang kun een giver fri:
Men nu er Skjæbnen forsonet, og begge, lig Tvillingens Billed,
   Smile I Lys paa min Vei til det forjættede Land.
Dog hvad bebuder det Syn, det sælsomme, uventet skjønne?
   Er det en mystisk Skrift, Tidens betydende Tegn?
Siig, o modne Natur! er Blomsten en Drøm om din Ungdom,
   Som fra din skabende Kraft raner en sildig Gestalt?
Eller er den dit Digt, som frit over Lovene svæver
   Og i sin Lovløshed nu vorder den ypperste Lov?
Faldt af din Kjede den Ring, til hvilken du Vinteren fæsted',
   Over hvis Skulder af Iis Høsten sin frugtfulde Kurv
Rækker den smilende Vaar? og skal da Sangenes Rige,
   Længselets yppige Drøm standse i synlig Gestalt?
Dig er intet umuligt, du Aand, som i Verdeners Følge
   Kun i skiftet Gestalt, evig og een kun, bestaaer:
Verdenshistorien er dit gigantiske, mægtige Levnet,
   Skrevet med Folkeslag her, hisset fremstilt i Basalt.
Der hvor Vinteren grumt sit livløse Rige bevogter,
   Hvirvlende Sneefog til Hjelm, størknede Vandfald til Spyd,
Der kan du, vældige Aand! i campanisk Grøde udbryde
   Og i forsteeningen selv grave dit evige Smiil;
Der kan du, herlige Aand! i Livets Kunstværk dig sænke,
   Som i Olympias Gud hiin aabenbarede Zevs;
Der i ukaldet Sang af Digterens Indre fremlyde,
   Thi den højeste Kunst er kun den første Natur.
O lad mig sværme saa sødt og selv i ustandset Omveltning
   Paa mit stigende Haab skue et talende Pandt!
Hvor den Skibbrudne før, livtryglende, Skjæret omspændte,
   Syngende, Meieren nu sidder paa nærende Neeg;
Hvor mellem opstablet Marmor den brusende Mængde sig trænged,
   I bortvejrede Stad, smutte Lacerterne heri.
Skyller ei Havet vidt over Tyrus sin bundløse Glemsel?
   Hyler Hyænen ei fjernt hen over Datterens Grav?
Kun Omskiftelsen værer: af Barbarens knuddrede Kølle
   Lokker en hemmelig Magt Kunstens elysiske Blomst,
Mens Barbariet hist i staalomsmeddede Arme
Knuser hver yndig Gestalt, Livet ved Musen modtog.
</body>
</poem>

<poem id="staffeldt199030408">
<head>
    <title>De tvende Draaber</title>
    <firstline>Fra Maanenattens Sølverskye</firstline>
    <source pages="209-210"/>
    <quality>korrektur1,kilde,side</quality>
</head>
<body>
Fra Maanenattens Sølversky
Til Jorden tvende Draaber tye,
  Kun een i himmelsk Blanden;
Men faldende de skilles af,
Den ene sank paa Rosens Bladd,
  Ved Rosens Rod den anden.

I Stjerneskjær og Maanskin de
Saa kjærligt til hinanden see
  Ved Elskovs Vexelklage:
O glimt igjennem Nattens Slør!
Kun da, kun da jeg ikke døer,
  Naar jeg dig seer, o Mage!

Ved Klagen vaagner Vinden op
Og ryster Rosenbuskens Top,
  Da løsner sig den ene,
Den falder til den anden ned,
Ved Jordens Barm, i savnløs Fred,
  De atter sig forene.
</body>
</poem>

<poem id="staffeldt2001050102">
<head>
    <title>Den unge Digters Klage</title>
    <firstline>Lig en Drøm min Foraarsblomst er svunden</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="211-216"/>
    <quality>korrektur1,kilde,side</quality>
</head>
<body>
Lig en Drøm min Foraarsblomst er svunden,
   Frugten, ak! for Tiden falder af;
Dybt i Afmagts qvalme Afgrund bunden,
   Gaaer jeg levende ned i min Grav;
Døden paa mit Liv sin Skygge kaster,
Til Forgjængelse mit Væsen haster.

Ja! min Kraft er brudt, mit Haab er skuffet,
   Hvad har jeg opnaa't og hvad fuldbragt?
Tidens Haand for tidlig mig har truffet,
   Og jeg falder for den blinde Magt.
Solen derfor ikke vil staa stille!
Andet Liv om Undergang vil spille!

Er det saa, Natur! at du indfrier
   Løftet, du mig gav om Held og Værd,
Da ved Vuggens søde Melodier
   Alt du qvad om Fremtids Sang og Færd?
Saa, Natur! retfærdiggjør du siden
Blomsten ved den modne Frugt i Tiden?

Bort fra Verdens Glimmer jeg mig vendte,
   Og mod Meningen jeg Oprør bød;
Kun for dig mit unge Hjerte brændte,
   Kun fra dig mit bedre Liv udflød;
Henrykt skued jeg fra dine Høie
Alle Kunsters Rige for mit Øie.

Hvad mig dengang Musen aabenbared,
   Meldte jeg i mangen uvant Sang,
Dog min Barm det Herligste beværed,
   Talen var min Genius for trang.
Kunde jeg med Solens Straaler male!
I Naturens Symphonier tale!

At jeg ikke fuldendt kan udtrykke
   Hvad en himmelsk Røst i Barmen sang,
At selv ei mit elskte Mesterstykke
   Sig til Idealets Høide svang,
At min Skabelse fra mig vanslægter,
Denne Qval jeg ei at tolke mægter!

Ak! i alt det Ypperstes Beskuen
   Brænder Skjalden, lig det tændte Ved:
Op til Stjerneriget stiger Luen,
   Asken viser Brandens døde Sted;
Guderne af budne Offer tage,
Jordens Dele blive kun tilbage.

Og hvad kan da Verden Den tilbyde,
   Som til det Fuldkomne sig opsvang?
Kan det Rige ind i Tiden bryde,
   Som tillokker os i Skjaldesang?
Vee Den, som igjen fra Idealer
Ned i Tidens tomme Mørke daler!

O Natur! hvi lokkede din Ynde
   Mig til Kunstens magisk-skjønne Land!
Grumme Kunst! hvi tændte du en Brynde,
   Som kun alle Himle slukke kan!
Ak! for tungt med Savnets Orkusplage
Bøder jeg for hine Digterdage!

Sandhed kommer, Tryllesløret falder,
   Længer Drømmen ei beruser mig;
Myndig Manddoms hjerteløse Alder
   Kold modstaaer, hvad Verden kalder Svig,
Og med Tiden mine Ungdomsdrømme,
Vrag af mit opløste Liv, hensvømme.

Digterkrandsen skal du engang finde
   Hist i Længslers idealske Land;
Borgerkrandsen skal du ogsaa vinde,
   Himlens Genius og Jordens Mand;
Kunsten skal din lave Færd forskjønne,
Og det Skjønne skal det Gode lønne.

Sang ei saa den smigrende Sirene,
   Haabet, i troskyldig Ungdomstid?
Salig alt jeg drømte at forene
   Det, som kun omfavner sig i Strid;
Livets Ender jeg at knytte prøved
Og min Kraft i Seierskampe øved.

Stort, af tvende Verdner, var mit Rige
   Grændseløst mit Levneds Udkast var;
Snart jeg saaes i Kunstens Flugt at stige,
   Snart jeg, styret, Borgerlænker bar;
Gjennem Phantasi og Trællevane,
Gjennem Jord og Himmel gik min Bane.

Men for vidt og bristende udspændte
   Sig mit Livs for kunstigt spundne Traad,
Lig en Alterild min Aand udbrændte,
   Og min Marv opløste sig i Graad:
Viid, og glem det aldrig, Dødelige!
Ingen saae ustraffet Skjønheds Rige.

Som et Fortidserts fra Grubens Indre
   Om en anden Verden Vidne bæ'r,
Jeg endnu med mangen Gnist tør tindre,
   Men min Herlighed forsvunden er;
Lig en henrykt Martyr, lagt paa Baalet,
Har jeg, ak! mit Helgenliv udstraalet.

Viid det, svage Dødelige! Ingen
   Styrter begge Verdners Skillevæg,
Ingen knytter Billedet til Tingen,
   Ingen Idealet til dets Præg:
Mellem Syn og Eie svæver Livet,
Vælg — thi kun det ene dig er givet.

Vil du, herlig, Jordens Lænker bryde?
   Bliv ved Længsels Lidelser en Gud!
Vil du kun af Tidens Frugter nyde?
   Fred med dig, dog sluk din Fakkel ud!
Een skal trælle og en Anden skabe,
Alle skal vi til Naturen tabe.
</body>
</poem>

<poem id="staffeldt1999080101">
<head>
    <title>Ved Seraphines Fod</title>
    <firstline>Kan jeg være saa rolig paa Lykkens øverste Spidse</firstline>
    <source pages="217-218"/>
    <quality>korrektur1,korrektur2,kilde,side</quality>
</head>
<body>
Kan jeg være saa rolig paa Lykkens øverste Spidse,
  Hvor, som Biergtoppen høit staaer i en usynlig Sol,
Alt min Aand sig forklarer i andre Verdeners Straaler?
  Alt det Ypperste er roligt, thi sejret det har.
Hvilende Havet kun viser den himmelloddede Dybde,
  Kun i den rolige Barm synker det Herlige ned.
Her ved din Fod, Seraphine! i stum Henrykkelses Kjæde,
  Gudernes Øverste liig, hylder som Skjæbne jeg dig.
Dage kommer og gaae, paa Blomster Frugterne følge,
  Men det Bestandige slaaer rundt om os begge sin Favn.
End kan Ingen af os det Følte i Tanken gjentage,
  Thi ei nogen Forstand maaler, o Hjerte! dit Dyb.
</body>
</poem>

<poem id="staffeldt2018010431">
<head>
    <title>Trækfuglen</title>
    <subtitle>31 Marts 1805</subtitle>
    <firstline>Lokkede ved Solens Smiil</firstline>
    <dates>
        <written>1805-03-31</written>
    </dates>
    <source pages="219-221"/>
    <quality>korrektur1,korrektur2,kilde,side</quality>
</head>
<body>
Lokkede ved Solens Smiil,
   Komme Fugleskarer,
Een forud med Længsels Iil
   Hen i Vinden farer.
Tøv, du liden Trækfugl, tøv!
Intet Græs og intet Løv
   Sig om Sjølund slynger.

Sødtberuust af Lysets Gud,
   Den paa Greenen gynger,
Og med spæde Lyd forud
   Vaar og Elskov synger.
Ved den underfulde Sang
Brat en Martsviol udsprang,
   Saae sin Ven og døde.

Men da Blomst og Gjensvar ei
   Rundt dens Toner møde,
Og den korte Middags Maj
   Hastigt vil udgløde,
Syg, med Vingen hænger den,
Og mod lunkne Syden hen
   Lyder ak! dens Klage:

Over Slette, Bierg og Søe
   Fløi min Længsel fage,
Derfor maae jeg eensom døe,
   Uden Ven og Mage.
Ak! hvi hasted' jeg forud,
At bebude Blomsters Gud
   Og de fejre Dage!
</body>
</poem>

<poem id="staffeldt2018010432">
<head>
    <title>Tiderne</title>
    <firstline>En elsker lig, den heede Sol neddaled'</firstline>
    <source pages="222-227"/>
    <keywords>terziner</keywords>
    <quality>korrektur1,kilde,side</quality>
</head>
<body>
En Elsker lig, den heede Sol neddaled'
   Og efterlod en Rose sig til Minde,
   Som for Naturens Længsel den afmaled'.

Saa rød den stod paa Vesterbiergets Tinde
   Og i en overjordisk Lue brændte,
   Som alt for snart for Øiet maatte svinde.

Mit tankefulde Blik mod den jeg vendte
   Og vilde alt dens Undergang beklage,
   Jeg jo hvert Øieblik den maatte vente.

Da falmed' og de store Blade fage
   Og spredtes fjernt og nær paa Land og Bølge,
   Kun Stilken, Bierget, eene blev tilbage.

Men mine Taarer, hvad jeg ei vil dølge,
   Med barnlig Fylde ned ad Kinden fløde,
   Dog var en stor Idee i Synets Følge.

Saa svandt, <w>Romanzia</w>! din Aftenrøde,
   Som Jord og Himmel underfuld forgylded'.
   Men snart i Nattens Skjød Naturen døde.

Først Hella's Genius, hvem Verden hylded',
   Paa Jorden reised' Kunstens høje Troner
   Og Formen med Guddommeligt udfylded'.

Da Guderne med Septere og Kroner
   Saaes frem af Elementerne at stige,
   Til Himlen løftede paa Hymnetoner.

Og som det <w>Skiønne</w> og <w>Guddommelige</w>,
   En Tvillingsblomst, mod Stiernerne sig hæved'.
   Blev Jordens Dyrker Guders ædle Lige.

Nu mod Ideens reene Arter svæved'
   Det lette Liv, opløftet over Trangen,
   Og det <w>Undværlige</w> til Lykke kræved'.

Meer end Natur gjenlød i Digtersangen,
   Paa Steenens Haardhed Skjønheds Maanskin hviled'
   Og Hjertet banked' efter Lyraklangen.

Og snart fra Kunstens bedre Verden iled'
   Den blide Rhytmus til det Virkelige,
   Til Livet, ligt et Kunstværk, yndig smiled';

Mens høit til Himlen Haabets lyse Rige,
   Paa Hymner og paa Længselssukke baaren,
   Det Virkeliges Virakduft, saaes stige.

Lovsjungne Tid, som lys og blid, lig Vaaren,
   Hver Skjønhed og hver Glæde trofast tiente,
   Endnu til aldrig opnaaet Mønster kaaren:

Din Sol gik ned — med Nordens Kraft forrente
   Sig Sydens Ynde til en anden Alder,
   Som mandig kjæmpede og barnlig meente.

<w>Romanzia</w>! da fra dit Øie falder
   En sælsom Aftenrøde paa Naturen
   Og Aanders Rige ned til Jorden kalder.

Imellem Sydens Stierne og Arcturen
   Det <w>Underfulde</w> sig gigantisk hæver
   Fra Jordens Kjerne op i Luftasuren;

Dg højt som det, paa Kraftens Spidse, svæver
   Det stærke Liv imellem Drøm og Fare,
   Mod Himlen smilende imens det bæver.

Da Korsets Helte i en hellig Skare
   Vidt over Hav og Forbierg, Ørk og Mose
   Mod Dagens Porte Himlens Banner bare;

I Elskovs luttrende Apotheose
   Hver Dame Himlens Frue lig blev funden,
   Blant Riddersværd en tornevogtet Rose;

Med Heltedaaden Sangen gik forbunden,
   Og Sværd og Harpe at samklinge lærte,
   I samme Haand af samme Krands omvunden.

Forhaante Old! fordi dit store Hjerte
   Slog højt mod Himlens Barm og Kjæmpestyrke
   Fremstod i hver din Daad og Fryd og Smerte.

Dit stiernefulde, billedrige Mørke,
   Da Veemods søde Graaddug turde rinde,
   Hvor skjønt mod Eftertidens klare Tørke!

Hvor stor din Kraft, som højt fra Farens Tinde
   Hver Krands bortrev, mod de nedsiunkne Glæder,
   Som kun i Levnet stakket Liv kan finde!

Ja! skjøn med Kors og Glavind du fremtræder,
   Af begge underfulde Blomster springe,
   De synes groete paa ukjendte Steder.

Til Krands de yppigt om din Hjelm sig svinge,
   Mens Aander, Engle, Feer, Sylfer stige
   Af Kalkene med Sommerfuglens Vinge
Og stifte, o <w>Romanzia</w>! dit Rige.
</body>
</poem>

<poem id="staffeldt2001052808">
<head>
    <title>Sonnettkrands</title>
    <firstline>En Pindsedag, da Solens unge Straaler</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="228-233"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<nonum>I.</nonum>

En Pindsedag, da Solens unge Straaler
   Alfaders Smiil til Jorderige bare,
   Og Blomsterne saa sødt henrykte være,
   At tømme de opladte Virakskaaler:

Kun <w>dig</w>, med hvem sig ingen Skjønhed maaler,
   Kun <w>dig</w> jeg saae i Templets fromme Skare;
   Frit stirrende, jeg aned ingen Fare
   Og derfor nu med Føie Straffen taaler.

Dit lyse Øie syntes mig at være
   Den Sol, som straaler i det andet Rige,
   Hvor Smilets Blomst staaer evig uforkrænket.

Thi maa en varig Længsel mig fortære,
   Til Livets klare Spidse maa jeg hige
   Skjøndt, lig en Fange, dybt i Mørke lænket.

<nonum>---</nonum>

<nonum>II.</nonum>

Vi sidde tause, som i henrykt Dvale,
   Til Telt Jasminen rundt om os sig væver,
   Imellem Elskovs Haab og Frygt jeg bæver,
   Og til et Suk blev velbetænkte Tale.

Da Solen i sin Rosengrav maa dale,
   I Østen Lysets Arving bleg sig hæver,
   Og ned fra Nattens brune Lokker svæver
   En Dugfuld Viftning til Naturens Svale.

I stum Henrykkelse mod mig hun hælder,
   I hendes Øie seer jeg Maanens Billed,
   Saa sidde vi, som skillede ved Mæle.

Men brat paa hendes Kind en Taare vælder,
   Med denne min sig blander, uadskillet,
   Saaledes og sig blande vore Sjæle.

<nonum>---</nonum>

<nonum>III.</nonum>

Deroppe, hvor den hemmelige Ranke
   Sig huusvant om de klare Ruder vinder,
   Og Æbletræet vistnok Glæde finder,
   Saa megen Blomsterpragt at sammensanke:

Deroppe, skjønne Billed! søde Tanke!
   Hun blunder nu med luehede Kinder,
   Mens mangen Drøm for hende Krandse binder
   Af Blomster, som ei staaer i Livets Skranke.

Kun Maanen, med den Blundende alene,
   Om hende slaaer de kolde Straalearme
   Og luftigt Kys paa Barm og Mund tør trykke.

O turde jeg med dens Gestalt forene
   Min Ungdomskraft og dette Hjertes Barme,
   I Guder! hvilket Væsen! hvilken Lykke!

<nonum>---</nonum>

<nonum>IV.</nonum>

Sneehvide Liin! nedtrykte Svanehynde!
   Hvor hendes Aande Luften rundt forsøder,
   Naar her bag Nattens Forhæng sig afføder
   Et Billed af min elsktes skjulte Ynde!

I opholdt Indtryk her sig tør forkynde
   Hvad intet Øie under Solen møder;
   Af den ambrosiske Natur end gløder
   De hvide Liin, det bløde Svanehynde!

O meer end Billed af den Elskelige!
   Du indholdsfulde Tomhed, varm af hende!
   Den uberørte Møes affødte Datter!

Jeg kan fra denne Helligdom ei vige
   Og maa afgudisk for et Væsen brænde,
   Som, ak! forgaaer, saasnart jeg det omfatter!

<nonum>---</nonum>

<nonum>V.</nonum>

For hastigt atter Dag og Nat sig skiller:
   Ti, Lærke, som den unge Dag bebuder!
   Tøv, Morgenglands, som gjennem hine Ruder,
   At røre hendes Øielaag, fremiler!

Hvor sødt og yndigt i min Arm hun hviler!
   Halv sjunken ned i de nedtrykte Puder,
   Paakalder hun i Søvne Elskovs Guder
   Og med mit Navn paa Læben salig smiler.

Hvor sødt og yndigt i min Arm hun blunder,
   Mens alle Lokker, flagrende, løsbundne,
   Lig Guldets Aare, ned ad Barmen strømme!

Forhal, o Dag! endnu i faa Sekunder,
   At først jeg Mindet om den nylig svundne
   Og Haabet om den næste Fryd udtømme!

<nonum>---</nonum>

<nonum>VI.</nonum>

Det er opnaa't — havd jeg saa hedt begjærer
   Kronion naadig til min Favn nedsender;
   Det er opnaa't — i høit udstrakte Hænder
   Jeg atter Tak for Verdens Konge bærer.

Men hvilken Kunst og hvilken Viisdom lærer
   At holde fast ved Følelsernes Ender?
   Ham priser jeg, hvis Attraa varig brænder
   Og ei gaaer ud, fordi den ei fortærer.

Derpaa med Føie Guderne man mærker,
   At aldrig deres Eie vorder mindre
   Og Evigheden ung og ny dem favner.

Men rundt om os forgaae de største Værker,
   Thi størst er Undergangen i vort Indre,
   Og Alt<note>Alt] alt</note>, hvad her, end udenfor vi savner.
</body>
</poem>

<poem id="staffeldt2001052801">
<head>
    <title>Hymne til Vandet</title>
    <firstline>En Gud bevæger mig foruden Rist</firstline>
    <notes>
        <note type="credits">Bidrag fra Brian Bentsen.</note>
    </notes>
    <source pages="234-237"/>
    <quality>korrektur1,kilde,side</quality>
</head>
<body>
En Gud mig bevæger foruden Rist
    Og vældigt mig byder at synge;
Men raader, hvad kaarer jeg her eller hist,
    Med digterisk Krands at omslynge?
Jeg ærer Guders og Menneskers Krav,
Dog kroner nu Sangeren dig, o Hav!

Azurne Jomfru, Himmelens Brud!
    Paa Barmen du bærer dens Billed'
Og breder saa længselfuld Armene ud,
    Fra vinkende Brudgom adskillet;
De Elskovssukke, som dig undflyer,
De stige til Himlen, vi kalde dem Skyer.

Du Kjærlighed er, thi du tager Gestalt
    Af Alt, hvad dig, Flydende, favner,
Og atter vil du omfavne Alt,
    I standsende Bredder du savner;
Det selviske Enkelte hader du,
Til Alforeningen stræber din Hu.

Den store Forløsnings sindrige Pant,
    Utalte til Eet du forbinder,
Hvo veed Draabernes Tal, som i dig nedrandt?
    Hvis Øie den enkelte finder?
Thi Draaber, Kilder og Elve bortdøe,
Salig hengivne, i favnende Sø.

Du til Forhærdelsen smiger dig tro,
    I dit Favntag vil du den smelte,
Den trodsige Klippe har ingen Ro,
    Du vil den som Bølge henvelte;
Ja, med din cirklende Favn du omsnoer
Jorden fra Pol til Pol, som et Noer.

Sangværdige Vand! utømt du udgaaer
    Fra Havet i talløse Aarer,
Paa Naturens Kind du som Roser udslaaer,
    Af Menneskets Øie som Taarer,
Dog aldrig opholder dig nogen Gestalt,
Du stræber igjen til det <w>formløse</w> Alt.

I stille Længsel du drager mig til,
    O Evigheds jordiske Lige:
I Bølgernes gjennemsigtige Spil
    Mig vinker et hemmeligt Rige.
Hvor saligt maa det ei være der,
Hvor ikkun det Hele Formen er!

Selv hisset, hvor Formen ved iistakt Pol
    I Favn dig, Forhærdede, tager,
Du vaagner af Døden for nærmere Sol,
    Det Hele sit Tabte tildrager,
Thi strider du mod Forsteeningen,
Fælder Taarer — og døer igien.

Dig kroner jeg, dig, forgudede Vand!
    Naturens Liv og dens Længsel!
Og skuer saa tidt fra Breddernes Rand
    I Bølgernes glimrende Trængsel:
Den ene kommer, den anden gaaer,
Himlen i dem sine Stjerner faaer!
</body>
</poem>

<poem id="staffeldt2018010435">
<head>
    <title>Til Søvnen</title>
    <subtitle>
        <line>efter tre Døgns fuldkomne Søvnløshed</line>
        <line>1807</line>
    </subtitle>
    <firstline>Jeg svang mig til Tyrannens Trone</firstline>
    <source pages="238-242"/>
    <quality>korrektur1,kilde,side</quality>
</head>
<body>
Jeg svang mig til Tyrannens Trone.
   Hans Purpur farved sig i Blod,
Til Perler størkned' i hans Krone
   Talløse Undertryktes Graad.
O lad til Qval ham evig vaage!
   Kom, Søvnløsheds Erinnis, kom!
Omsonst! der sank hans Øjenlaage,
   Han er i Søvnens Helligdom.

Jeg steeg fra kronet Last til lænket
   Blant Jordens fæle Afskum ned.
Der laae Misdæderen nedsænket
   Dybt i dit Svælg, o Haabløshed!
Med Hulens Skimmelkrands i Haaret
   Og Skjæg, ligt Fortids Vedbend, han
I Dødens Forgaard selv bedaaret
   Af Søvn og Drøm, sig fryde kan.

Følg, Muse, hen til Aandens Svimmel
   Ved Intettankens Bundløshed!
Hen til den Albønhørtes Himmel,
   Hans Hjerte fredløs banker ved!
O see! En Smiggrer, Søvnen vinder
   Endnu i dennes Krandse sin,
Og sagte Tvivlens Net løsbinder,
   Som labyrinthisk hilder hiin!

End følg til Vanvids dybe Grotte,
   Udødelige! uden Gru,
Hvor Livet som et Vandfald maatte
   Nedstyrte i opløste Nu:
Sku her, hvor Qvalen selv gaaer under
   I bred- og bundløs Sjæl igjen,
Og Tankechaoshvirvlen blunder,
   Mens Søvnen binder Hændelsen!

Om Mordets Blodplet ved mig klæbed
   Og Samvids Dom min indre Fred
Med andre Verdners Rædsler dræbed,
   O Søvn! maaskee du daled' ned.
Men ak! fordi jeg eengang voved'
   Med stridigt Blik at skue dig,
Useet tilbedte Gud! du loved'
   For evig at forlade mig!

Uslukkede Bevidstheds Lampe!
   Glimt i min Barm af Helveds Glød!
Gigantisk Liv i fredløs Krampe!
   Forfærdelige Vaagenød!
Magt, som i trende Orkusnætter
   Paa Søvnløshedens Marterhjul
Til ixionisk Qval mig fletter —
   Hvor finder jeg for dig et Skjul?

Hist staaer, o Gru! den Gyselige,
   Som avlet blev, da Hændelsen<note>Hændelsen] Hendelsen</note>,
Indsluppen i Bevidstheds Rige,
   Fornuften greb og skjænded den.
Vampyrisk surre hendes Vinger,
   Hold fast ved dig, min stærke Aand!
Hun i sin højre Kloden svinger,
   En Straakrands i sin venstre Haand.

O Søvn! som, naadig uden Skranke,
   Selv Vanvid, Dødsangst, Anger,
Og fredløs frydberuuste Tanke
   Sødt stiller ved dit Maanesmiil!
O Søvn! som blant Olympens Guder
   Bly, som i alle Blomsters Pragt
En useet Natviol, bebuder
   I Mørket kun sin søde Magt!

O trefold hellige, paakaldte,
   Trefold tilbedte, blide Gud!
Hvis stille Skyggetempel hvalte
   Sig over Alnaturen ud —
Kom med din stjernekronte Moder
   Og tryk mit matte Øje til,
Hvis ikke, selv din grumme Broder
   Snart over mig forbarmes vil!
</body>
</poem>

<poem id="staffeldt2018010436">
<head>
    <title>Elskovsbaalet</title>
    <firstline>Til Hjortelund rider en Riddersmand</firstline>
    <source pages="243-251"/>
    <quality>korrektur1,kilde,side</quality>
</head>
<body>
Til Hjortelund rider en Riddersmand
   Med Frender og glimrende Følge,
Hans Rygte gaaer over der grønnende Land
   Og over den blaanende Bølge:
Men hvad er Navnkundigheds smiggrende Røst
Mod et Elskovssuk af en Jomfrues Bryst?

Den Pillegrim ganger sig træt og lam
   I Ridderens ældgamle Skove,
De Karper mylre saa tykt i hans Dam,
   Paa Markerne mylre hans Plove:
Men hvad er al Jordens Grøde og Guld
Mod et Kys af en Jomfrue, deilig og huld?

Syv hundrede pleje den Ridders Jord
   Og skue tidt op til hans Slotte,
Syv hundrede sidde derinde ved Bord,
   Saa gjerne de Sværdene blotte:
Men hvad er den Vældiges styrende Magt
Mod Elskovs Lænke, om Hiertet lagt?

Hvor Jorden er grøn og Himlen er blaa,
   Hver Ædling af Elskov skal glæde,
Thi lader Herr Erland til Hjortelund staae,
   Den deilige Signe at møde;
Med talende Øje, med rødmende Kind,
For hende træder den Ædeling ind.

Hun ydmyg sig reiser, lig Markens Viol,
   I frygtsom Undseelse bøjet;
Han brænder for hende, lig vaarlige Sol,
   Og taler saa kjærligt med Øiet:
Da springer de<note>de] det</note> favreste Blomster ud,
Hun bæver, hun smiler — og er hans Brud.

Da Gjæste sidde ved Viin og ved Mjød
   Og frydes i Hjortelunds Sale;
Den Brud nedstirrer saa bly i sit Skjød,
   Thi dristig er Ridderens Tale;
Sødt spøgende, drikker han hende til.
Dog en Taaresky staaer for den Deiliges Smiil.

Da hælder han sig til den blussende Kind
   Og hvidsker blant Roser, som Vinden:
O siig! hvi er du saa mod udi Sind
   Og hvi rinder Taaren paa Kinden? -
O see dog, (hun stammer) Luen saa blaa
Ud af din Avindsmands Isse staae!

Lad stande den Lue, saa blaae eller rød,
   Medbeileren selv den fortære!
Os varsler den hverken Nød eller Død,
   Mit Hjerte en stærkere nærer,
Den stedse brænder, som Solens Ild,
Og skal overleve dit deilige Smiil.

Mørk sidder den Avindsmand lige for
   Og bider i blaalige Læber,
Hans Harme foragter det flygtige Ord,
   Som, svindende, saarer, ei dræber.
Han beiled' omsonst til den favreste Mø,
Thi svarger den Nidding at begge skal dø.

De Gjæste sidde til Midienat,
   I Bægeret Tiden sig dølger;
Men Brudgommen, Længselfuld, reiser sig
   Den jublende Skare ham følger;
Ved Luurenes Klang og Faklernes Blus
Han Bruden hjemfører til eenlige Huus.

Det staaer, indviet til Elskov og Fred,
   I Lundens dybeste Skygge.
Rundt drysse Træerne Blomster ned
   Og Sangfugle Reederne bygge.
Der dulmer Smerten i Hjertets Saar
Naar Linden grønnes og Bogfinken slaaer.

Der fører Herr Erland den Bævende ind,
   Alt Følge han sender til Slottet;
Der seer han ved Maanens blufærdige Skin
   Den hvideste Lillie blottet;
Der beder han dristig, der nægter hun mat
Og rødmer, skjøndt useet i dølgende Nat.

Omfavnede, synke de ned i Blund,
   Dog vaager den arge Forræder,
I Elskovs hellige, tiende Lund
   Han let paa Fodspidsen træder,
Og fuld af Forbrydelse er Hans Barm,
Og fuld af Død er hans grumme Arm.

Medbeileren speider det eenlige Huus,
   Hans Trælle blive tilbage,
Han selv oppuster det mordiske Blus
   Og synes i Mørket en Drage;
Han lokker Døden af Flint og af Staal
Og tænder Huuset til Elskovsbaal.

Og da nu Luen, indhyllet i Qvalm,
   Lig Snogen i Græsset, hvæser,
Og da nu Vinden, i Asp og i Alm
   Opvaagnende, vildt den opblæser:
Det suser som Ildløs, saa varsler hun,
Ung Erland, stat op af Liin og af Duun.

O sov dog, du Søde, du Hulde, sov ind!
   Saa luun er den favnende Pude;
O sov! Thi det er kun den natlige Vind,
   Som suser i Almen derude.
Saa slaaer han om hende sin kjærlige Arm,
Hun trykker sit Hoved til Ynglingens Barm.

Og da nu Branden sin røde Kam
   Opløfter og Egnen opklarer,
Hun vaagner i Angest og atter ham
   Med bævende Stemme adværer.
Vaagn op, ung Erland! det brænder alt meer,
I Almen derude hvert Løv jeg seer.

O sov dog, du søde, du Hukde, sov ind!
   Saa sødt ved din Side jeg hviler;
O sov! thi det er kun Fuldmaanens Skin,
   Som lyst gjennem Skyerne smiler.
Og over den Vovendes Ansigt han brat
Liinene flaaer og hvidsker god Nat.

Og da nu Branden, alt meere nær,
   De hvidslende Toppe udstrækker,
Hun ængstelig kaster sig hen og her
   Og atter den Blundende vækker:
Vaagn op, ung Erland! det bliver saa heedt,
Vort Leie mig synes af Luer reedt.

O sov dog, dn Hulde, du søde, sov ind!
   Sov tryg i den rolige Reede!
Min Aande det er, som omspiller din Kind
   Med Elskerens brændende Heede.
Saa trykker han paa den Tvivlendes Mund
Et brændende Kys og synker i Blund.

Men da nu Ilden af Væggen slaaer ud
   I blaalige, knittrende Flammer,
Med Døden i Hiertet, den anende Brud
   Fra Leiet opfarer og stammer:
Nu op, min Brudgom, min søde Gemal!
Alt Luen staaer ind i vor Brudesal.

Fra Leiet han springer saa modig og fort,
   Med Ilden han agter at stride,
Mens hun fra hans Ansigt blæser den bort
   Og trykker sig tæt til hans Side:
Som Klippen i Havet, han haard og stum,
Hun hænger ved ham, lig Sølverskum.

Da Skjebnen han skuer, han raaber ud:
   Her Luen og Mordet dernede!
Men højt i Himlen en straffende Gud,
   Som skuer min antændte Reede!
Her frelser ei Taarer, her frelser ei Staal,
Døe, søde, med mig, det er Elskovs Baal!

Da stønner den Ømme: o Marter! o Qval!
   Som skaaner for langsomt at dræbe!
Min Læbe brister — o søde Gemal!
   Aand kjøligt paa bristende Læbe!
Aand tidt og kjøligt, imens jeg mit Haar
Over dit glødende Ansigt slaaer.

Med Haaret hun dækker hans Ansigt til,
   Hans Aande den Martrede kjøler,
Da bliver selv Luen medlidende mild,
   Med bortvendte Toppe den nøler,
Men Taget styrter i knusende Fald —
Velsignede Død! du er uden Qval.
</body>
</poem>

<poem id="staffeldt1999080801">
<head>
    <title>Til Vaaren</title>
    <firstline>See! der er du</firstline>
    <source pages="252-255"/>
    <quality>korrektur1,kilde,side</quality>
</head>
<body>
See! der er du,
Med din Straalekrands,
Din Urne fuld af Dug,
Vaar! elskede Vaar!
Himmelske Yngling!

   Een Straale kun
Til at oplive mit Indre!
Een Draabe kun
Til at qvæge mit Indre!

   Mindes du,
Da jeg ved Sundet,
Blomstrende som du,
Brændende som du,
Morgenen aanded,
Eller og dykked
Ned med din Sol
I det hvilende Hav?
   Mindes du end,
Da ved tyrrheniske Kyster
Til dit Kommes Fest
Med Guldæblernes Blomst
Frisk jeg mig krandsed?
Eller ved Adria,
Da jeg ved Adria
Stirred paa Bølgen,
Som skvulped herover
Fra Grækenlands Kyst?

   Da, o da!
Det andet Livs
Sangsalige Foraar
Gik fra mig ud.
Da blev Naturen
Skjøn, lig min Attraa,
Da blev hvert indre
Dyrket Billed
Udenfor til.

   Men nu!
O kjøl mit Martyrsuk!
Ikke formaaer jeg
Mere at skabe
Hvad jeg begjærer.
En Gud hensegner,
Over ham styrter
Hans grundløse Verden!

   Himmelske Yngling,
Min Dødsengel vær!
Tryk din Straale
Som Dolk i mit Hjerte!
Ræk mig Gift kun
I Blomsternes Kalke!
Venlige Yngling,
Befrier vær!
</body>
</poem>

<poem id="staffeldt2018010438">
<head>
    <title>Til Lidelsens Charis</title>
    <firstline>Højt over Jorden Skjønheds Sæde</firstline>
    <source pages="256-260"/>
    <quality>korrektur1,kilde,side</quality>
</head>
<body>
Højt over Jorden Skjønheds Sæde
   I Formers stille Rige staaer:
Naar Lidende for det hentræde
   Og blotte de modtagne Saar,
Urania til dem nedsmiler
Og Qvalen selv med Ynde hviler.

O søde, vellystfulde Smerte!
   O bange, smertefulde Lyst!
Du blide Veemod, som mig lærte
   At fly for Lindring og for Trøst
Ublandet Glæde intet ejer,
Som din Tvetydighed opvejer.

I Morgenrødens Purpursale
   Du sanker lette Taarer op;
Dit Suk er Sefirs kjelne Tale
   Med Jomfrurosens spæde Knop;
Dit Blik et Glimt fra Stjerners Riger,
Som stedse mod sit Udspring stiger.

Medlidenhed, den Ejegode,
   Dig i sin Blidhed synes liig,
Dog boer hun kun paa denne Klode,
   Til Himmelen du hæver dig;
Hun deeler ikkun jordisk Smerte,
Du Himlens Fryd at deele lærte.

Kun Glædens Ideal sig hæver
   Forklaret, i din Maaneglands:
Kun Haabet, som mod Lyset svæver,
   Og Mindet, med den gjemte Krands;
Dit Suk den førstes Flugt fremdriver,
Dm Graad den andens Blomst opliver.

De skjønne, ædle Sjæle kjende
   Dit mystiske Forsonersmiil:
Naar Længsels reene Luer brænde
   Og Jorden fly med ædel Iil<note>Iil] Iiil</note>,
Ved elsket Graad, velkomne Sukke,
Du Smerten kjøle vil, ei slukke.

Thi ikkun den, Naturens Ynde
   Berøres, dog ei saares af,
Den, Sanzjos Engle hist forkynde,
   Rundt støttede ved hellig Grav,
Den, som i yndig Pagt med Lykke,
Sin Piil i rolig Barm tør trykke;

O himmelske! kun denne ømme
   Bedrøvelse tør møde dig:
Da tør du Himlene neddrømme,
   Da, Hellas' Marmorguder lig,
Du tør med det <w>Guddommelige</w>
Let blande Sorg og Fryd tillige.

Rørt, smiler du ved Skjebnens Side
   Og leger med dens grumme Spyd;
Du svæver, Lidelsens Sylfide,
   Blidt lindrende, om saaret Dyd;
Selv Martyrbaalet dig ei truer,
Du staaer ukrænket i dets Luer.

I Nonnens hvide Celle svæver
   Du til den fromme Længsel ind,
Og i vellystig Andagt hæver
   Fra jordisk Ynde Møens Sind:
Sødt Kirkens Amor hende saarer
Og til Jehovas Brud udkaarer.

I Skjaldens Barm du Sæde tager,
   Du aander Vellyd i hans Røst,
Og skjøndt med halcyonske Klager
   Han flaggrer langs med Tidens Kyst,
Dog liig en Sydfugl, snar han iler
Den Vaar forud, som evig smiler.

O vær mit stille Livs Veninde
   Og lad mig, din Udkaarrre liig,
Paa Jorden være Bud og Minde
   Om Frem- og Fortids Himmerig!
Thi Himlen dig er skjænket vorden,
Dog Lykken ikkun ejer Jorden.

End vær min stille Døds Gudinde!
   Forsød den sidste bittre Skaal,
Og lad mig al din Lise finde
   I Helgen- og Forsonertaal!
Lad, pustet op ved dine Sukke,
Min Blomst i Himlen sig oplukke!
</body>
</poem>

<poem id="staffeldt2018010439">
<head>
    <title>Til Septembermaaned</title>
    <subtitle>1804.</subtitle>
    <firstline>Milde September, o siig! hvorfra din vaarlige Ynde</firstline>
    <source pages="261-264"/>
    <quality>korrektur1,kilde,side</quality>
</head>
<body>
Milde September, o siig! hvorfra din vaarlige Ynde?
   Heftigst er Glæden ve! naar vi ei ventede den,
Men vi vil nu saa gjerne ved Tanken det Kjærkomne fængsle,
   Under dens Formynderskab Hjertet, det ødslende, see.
Ei som en aldrende Mand — med Ynglingens glødende Mine
   Rækker du os din Kurv, randfyldt med Frugt og med Blomst,
Og paa din Skulder sidde smaae Fugle, som synge og næbbes,
   Er det alt Foraar igjen? spørger den vexlende Sang.
Rig paa Spørgsmaal og er, o September! min søde Forundring,
   Digtre med Guder selv tage saa nøje det ei.
Springer det modnede Aar den vrantne Alderdom over,
   Knyttende Manddom paa ny til den fremblomstrende Tid?
Har du i Jupiters Sal, hvor Tiderne dandse om Tronen,
   Fra den blussende Vaar røvet den evige Blomst?
Eller kasted', da lige han Dagen og Natten afvejed',
   Zeus med Lune en Krands hen i den natlige Skaal?
Slig, hvad bebuder det Under? Et andet Rige paa Jorden?
   Markens frivillige Frugt? Barmens ustraffede Lyst?
Møjerns Ixionshjul, med Menneskeheden omhvirvlet,
   Staaer det stille engang? Sluttes der endelig Fred
Mellem de tvende Magter, som styre Verden, og tage
   Chronos, Astræa og Pan atter det Elskede Spiir?
Da var der Fred paa Jorden og Ustyld i Hjertet, da hasted'
   Attraa og Nøje omkap gjennem hver lykkelig Barm.
(Stedse dog vinder hiin, thi den anden før den ei kan komme,
   Saaledes Nat og Dag følges afvexlende ad.)
Snaksom, o skjønne September! jeg bliver ved denne Forandring,
   Og mit ordrige Digt qviddrer som Fuglen i Vaar,
Thi, o milde September! du gavnmild, som Phøbos, mig skjænker
   Blomster i tusinde Tal til Pieridernes Krands.
Neppe kan jeg opsamle og ordne de skyndede Gaver,
   Og den langsomme Form fatter de Vrimlende ei.
Ret saa! forsyn mig meget, for Vinternætterne komme,
   Da skal Betænksomhed nok ordne den brogede Pragt,
Naar ved Naturens Død de hylende Nordvinde klage
   Og som dens Elsker, fiernt Solen i Sørgedragt staaer.
</body>
</poem>

<poem id="staffeldt2018010440">
<head>
    <title>Den røvede Brud</title>
    <firstline>Den Ridder stamped' i sin Gaard</firstline>
    <source pages="265-270"/>
    <quality>korrektur1,kilde,side</quality>
</head>
<body>
Den Ridder stamped' i sin Gaard,
   Staldsvenden det fornam,
Og Valmar alt i Bøjlen<note>Bøjlen] Bojlen</note> staaer,
   Hist Støvet stjuler ham.

Nu rask, min Ganger, fremad, frem!
   Som Fuglen stræk dig ud!
Da skal vi snart opile dem,
   Den Røver og min Brud.

Saa skal du staae i luune Stald,
   Fra Bidselet befriet,
Og hun dig daglig klappe skal,
Skal fodre dig saa blidt.

Den Ganger nemmer Herrens Bud,
   Som Vinger, strækker den
De snelle Been i Luften ud
   Og skyder lynsnar hen;

Og Ridderen, en Engel lig,
   Med Hævnens dragne Sværd
Den bleege Voldsmand nærmer sig,
Igiennem Krat og Kjær.

O Svend, hvad reiser Sand og Støv
   Og kommer nær og nær?
Prøv, om du højt i Aspens Løv
   Mon skjelne, hvad det er.

Eu Hvirvelvind, o Herre, snoer
   Sig rundt i Skov og Sand;
Hvad eller og en Øxenhjord
   Nu drives ind ad Land.

O Svend! det aldrig er en Vind,
   Som reiser Skov og Sand:
Min Ridder i sin Rustnings Skin
   Jeg klarlig skue kan.

O Svend, en Hjord det aldrig er,
   Som drives ind ad Land:
Min Ridder med sit dragne Sværd
Jeg klarlig skue kan.

Den Voldsmand bliver kold og varm,
   Han drager Dolken frem,
Og sætter den paa Møens Barm,
   Saa skuer Valmar dem.

Stands, Valmar, stands, og først hør til,
   Da viis dit djærve Mod,
Nu stands, ifald du ikke vil
   Brat see det elskte Blod.

Thi ved dit Vaabens første Sving,
   Ved første Tegn til Dyst,
Nedsynker Dødens kolde Sting
   I dette hvide Bryst.

Du Røver! Nidding! Arge Trold!
   Du Snog fra Helvede,
Som snoer sig i en Dødlig Fold
   Omkring min Elskede!

Dog hvis — det er mit Ritterord —
   Du hende slippe vil,
Jeg giver dig min heele Hjord,
   Med Eng og Vænge til.

Min Eegeskov vel ligesaa,
   Hvor ingen Øxe klang,
Derinde hoppe Hjort og Raa
   Ved Fuglens muntre Sang.

End giver jeg dig Isseslot
   Og rundtom Land og Vand;
Da bliver du den største Drot
   Og Kongens første Mand.

Men Nyt den Voldsmand strax opfandt,
   Og trædsk mod Valmar vendt:
Giv mig din Haand derpaa til Pandt,
   Da er den Feide endt.

Af Sadlen Ridder Valmar sprang
   Og hastigt nærmed' sig,
Da Røveren sin Daggert svang
   Med modløs Niddingsvig.

Men lig en Engel midt i Nød
   Med Hielpens sikre Arm,
Afvendte <w>Hun</w> den lumske Død
   Fra hendes<note>hendes] henders</note> Elskers Barm.

Og over den Forvorpnes Liig,
   Han faldt ved hendes Haand,
De Elskende omfavne sig
   Til aldrig opløst Baand.

Og Ridder Valmar knæler ned:
   Mit Liv er evig dit,
Du har belænet mig dermed,
   Dig være det indvi't.
</body>
</poem>

<poem id="staffeldt1999030405">
<head>
    <title>Vaaren</title>
    <firstline>End Vinteren sit Hoved løfter</firstline>
    <source pages="271-274"/>
    <quality>korrektur1,kilde,side</quality>
</head>
<body>
End Vinteren sit Hoved løfter
  I Sneefog over Fjeldets Top,
Fra Nordens uoptø'de Kløfter
  Han kalder Stormens vilde Trop:
    De hylende Titaner
    Ad Lysets steile Baner
      Dunstfjelde vælter op.

Men lig en Flok af Amoriner
  Hidvifte Vindene fra Syd
Om Polens Drot, med milde Miner
  Forstyrrende hans Kjæmpepryd:
    I Dunst hans Sneehjelm svinder,
    Til Vandfald smeltet, rinder
      Krystallet af hans Spyd.

Og see! ved Vaarens første Straaler
  En Slægt af Blomster rundt slaaer ud,
De virakfyldte Offerskaaler
  Opløfte de mod Lysets Gud
    Og smilende bebuder,
    Lig Cyperns Elskovsguder:
      Natur er atter Brud.

En ukjendt Magt mit Liv opliver,
  Min Barm er Gudens kaarne Hjem,
Han Øiets Forhæng sønderriver
  Og vinker skjulte Verdner frem:
    Det Enkelte forsvinde!
    Gestalterne sig binde
      Og Eenhed samle dem!

I Skovens Melodier taler
  Natur med elskede Gemal,
I Blomsterskrift den Ømme maler
  Et Elskovsbrev paa Høi og Dal;
    I dulgte Sølvaarer
    Henrinde hendes Taarer
      Med Længsels Fryd og Qval.

Da, fyrig som et Elskersie,
  I mørke Blaa en himmelsk Ild,
Solguden skuer fra det Høie,
  Og Dagen er hans Elskovssmiil.
    Naturen opad stræber,
    Med tusind Blomsterlæber
      Hun drager Lyset til.

Og snart i fyrig Aftenrøde,
  Opholdt paa Brudens ømme Bryst,
Hans Brudgomskys saa hede gløde
  Med Hyrdetimens drukne Lyst.
    Dog naar ham Skjæbnen kalder,
    Hans Afskedstaare falder,
      I Perledug opløst.

Den store Hyrdetime atter
  Til Brudefesten Tegnet gav:
Guds Søn med Guds opelskte Datter
  Forener sig i Jord og Hav;
    Beruust af Elskovs Bæger,
    I hendes Indre præger
      Hans Himlens Billed af.

Hvert Støvgran til en Blomst vil blive,
  Hvert Luftpust til en Harpeklang,
Og Livet heelt sig overgive
  Til Evighed i Svanesang:
    Som Lyd af rørte Strænge,
    Alguden vil fremtrænge
      Af alle Skrankers Tvang.
</body>
</poem>

<poem id="staffeldt1999080102">
<head>
    <title>Til Musen</title>
    <firstline>Atter vinker du mig, forvildet omvankende Muse</firstline>
    <source pages="275-276"/>
    <quality>korrektur1,kilde,side</quality>
</head>
<body>
Atter vinker du mig, forvildet omvankende Muse,
  Med vildt flaggrende Haar, Sløret af Storme opfyldt?
Dølg det stirrende Blik, de krampebevægede Læber!
  Bort, Fortvivlede! bort! Furie! ras ei i Sorg!
Skaan mig, o Grummeste! skaan! og saar mig ei i min Smerte!
  Gjør min Fryd end til Fryd, dog ei min Kummer til Qval!
Har jeg derfor afstaaet dig Lykken og Freden i Barmen,
  At du som Marteraand nu skal forfølge mit Spor?
Lad de Døde da hvile! Fremman dem ikke af Graven,
  Og de Levende ei kald til de Jordede ned!
End tilhører jeg Solen, med blomstrende Arme omslynger
  Mig den friske Natur, Haabet mig dandser forud:
Thi vil jeg Sorgen bære, Fortvivlelsen under mig binde,
  Mægtig jeg leve vil før, overvunden, jeg døer.
</body>
</poem>

<poem id="staffeldt2018010443">
<head>
    <title>Krigssang for den danske Hær</title>
    <firstline>I Leding, i Leding enhver, enhver</firstline>
    <notes>
        <note>* Kronprindsen har befalet denne og den følgende Sang at trykkes og uddeeles i Hæren.</note>
    </notes>
    <source pages="277-279"/>
    <quality>korrektur1,kilde,side</quality>
</head>
<body>
<nonum><center><small><w>Mel</w>. Wohlauf, Kammeraden, auf's Pferd, auf's Pferd!</small></center></nonum>

I Leding, i Leding enhver, enhver!
   Kun Leding vort Løsen skal være!
Lad Blødlingen sidde og klynke der!
   Han leve, han døe uden Ære!
Men vi drage lystigt i Felten ud
Og beile til Æren, Soldatens Brud.

For Kongens Krone, for Arnens Glød,
   For Dans aldrig kuede Rige,
Kamplystne, forhaane vi Nød og Død
   Og falde maaskee, dog ei vige.
Fast staaer i Slaget enhver paa sin Plet,
Thi <w>Frederik</w> skuer og styrer det.

Bag ham, Kampbrødre! fremad, frem!
   Hans Fjærbusk til Hæder os vinker.
Hvor Kampen er blodigst, der være vort Hiem!
   Den alt underligger, som sinker.
Mod Kuglernes Hagel og Sværdenes Lyn
Frem med urokkede Øjenbryn!

Frit blomstrer Livet i Felten kun,
   Langt fra Yppigheds skrantende Sønner;
Thi lader dem drømme paa Ederduun,
   Mens Valpladsen under os drsnner:
De finde ej Nøje for lutter Fryd,
Soldatens Løsen er: savn og nyd.

Om Livets Værd den kun tale maae,
   Som kjækt det i Kampspil udsatte;
Hvo det Hvide i Dødens Øje saae,
   Det herligste Liv kan han fatte:
I Nød og i Fare, i Kamp og i Dyst,
Hvor Kraften er størst, er den største List.

Thi lader, Kampbrødre! Hær mod Hær,
   Os spille om Livet og Krandsen;
Den Kjækkes urokkede Tro det er,
   Naar han iler til Heltedandsen,
At hver en Kugle sin Udskrift har
Og rammer kun den, hvis Navn den bar.

Velan da, Fostbrødre, lystigt frem!
   Minuten kun Sejeren skjænker.
Skal fremmed Bud vanære vort hjem?
   vil I slæbe paatruede Lænker?
Nej! før udstrømme vi Livets Væld
For Kronens Ære og Landets Hæld!
</body>
</poem>

<poem id="staffeldt2018010444">
<head>
    <title>Soldatersang paa Marschen</title>
    <firstline>Raskt igjennem Sommerstøv</firstline>
    <source pages="280-283"/>
    <quality>korrektur1,kilde,side</quality>
</head>
<body>
<nonum><center><small><w>Mel</w>. Naar jeg drikker, Amphion!</small></center></nonum>

   Raskt igjennem Sommerstøv,
Gjennem Vinterslud vi stride,
   Krandsede med Skovens Løv
Eller og af Sneefog hvide.
Andre Vejret først adspørge,
   Om de sunde være tør!
Aldrig vi for Solen sørge,
   I vort Bryst den skinne bør.

   Derfor bort med alskens Mag!
Herligt er det kun herude,
   Her er Eegens Top vort Tag
Og dens Rod vor Hovedpude.
Fra det eene til det andet
   Sted vi gaae med munter Aand,
Thi, o Brødre! heele Landet
   Er vor skjønne Garnison.

   Undervejs i Bye og Stad
Os imøde Piger smidske
   Og, opstillede i Rad,
Sagte til hinanden hvidske:
Hvor de Fyre flinkt henile!
   Turde de kun blive her!
Kammerater! da vi smile,
   Sligt en Krigsmands Glæde er.

   Naae vi da det ønskte Maal,
Lystigen vi Hatten svinge,
   Drikke, Hurra! Kongens Skaal
Og i Dandsen, Hopsa! springe.
Brave Krigsmænd, raske Gutter
   Stedse finde vidt og bredt
Glædens Skaal og væne Glutter,
   Elskov, Dands og Sang beredt.

   Lystig er Soldatens Færd,
Men den herlig er tillige:
   Vidt i Straaler af hans Sværd
Trives Fredens trygge Rige;
Kongens Krone han forværer,
   I hans Bryst den nedlagt er,
Gjennem alle Dødens Farer
   Der den søges maae, kun der!

   Hæld og Hæder hver en Stand!
Og Soldaten dobbelt Hæder!
   Tidt med Glæde savner han,
Naar han slaaer for Borgerglæder.
Helt er den, som kan undvære,
   Men en Blødling nyde skal,
Derfor først og fremmest Ære
Bør Soldatens høje Kald!
</body>
</poem>

<poem id="staffeldt2001092101j">
<head>
    <title>Stiernelil</title>
    <firstline>Der stod en Stierne i Himmelens Blaa</firstline>
    <source pages="284-285"/>
    <quality>korrektur1,kilde,side</quality>
</head>
<body>
Der stod en Stierne i Himmelens Blaa,
   Den glimted' saa underhuld,
Ret aldrig blidere Blik jeg saae,
   Thi blev jeg saa længselfuld.

Mig tyktes, at alt det Skjønne var til
   Udi dens vinkende Skjær,
Da blev jeg saa stille, o Stjernelil!
   Og fik dig saa kjær, saa kjær!

I Blomsterduggen hver Nat jeg laae
   Og stirred' mod Stjernen op,
Indtil det fugtige Morgengraa
   Omflaggrede Bjergets Top.

Men siden den Dag jeg Signelil saae,
   Forglemte jeg Stjernelil,
Og søgte ei hisset i Himlenes Blaa
   Det Hæld, som paa Jorden er til.
</body>
</poem>

<poem id="staffeldt2018010446">
<head>
    <title>Til min Søster</title>
    <firstline>Kun tvende Gange Skjebnen smiled'</firstline>
    <source pages="286-288"/>
    <dates>
        <written>1804-02-03</written>
    </dates>
    <quality>korrektur1,kilde,side</quality>
</head>
<body>
<nonum><center><small>3 Febr. 1804.</small></center></nonum>

   Kun tvende Gange Skjebnen smiled',
Kun tvende Gange takkede jeg den:
   Da jeg til Lejnens Bredder iled'
Og da jeg henrykt saae Hesperien.

   Mit Hæld var kun i fjerne Egne,
O aldrig! aldrig jeg dem glemme kan!
   Jeg lykkelig var allevegne,
Kun ikke i mit Elskte Fødeland.

   Saa klaged' jeg — og venligt smiled'
Mig Skjebnen, ak! maaskee for sidste Gang,
   Da ved din Valgtes Barm dn hviled'
Og til en fuldendt Blomst dit Liv udsprang.

   Du Gode! Ømme! Blide! Hulde!
Jeg broderlig din Fryd tilegner mig,
   Og var det end min sidste, skulde
Den dog ei være mindre kjær for mig.

   O gid den Lod, som jeg forgjæves
Og længe efterstræbte, vorde din:
   En Barm, som af Tilfredshed hæves,
Og varigt Havblik i det jevne Sind.

   Du stedse blid og kjærlig være;
Glem ej, at Qvindens første Dyd er Taal,
   Mens Manden stræber efter Ære
Og frem sig kjæmper til det fjerne Maal.

   I ikke mindre milde Skaaler
Afvejed' Livets Skaber Qvindens Lod,
   Thi blidt hun sejrer, naar hun taaler,
Og sinder Himlens Fryd i Dydens Graad.
</body>
</poem>

<poem id="staffeldt2018010447">
<head>
    <title>Paakaldelsen</title>
    <subtitle>den 31 Juli</subtitle>
    <firstline>O læg din søde Vellyd paa min Læbe</firstline>
    <notes>
        <note>* Kronprindsens og Kronprindsessens Formælingsdag.</note>
    </notes>
    <source pages="289-291"/>
    <quality>korrektur1,kilde,side</quality>
</head>
<body>
O læg din søde Vellyd paa min Læbe,
   (Saaledes jeg til Sangens Fader bad)
Og lad mig ved din Bistand hældig stræbe,
   At tolke Daners Hjerter i mit Qvad!
I høje Jubellyd lad mig forkynde
   Fra Travens Bredde hen til Nordcaps Fjeld,
<w>Den ædle Heltekraft, den blide Ynde,</w>
Som siaber Danmarks Hæder og dets Hæld.

Bønhør mig, før jeg uindviet synger
   <w>Den gode Sags trofaste Frederik,</w>
Som rundt om Riget Hærens Staalgiord slynger
   Og langtfra sejrer ved sit Helteblik;
Som om sit Folk med Arm og Tanke værner
   Og alt ved Rygtet om sit viise Mod,
Tre vandne Felttog værdt, den Frække fjerner:
   En Sejer uden Taarer, uden Blod.

Bønhør mig, Sanggud! for i svage Toner
   Jeg nynner om <w>Maria Dannebod,</w>
Og uden Fuldmagt alle Musers Kroner
   Nedvinker for den kronte Blidheds Fod,
Hvis Smiil er Vinket til titusind Glæder,
   Hvis Dyd er Maalet for det bedre Kjøn,
Naar den med Yndens friste Rosenkjæder
   Hver Dag fornyer <w>Frederiks</w> søde Løn.

Saa bad, saa sang jeg alt — da Gudens Øje
   Brat frem af Sorgens mørke Regnsky brød,
Og langsomt ned fra Sangens Tvillinghøje
   Ved alle Musers Graad, hans Afslag lød:
O Søn! jeg mægter ei din Bøn at krone,
   Selv Guders Fryd og Evne har sit Maal,
Og Vellyds Gud har ingen Jubeltone
   Ved <w>Frederiks</w> Sorg og ved <w>Marias</w> Taal.

Tie med Beundring, medens <w>Han</w> kun følger
Sit Kald, at ofres for sit Riges Vel,
Og <w>Hun</w> for Verden omt sin Smerte dølger
I Taalmods Smiil, som ak! kun synes Hæld.
Men o! naar <w>Dannebod</w> ei meere lider
Og <w>Ejegod</w> fra tunge Sorg er fri,
Da syng fra Nutid hen i Eftertider,
Syng Danmarks Fryd — min Guddom staaer dig bi!
</body>
</poem>

<poem id="staffeldt2018010448">
<head>
    <title>Blomsterne</title>
    <firstline>I Dannerkongens yndefulde Have</firstline>
    <notes>
        <note>* Det større Publikum bedes at tilgive dette lille Digts Aftrykning blot for den mindre Kreds, der kiender sammes Anledning og Udtydning.</note>
    </notes>
    <source pages="292-294"/>
    <quality>korrektur1,kilde,side</quality>
</head>
<body>
I Dannerkongens yndefulde Have
   Jeg blant de favre Blomster henrykt gik,
Og heftede paa mangen Vaarens Gave
   Med stille Længsel mit forelskte Blik.

Vel saae jeg ej Gudinden der, om hvilken
   De tidt sig flette i en herlig Krands,
Dog stode de i faver Pragt paa Stilken,
   Udfoldende den reene Farveglands.

Først skued' jeg et aldrig glemt <w>Kjærminde</w>,
   Det var saa skjønt i Himlens Farve klædt:
Vil Kongen sig en Blomsterkrone binde,
   Da pryder det hans høje Majestæt.

Naar Solen ned i Purpurbølger dukker,
   Da Hjertets Yndling, <w>Natviolen</w> sig
Ved Aftenstjernens reene Smiil oplukker
   Og dufter sødt, den dulgte Ømhed liig.

Men naar nu Lysets Gud sig atter hæver,
   Da <w>Rosenknoppen</w> i sin Pude staaer,
Een Draabe Dug i den fra Himlen bæver
   Og Vaarens Fylde Sommerpragten spaaer.

Blant andre Blomster, som af Solens Lue
   Modtage deres Farveskjær og Duft,
Skjøn staaer <w>Reseda</w>, dog i stille Stue
   Den dufter heller end i aaben Luft.

Næstved en <w>Martsviol</w> med Blu og Ynde
   Sig synes dølge i den rige Pragt,
Thi kun i Skyggerne vil den forkynde,
   Hvad Virak Vaaren i dens Barm har lagt.

End for mit Blik paa ranke Stilk sig hæver
   En <w>Lillie</w> i alt sit reene Skjær;
Med Føje mangen Længsel den omsvæver,
   Thi trefold synes den Naturen kjær.

Men som jeg stirred', see! en <w>Anemone</w>,
   For Sefir nys udsprungen, vinked' mig,
Thi den Ustadige for Hymens Trone
   Til den for stedse havde bundet sig.

Saa mange andre Blomster end tildroge
   Mit Blik og Hjerte ved et yndigt Smiil,
Men <w>syv</w> de alt for snare Klokker sloge —
I Blomsterduften faldt mit Øje til.
</body>
</poem>

<poem id="staffeldt2018010449">
<head>
    <title>Til Bagtaleren</title>
    <firstline>Bagtaler, frem af Mørkets Huule</firstline>
    <source pages="295-296"/>
    <quality>korrektur1,kilde,side</quality>
</head>
<body>
Bagtaler, frem af Mørkets Huule!
   Til aaben Kamp du kalde mig!
Og da skal jeg, du Edderguule!
   I Uskylds Rustning møde dig.

Men nu — hvad Skjold kan mig beskjerme
   Mod dig, der nedrig som en Træl,
Sig ei med Bryst mod Bryst tør nærme,
   Men borer Braadden i min Hæl?

Ha! hvis jeg kun dig turde skue,
   Da skulde brat en dødlig Piil
Fra Digtergudens Sølverbue
   Dig ramme midt i Ondskabs Smiil?

Dog for maaskee ved Skjændsels Pille,
   Omskoggerleet af hver Satyr,
Dig, Skumler! burde jeg fremstille
til Pøbelbærmens Eventyr.
</body>
</poem>

<poem id="staffeldt2018010450">
<head>
    <title>Opmuntring</title>
    <firstline>Du Øjet løfte, Taaren tørre</firstline>
    <source pages="297-299"/>
    <quality>korrektur1,kilde,side</quality>
</head>
<body>
Du Øjet løfte, Taaren tørre,
   Fra kraftløst Fald du reise dig!
Gjenvordigheden vorder større.
   Hvor Modet ej forstørrer sig.
      At <w>lide</w>, Qvinden egner.
      Men Manden, end han segner,
         Højmodig <w>taale</w> skal.

Foranderlighed væver triller
   Paa Jorden Livets Bølge hen;
Det Knyttede sig atter skiller
   Kun for at knytte sig igjen;
      Og skulde Sorger vare,
      Da Glæderne saa snare
         Forlade os igjen?

Behersk dig selv, kun da opsiger
   Du frit det blinde Fatums Magt,
Thi hvo ei stifter egne Riger,
   I fremmed Lænke vorder lagt.
      Ei Verden sig aftrykke
      I dig med Nød og Lykke,
         Aftryk du dig i den!

Fra Himmelen blev dig medgivet
   Den ydre Verdens Dannestav;
Fra dig udflyder Herskerlivet,
   Din Vilje er en Guddoms Krav.
      Vov ikke blot at vide,
      Vov kjækkere at slide
         Fra Tidens Hjul dig løs!

Din Skjæbne dog ei vov at binde,
   I Kamp mod den du falde maae,
Og syntes stundom du at vinde,
   Da viid, du ej din Skjæbne saae.
      Kun Taal kan denne fælde,
      Dit Forsvar er dens Vælde,
         Dit Smiil dens Nederlag.

Stort, herligt er det, at modtage
   Hver Skjæbne med et Bryst af Staal!
I Viisdoms Æter Aanden drage,
   Mens Hjertet bløder, Smertens Maal!
      I tvende Verdners Blanden
      Som Grænseskjæl, staaer Manden
         Og smiler til hvert Saar.

Træd hen for dette Marmorbilled',
   For denne herlige Gestalt:
Du skuer Niobe fremstillet,
   Til Skjæbnen ak! hun tabte alt.
      Mens hendes Sønner smile
      I Leegen, Dødens Pile
         Fra Skyen ramme dem.

Det knuste Moderhjertes Qvaler
   Og hendes Død i hver en Død,
Ei noget Ord og Skrig udtaler:
   Stum stirrer hun paa Skyens Skjød,
      Men ingen Taarer trille,
      Som Støtten, kold og stille
         Hun venter sidste Piil.
</body>
</poem>

<poem id="staffeldt2018010451">
<head>
    <title>Dueposten</title>
    <firstline>Spraglede og kjelne Due</firstline>
    <source pages="300-304"/>
    <quality>korrektur1,kilde,side</quality>
</head>
<body>
Spraglede og kjelne Due
   Med de silkebløde Fjær
Og en Hals, som Himlens Bue
   Svagt kun ligner i sit Skjær:

Hold dig, Bedste, paa min Finger
   Med de rosenrøde Kløer,
Kjælent hæng med dine Vinger
   Og din Herskerinde hør!

Venus-Paphia dig kjender,
   Du er kjær hiin lille Gud,
Derfor atter jeg udsender
   Dig, som Elskovs Sendebud.

Engang for Alciphron sendte
   Dig saa lønlig fra sin Ø;
Engang alt fra mig du vendte
   Hjemad over Land og Sø.

Nu igaar han skjuler atter
   Dybt i Fiskerkurven dig —
Jeg er en ulydig Datter,
   Paphia beskytte mig!

Sid nu stille, mens jeg binder
   Under Vingen dette Brev.
Vidste du, hvor mine Kinder
   Blussed', da min Haand det skrev!

Vidste du, hvor Hjertet maler
   Sig i hvert et Træk, og hvor
Dette stumme Blad udtaler
   Meer end nogentid mit Ord!

Seer du vel paa Klintens Skrænte
   Hist en Hytte, hvid og grøn?
Tusind Kys og Klap dig vente
   Hisset til din Trostabs Løn.

Der Alciphron gaaer og tænker
   Paa sin Pige, øm og tro,
Og med stille Længsel sænker
   Øjet hid mod hendes Bo.

Der du Ømme har din Reede
   Med de spæde Ungers Tal;
Modersmhed da dig lede
   Sikkert i dit skjønne Kald!

Lad de vilde Fugle ikke
   Fra din Vei aflokke dig,
Markens grove Frø at pikke,
   Sligt for dig ei sømmer sig.

Heller ikke dyp din Vinge
   Ned i Bølgens kolde Bad,
Ak! da vilde du kun bringe
   Et forrevet, plettet Blad.

Derfor, Ømme! først du tage
   Disse Guldkorn til de Smaae,
Og af denne Skaal inddrage
   Bølgens kjøle Himmelblaae.

Saa! og nu du end betænke
   Hvor min Ven vil fryde sig
Og i Hast fra Brev og Lænke,
   O hvor hastigt! løse dig.

Nu afsted! Nu? vil du ikke?
O du alt forkjælet er!
Nej, den flyver, mine Blikke
Øjner ei den Snelle meer.
</body>
</poem>

<poem id="staffeldt2018010452">
<head>
    <title>Kong Hadding</title>
    <subtitle>Et Eventyr</subtitle>
    <firstline>Kong Haddings Blik kun Rædsler møder</firstline>
    <notes>
        <note>* Paa et Par historiske Træk nær, et puurt Eventyr, hvis Betydning, forudsat det har en saadan, kun bør anes med barnlig Eenfold. Det philosophisk-poetiske <s>chiaro-oscuro</s> kræver en ligesaa nænsom Fornemmelse som Behandling.</note>
    </notes>
    <source pages="305-327"/>
    <quality>korrektur1,kilde,side</quality>
</head>
<body>
Kong Haddings Blik kun Rædsler møder,
   Rundtom hvert Syn ham Uhæld spaaer:
Paa Flugten røde Skyer bløder,
   Vidt Stormen gjennem Himlen gaaer;
I Aftenrøden Havet gløder,
   Liigt Verdens dybe Banesaar —
Af Fangetaarnets Rift han skuer
Veemodigt ind i Solens Luer:

,,Ha! gid som du, o Sol! jeg døde
   I Glandsen af mit eget Blod,
Mens Skjalde ved min Aftenrøde
   Henrykte til min Lovsang stod!
Men ak! i Fangetaarnets Øde,
   Med bunden Arm, afmægtigt Mod,
Er Nat paa mine Øjenlaage
Og paa mit Levnet Glemsels Taage.

Hvor er mit hvasse Sværd, begavet
   Med den Berørtes visse Fald?
Mit Skjold, med Billeder paa Havet,
   Paa Snækker, Kjæmper, Dal og Hald?
Mit gyldne Bæger, fiint udgravet?
   Min Harpe, ak! min Viv og Skjald?
Fortvivlende, jeg Lænken gnaver
Og med min Negl i Muuren graver.

Min Avindsmand derude fryder
   Sig sødt i Solskin og i Regn;
Mens Sangen til hans Sværdslag lyder,
   Jeg glemmes her i Fangens Hegn.
Tidt mangen trofast Bølge flyder
   Fra mine Kongefædres Egn,
I Slag mod Muuren mig den kalder,
Dog ak! kun den, ei Muuren falder.

Vil du, min Ven! du lille Stjerne,
   Ei til min Frelse ruste dig?
Hver Nat du jo saa blidt og gjerne
   Igjennem Riften vinker mig.
Kan I, som vogte Jordens Kjerne,
   Det røde Guld, med Vold og Svig -
Vil ingen Gud sin Haand udstrække?
Kan ingen Trold min Lænke brække?''

Da slingrer Taarnet, Porten drsnner,
   Flux stødes bort de rustne Slaa,
Tre kobberrøde Qvinder stønner
   Og grinende for Kongen staae.
Ei nogen før blant Jordens Sønner
   Foruden Varselangst dem saae,
Men hvad kan vel den Kjæmpe frygte,
Hvis Død er uden Sang og Rygte?

En blaalig, takket Svovellue
   Rundt om den førstes Tinding gaaer;
Den anden bær en sælsom Bue
   Af Grubens Ertser i sit Haar;
Den sidste vandklar er at skue,
   En Jaspisskaal paa Issen staaer;
Ved visne Fingre Blodet klæber
Og Smiggeren ved slappe Læber.

,,God Qvel, Kong Hadding! saa de sige
   Var det ei dig, som kaldte os
Og banked' paa vort skjulte Rige?
   Ja saa! du ligger under Laas
Og Lukke, dybt blant Trælles Lige,
   Hvor sjelden kun en Konge saaes.
Dog siig os, hvad du monne vædde,
At vi dit Liv og Rygte rædde.

Al Herlighed vi dig bebude,
   Samt Frelse fra hver Magt og List,
Hvis du for hver af os en Knude
   Vil slaae i denne Vidjeqvist.
Hvis ei, imorgen er det ude
   Med dig, som os er vel bevidst,
Thi Kurlands Trælle Strikken slynge,
Som dig imorgen skal opklynge.''

Den fangne Konge sig betænker
   Og længselfuldt mod Himlen seer,
Men ak! sit Venneblik nedsænker
   Den svundne Stjerne ikke meer.
Da brænde ham de tunge Lænker,
   Forføreriskt ham Livet leer —
Mens Qvinderne af Glæde tude,
For hver af dem han slaaer en Knude.

Brat løsne sig de svare Ringe
   Fra Leedene; som raaddent Bast,
De dobbelt tagne Kjæder springe.
   Men med et blodigt Øjekast
De trends Qvinder Vidjen svinge,
   Lumskt hvidskende: nu er du fast!
Nedfare de til Nattens Sæder,
Men Kongen frem til Lyset træder.

Glad til sin Fædrearv han iler,
   til Sjølunds Bred; med Heltelyst
Hans Kjæmper ved hans Komme smiler.
   Da vaagner til den vante Dyst
Hver Lejres Mand, kun Trællen hviler,
   Mens Hadding slaaer<note>slaaer] flaaer</note> paa Kurlands Kyst,
Og snart med dræbte Fjenders Bytte
Hans Gjæve fylde Borg og Hytte.

Tre Aar han glimrer: Kamp og Gilde
   Omgive ham; som Maanen blid,
Ham tryller Dronningen Ragnhilde,
   Og i en varig Væddestrid
Udtømme Skjalde Bragas Kilde
   Til Sange om hans Helteid.
Hæld alle dem, som sjungne bleve!
I Sangen de sig overleve.

En Varselangst dog ofte blegner
   Kong Haddings Kind. Naar Dronningen
I Smerter ned paa Bolstret segner
   Og Skjødets Foster giver hen,
En Qvinde kommer brat og tegner
   Det spæde Noer med Fingeren,
Og ingen jordisk Magt aftvætter
De fæle, efterladte Pletter.

Saa trende Sønner midt i Panden
   De skjæbnefulde Pletter bær:
Den eene rød, sortbruun den anden,
   Det sidste Mærke vandblaat er.
Her glipper Mod og Værge Manden,
   Sligt er ej ædel Fejdefærd,
Thi intet Spyd og Sværd kan fælde
De underjordske Trolles Vælde.

Tidt Faderen paa Armen tager
   De spæde Smaa, mens Moderen
Forgaaer i Taarer og i Klager.
   Stivt paa sin Æt han stirrer hen
Og alt til Frelse Dolken drager —
   Da svinde Mærkerne igjen,
Dog neppe kysser han det Hvide,
For de sig vise og udvide.

Da gaaer en Træl af Urtegaarden
   For Kongens Eegebord at staae,
Skjøndt han var bruun og sort som Jorden,
   Dog Frygten paa hans Kind man saae.
Saa stønner han: et Træ er vorden,
   Hvis Mage aldrig nogen saae,
Til trende Lokker sammenføjer
Sig Stammen, mens den sig ophøjer.

Og i den første Løkke brænder
   En Lue med et blaaligt Skjær;
Højt i den anden noget blænder,
   Af Ertser sammensat det er;
Dog i den sidste Løkke vender
   En vandblaae Skaal sig hen og her;
Det vidst betyder Nød og Fare,
Gid Asa-Thor enhver bevare!

Erindringen i hvide Striber
   Kold over Kongens Ansigt gaaer,
Dog flux om Sværdets Klodd han griber
   Og raaber ned i Borgegaard:
Nu frem enhver, som Æggen sliber
   Dg hugger Saar endnu i Saar!
Thi den, som Vidien kan fælde,
Med mig skal deele Guld og Vælde.

Mod Troldetræet Flokken drager,
   Dog intet Værge, stærkt mod Svig,
Af Barken hugger eller nager
   Den mindste Splint. Men pludselig
Fra Dronningbuuret høres Klager
   Og trends Spædes Jammerskrig,
Thi hvergang nogen Sværdet svinger
Af deres Pande Blod fremspringer.

Kong Hadding haab- og modløs slænger
   Ved Træets Rod sit Sværd og Skjold.
Ei mægter jeg, han raaber, længer
   At stride med en saadan Trold.
Hans Kjæmper tæt sig sammentrænger,
   Liig rædde Faar i sikre Fold,
Og Kongens Gaard er taus og øde,
Som om hans sidste Æt uddøde.

Bag Skoven Midnatsmaanen hæver
   Et blodigt Aasyn; bange spaaer
En Vind, som hen ad Jorden svæver;
   Ræd Bækken til sit Udspring gaaer,
I liden Blomst hver Trevle bæver,
   Dens Top i Duggens Angstsveed staaer,
Og vidt Naturen bange gruer,
Fra Jorderig til Himlens Buer.

Brat Dybets fangne Vinde kule,
   De gjennembore Jordens Skal,
Og flux af vidtoprevne Hule
   Opfare Qvinder, tre i Tal.
Til Kongen skadefro de skule,
   Thi Nød og Død er deres Kald,
God Qvel, Kong Hadding! saa de talte,
Dengang vi komme, stjøndt ukaldte.

Erindrer du, da du paa Grunden
   Af Fangetaarnet haabløs laae
Og al din Magt og Glands var svunden?
   Da løsned' vi de faste Slaa,
Paa det at du igjen løsbunden
   I ædel Frihed monne gaae,
Men du dig bandt ved trende Knuder
Til Natten — du har ingen Guder.

Thi overgiv de trende Spæde,
   Hver allerede mærket er,
Hvis ei, da skal selv Fostret græde,
   Som Qvinden under Hjertet bær,
Thi Luen Høsten skal opæde
   Og sluppen, rase hen og her,
Mens Havet Jorden overskyller
Og Pestdamp Solens Glands indhyller.

Seer du den Dunst ved mine Læber?
   Udraabte een, den Draabe Vand,
En anden, som ved Fingren klæber?
   Den sidste: og den Ildebrand,
Som fra mit Blik i Gnisten stræber?
   Mod dem din Vælde intet kan,
De Vandflod, Pest og Ildløs blive,
Hvis ei du vil din Æt os give.

Og aldrig vorder sønderrevet
   Den stærke Pagt, thi af hver Plet,
Paa dine Sønners Pande skrevet,
   Vi suge Blodet fra din Æt,
Som Springvand højt i Luften drevet.
   Ved ingens Vælde standser det —
Men nok, Kong Hadding, Skjebnen vinker
Din Frygt og Trods kun Ofret sinker.

Bleeg, frossen, uden Blik og Mæle,
   Kong Hadding stod. Brat han udbrød:
Mit Kjød og Blod, mit Liv I stjæle!
   Saaledes ei mit Løfte lød!
Forbandede I trende fæle
   Misfostre dybt fra Hælheims Skjød!
Med Natten ingen Pagt jeg slutter,
O Frigga, frels, frels mine Glutter!

Men hiine med blodtørstig Læbe
   Saaledes mælede til Svar:
I Jordens Skjød ved Nattens Sæde
   Den lille Vidjeqvist vi skar.
Ved Træets Rod tre Drager græde
   Giftdraaber i et bundløst Kar,
Og derfra alle Taarer flyder,
Som sig paa Jordens Rund udgyder.

Den Guderne omsonst paakalder,
   Som paa den Green en Knude slaaer.
Thi brat i Nattens Vold han falder.
   Fra den udgik hiint Banesaar
Mod Valhalls Yndling, Halvgud Balder:
   Skjøndt Frigga selv til Halhejm gaaer,
Skjøndt Asa-Odin fælder Taarer —
Den frelses ej, hvem Natten saarer.

Men Kongen Læben blodig bider,
   Han stirrer stivt og ikke seer,
Fortvivlen grusomt sønderslider
   Hans Faderhjerte og han leer.
,,For mine Kyllinger jeg strider'' —
   Hans Læber mægter ikke meer.
Det tordner — fælt de Qvinder grine
Og synkende tre Gange hvine.

Da løse sig Naturens Love,
   Fra Dybet stiger Plagers Trop:
Af Hytter, Agere og Skove
   Fremfnyser Branden, Top ved Top.
Vildt Havet kaager, skumfuld Vove
   Til Kjedlens Kanter svulmer op,
Og, mens den bange Klode ryster,
Vidt overskyller Bred og Kyster.

Af slappe, sortebrunne Bryster,
   Hvor Drageynglen vorder stor,
Afgrundens Dronning Edder kryster
   I Livets Væld: da døer hvert Noer,
Fra Stammen Døden grumt det ryster.
   Umoden Frugt — den halve Jord
Forødet er, og hvo ei falder
Af Pest, ham Ild og Bølge kalder.

Og ak! ustandset Klagen lyder
   I Kongens jammerfulde Gaard,
Thi af de Spædes Pander flyder
   Det varme Blod; i hvert et Saar
Ragnhilde endløs Graad udgyder,
   Mens ubevidst Kong Hadding staaer,
Hvid, maalløs, som en Marmorstøtte,
Og mægter ei sit Blik at flytte.

Det Mitnat er, i Draaber rinder
   De Spædes Blod lidt efter lidt
Ned ad de blaalig-hvide Kinder.
   Brat bliver det i Mørket hvidt,
Fra Himlen hver en Sky forsvinder,
   En Sydvind, som henvifter blidt,
Den kolde Marmørkonge smelter
Og atter Blodets Bølge velter.

Optøet af Dødens stive Kulde,
   Dog med et Suk, som om igjen
Han Livet brat udstønne skulde,
   Opskuer han mod Himmelen:
Og o! der staaer den glemte, hulde
   Smaastjerne, Kongens lyse Ven,
Som af et bundløst Øje, blinker
Den ovenfra og Kongen vinker.

Og som han stirrer, see! den daler,
   Nærved udslukker den sit Skjær,
Men i dens Sted en Fugl, som taler,
   Om Kongen flaggrer, huld og kjær.
I Himmelblaat Guldstraaler maler
   Kjærminder paa de skjønne Fjær,
Og af det gyldne Næb udflyder
En Røst, som alle Hjerter fryder.

,,Højt over Jorden maae jeg tindre,
   Dit bedre Jeg, thi følg mit Raad,
Og giv kun meere bort for mindre,
   Giv Hjerteblod for Øjegraad.
I Nattens straaleløse Indre
   Er Sæden til det Onde saaet,
Kun Toppen staaer i Lysets Rige,
Men Roden — meer jeg tør ei sige.

De sorte Aander dybt sig dølge
   I Jordens uhældsvangre Skal,
Tre grumme Magter dig forfølge,
   En højere dig frelse skal.
Paa Luftens dybe, klare Bølge
   Fast staaer Alfadurs Stjernesal,
Did Jordens Tro og Længsel stunder,
Derfra nedsynker mangt et Under.''

Da svinder den — men Kongen dvæler
   Et Øjeblik med oplyst Sjæl,
Ham Haab og Mod paa nye besjæler
   Og Tro paa Himmel, Gud og Hæld.
Viis er hans Tale, hvad han mæler
   Er øst af Mimers klare Væld,
Mens han den mørke Gaade tyder
Hans Gaard af Glædesraab gjenlyder.

Hen paa sin Æt med Fadertaarer
   Eengang han seer, og flux med Mod
Blant Sine tvende Venner kaarer,
   Henhastende til Træets Rod.
Der han opridser trends Aarer
   I Hjertesiden, til hans Blod
Med Jordens sorte Muld sig blander
Og Troldetræets Rødder vander.

Brat revner Jorden, Storme tude
   Af hver en Rift; en dæmpet Røst:
Nu er det ude! er det ude!
   Gaaer frem af Nattens huule Bryst.
Ved himmelsk Magt hver Trylleknude<note>Trylleknude] Tryllekunde</note>
   Paa Helas Vidje vorder løst,
Og synkende i Afgrundsflammen,
Fra Jordens Flade svinder Stammen.

Brat Oversvømmelsen sig stiller,
   Blaat hviler Havet i sin Skaal;
Paa Arnen Luen lydig spiller,
   Udslukket er Naturens Baal;
End Pestens Taagetelt sig skiller,
   Fuldt er den fæle Smitsots Maal;
De Spædes Blod ei meere rinder
Og Pletterne for stedse svinder.

Sødt Fuglen højt i Linden synger,
   Ragnhilde sidder ved dens Rod,
To Glutter hun i Armen gynger,
   Den tredje staaer ved hendes Fod.
Kong Hadding sine Arme slynger
   Og henrykt seer sit frelste Blod,
Mens Lindens løse Blomster standse
I Luften over dem, som Krandse.

Med gylden Brynje Kongen troner
   Ved festligt Laug; i Kjæmpers Sal
Undsvæver Rygtet og ham kroner.
   Ved Sagas Fødder mangen Skjald
Et Efterliv i Bragis Toner
   End knytter til hans Dages Tal,
Thi intet uden Skjaldesangen
Frikjende kan for Undergangen.
</body>
</poem>

<poem id="staffeldt1999030402">
<head>
    <title>Til de Døde</title>
    <firstline>Sover sødt i hellig Fred</firstline>
    <source pages="328"/>
    <quality>korrektur1,kilde,side</quality>
</head>
<body>
   Sover sødt i hellig Fred!
Blomsten sig om Graven slynger,
Liden Fugl i Linden synger,
   Maanen seer saa venlig ned.

   Sover sødt i hellig Fred!
Blomsten visner, Løvet falder,
Høstens Storm Naturen kalder
   Til den dybe Hvile ned.

   Sover sødt i hellig Fred!
Alt, hvad over eder bølger,
Tidlig eller sildig følger
   Til den dybe Hvile ned.

   Sover sødt i hellig Fred!
</body>
</poem>

<poem id="staffeldt1999080103">
<head>
    <title>Den Døende</title>
    <subtitle>1805</subtitle>
    <firstline>Hvor qvalmt herinde</firstline>
    <notes>
        <note>Manuskriptets overskrift er »Den Døende. Da Goethe var dødelig syg, 1805.« <a person="goethe">Goethe</a> døde imidlertid først 22. marts 1832.</note>
    </notes>
    <source pages="329-331"/>
    <quality>korrektur1,kilde,side</quality>
</head>
<body>
Hvor qvalmt herinde!
Luften størkner
Og grusomt nægter
Livet det sidste,
Befriende Suk.
Ud! Ud!
I grændseløs Vidde,
Paa Alpernes Toppe,
At indaande Fjernet,
At udsuge Stormens
Opblæste Kinder!
Luft! Luft!
En eneste Gang! — —
Hellige Alaand!
Herude vil jeg
Modtage det sidste,
Opgive det sidste
Aandedræts Viften.
End eengang jeg drikker
Dybt af dit blaae,
Altid omvendte
Bundløse Bæger,
Af hvilket du gyder
Dagen og Duggen,
Hvor Solen hænger
Ved rosenkrandst Bred,
En blinkende Draabe
Og dog et Lyshav! —
O blege Høstsol!
Udgaaende Fakkel,
Som mat beskinner
Naturens Vaar:
Veemodigt du smiler
Igjennem Regnskyens
Tøvende Draaber
Den Visnende til.
Dit Vink jeg forstaaer.
Stønnende Høstvind,
Naturens sidste
Langsomme Dødssuk:
Ængsteligt du dreier
Det afblæste Løv
Til Krands om min Tinding
Og saa mig indvier
Til Undergang.
Jeg kommer! jeg kommer!
End jeg vil døe,
Forgaae med Naturen,
Forgaae i Naturen,
Et Støvgran meer
I den store Opløsning,
I Undergangshvirvlen!
</body>
</poem>

<poem id="staffeldt2001052803">
<head>
    <title>Vahls Død</title>
    <firstline>Sover trygt, I spæde Blomsterspirer</firstline>
    <notes>
        <note>Martin Vahl, botaniker (1749-1804). Se også Oehlenschlägers <xref poem="oehlen1999062837"/>.</note>
        <note type="credits">Bidrag fra Brian Bentsen.</note>
    </notes>
    <source pages="332-334"/>
    <quality>korrektur1,kilde,side</quality>
</head>
<body>
Sover trygt, I spæde Blomsterspirer,
    Under hvide Sneeliin sover kun!
Vaarens livudaandende Zephirer
    Seent bortvifte eders Engleblund!
Thi naar I de grønne Stilke skyde,
    Eders Børneøine blidt opslaae,
Lig Nyfødte, skal I Graad udgyde,
    Faderløse lig, ved Graven staae.

Amaranten da mod Jorden hælder,
    Liljens Taare synker i dens Smiil,
Rosens Purpurkilde brat bortvælder,
    Gjerne Hyacinthen døer med Iil.
Urter, Blomster, Buske, Træer spørge:
    Fader Sol! hvor er vor ømme Ven?
Urter, Blomster, Buske, Træer sørge,
    Alle mod hans Grav sig hælde hen.

Skjulte Blomst! du Mø, som uopdaget
    Ørknen krydrer med dit Aandedrag
Og, i Navnløshedens Skjød opdraget,
    Rødmer for en afrikanisk Dag:
Vend din Top mod Underverdnens Rige,
    Ingen speider nu din Farveglands,
Vend mod ham din Top, o Elskelige!
    Og nedsynk fra Jorden i hans Krands.

Men I hundrede, hans Elskersie
    Først i Sydens Straaletempler saae,
I, som jer om Atlas' Tinding bøie,
    Eller af Carthagos Gruus udslaae:
Iler hid fra Dal og Klippetinde!
    Fælder Duggens Taarer paa hans Grav!
Staaer uvisnelige ham til Minde!
    Eder han jo Navn og Billed gav.

Og du Englepar i Blomsters Rige,
    O <w>Kjærminde</w>! stille <w>Natviol</w>!
Af hans brustne Hjerte frem I stige,
    Billeder paa Kjærlighed og Taal!
Ømhed aanded sagte af hans Indre,
    Markens Urter vare kun hans Skat,
Derfor ved hans Hvilested I tindre,
    Skiftes til at vaage Dag og Nat!
</body>
</poem>

<poem id="staffeldt2018010456">
<head>
    <title>B. Anker</title>
    <firstline>Ikke længer mine Taarer rinde</firstline>
    <source pages="335-336"/>
    <quality>korrektur1,kilde,side</quality>
</head>
<body>
Ikke længer mine Taarer rinde,
   Midnatstimen lindrer denne Qval,
Og jeg kan, o <w>Anker</w>! dig til Minde
   Mat adlyde Klagemusens Kald.

Ikke kan min dybe Sorg udtale
   Sig i Sangens bundne Melodi,
Heller ei for Verden vil jeg prale
   Med den dulgte Graad, jeg smelted' i:

Men som den, der gjæsted' Folk og Stæder,
   Og som den, der Livet vejet har,
Ved din kolde Skikkelse jeg græder —
   Kærlighedens blide Tolk den var.

Ømt udaanded' du en hellig Varme,
   Lig en Luftning fra en bedre Jord;
Mild, hvor selv ei Konger sig forbarme,
   Speided' du de bleege Sorgers Spor.

Som din Slægt, du favned' Kunstens Sønner
   Og hver Sandheds Elsker Haanden gav:
Derfor alle Musers Graad forskjønner
   I en sielden Perlekrands din Grav.

Ædle Mand! som midt i Pragt og Fylde
   Var lig Armods Sønner, blød og øm,
Og som naar han Højhed saaes at hylde,
   Ubedraget, hylded' kun en Drøm;

Sjeldne Ædling! trøstesløs jeg sætter
   Dette Minde uden Pral og Svig;
Om dit Navn en sjelden Krands jeg fletter:
   Den var ond, som ikke Elskte dig.
</body>
</poem>

<poem id="staffeldt2018010457">
<head>
    <title>Ludvig Staffeldt</title>
    <firstline>Hulde Barn! ei mig du kaldte Fader</firstline>
    <source pages="337-338"/>
    <quality>korrektur1,kilde,side</quality>
</head>
<body>
Hulde Barn! ei mig du kaldte Fader,
   I din Ømhed havde jeg kun Deel,
Dog min Graad den spæde Dødning bader,
   Ak! jeg giver ham min Sorrig heel.

Nattens Dug udbrister af din Pande,
   Livet slukkes i dit Øies Skin;
Dødens Liljer og Violer blande
   Farverne paa blaalig-hvide Kind.

Som en søvntillukket Urt, bedugget
   Af den blege Maanes Midnatsgraad,
Hviler dn, i Dødens Favn indvugget,
   Og af alle Modertaarer vaad.

Fromme Glut! fra de Fuldendtes Enge
   Var det Smiil, du her saa stadigt bar,
Og dog lig et Veemodssuk, som længe
   Bæver hen, din spæde Alder var.

Kiærlighed for Døden dig forklared',
   Uskylds Lilje bar du i din Haand,
Og i barnlig Mine aabenbared',
   Sødt betydningsfuld, en myndig Aand.

O du var en Engel, som forvilded'
   Sig til Sorgens og til Dødens Bo,
Og nu midt i Smertens Træk afbilded'
   Minen af en evig Fryd og Ro.

Trofast skal mit Hierte Mindet nære
   Af dit lidende Forsonersmiil:
Evig algod maae Alfader være,
   Ellers ej hans Skabning var saa mild!
</body>
</poem>

<poem id="staffeldt2018010458">
<head>
    <title>Blomsten</title>
    <firstline>Der staaer en Blomst ved den klare Søe</firstline>
    <source pages="339"/>
    <quality>korrektur1,kilde,side</quality>
</head>
<body>
Der staaer en Blomst ved den klare Søe,
   Den smiler i Dybet ned:
Og vil jeg den plukke, da maae jeg døe,
   Fuldvel mit Hierte det veed.

Dog finder jeg hverken Ro eller Rist,
   For Blomsten jeg plukket faaer,
Thi har jeg den plukket, det veed jeg for vist!
   Jeg intet meere attraaer.

Der staaer en Blomst ved den dybe Søe,
Den Søe hedder <w>Evighed</w>;
vil Blomsten jeg plukke, da maae jeg døe:
Den hedder <w>Uskyldighed</w>.
</body>
</poem>

<poem id="staffeldt2018010459">
<head>
    <title>Jesus Christus</title>
    <subtitle>Et Oratorium</subtitle>
    <firstline>Styrter Løgnens Offersteene</firstline>
    <source pages="340-347"/>
    <quality>korrektur1,kilde,side</quality>
</head>
<body>
<nonum><center>Chor.</center></nonum>
Styrter Løgnens Offersteene!
Spreder friske Palmegreene
For Jehovas Sendebud!
Hosianna! hist han kommer,
Lærer, Talsmand, Frelser, Dommer,
Hosianna! Gud fra Gud!

   Evigheden er hans Krone,
   Magten er hans højre Haand:
   Helved, brsl og skiælv og daan!

   Hyll i Roser hver en Zone,
   Stille Klode! for hans Fjed,
   Thi hans Bud er Kjærlighed.

   Hører alle Jordens Riger!
   Høje Sol, det rundt udbred!
   Kjærlighed fra Himlen stiger,
   Jorden smiler, Helved viger,
   I et andet styrtet ned.

   Ja! svimler i Henrykkelsen!
Guds Søn, hans andet Selv,
Født af hans Selvbeskuelse,
Udsprungen af den evige Bevidsthed,
I Tidens vilde Bølger sænker sig,
Og med den evige Natur foreener,
Forsoner med Alherlighed
Den endelige, døende Natur. —

   Men hvilken Rædsel?
Hvilke Uvejr rulle
Dybt fra bundløse Dyb?
See! Solen blegner! Jorden skjælver!
Ha! Dødens Iisdolk gjennemborer
Den aandende Natur!
Ve! heele Helved reiser sig!
Ve! Lys og Mørke, Liv og Død,
Ve! evig Fryd og evig Marter kjæmpe -
Og jeg er Kampens Priis!

<nonum><center>Tre.</center></nonum>
   Almagts Gud! o Hør os, hør!
   Med din Søn Naturen døer —
   Hør vor Bøn!
<nonum><center>* * *</center></nonum>
   Retfærds Gud! til Qval og Skam
   Helveds Magter krone ham —
   Frels din Søn!

   Mildheds Gud! alt Korset staaer,
   Blodet rinder af hans Saar —
   Frels din Søn!

   Guders Gud! fra Himlen see!
Ve! hans Øje brister, Ve! —
   Frels din Søn.
<nonum><center>* * *</center></nonum>
   Gud i Himlen ej os hør,
   Ak! og Gud paa Jorden døer
   I sin Søn!

<nonum><center>Chor.</center></nonum>
   Fald, o Sol! du saas ham bløde!
Hyl, Natur! hans sidste Suk igjen!
Helved Sejer vandt mod Himmlen —
Døe, Natur! døe til et evigt Øde
Uden Sol og Gud og Ven!

<nonum><center>Een.</center></nonum>
   Tause Ørk, du mig modtage!
Lad mig græde! Lad mig klage!
O lad Qvalen dræbe mig!
Da den Hellig - reene døde,
Liv, du blev til Synd og Brøde!
Død, du blev guddommelig!

<nonum><center>Fleere.</center></nonum>
   Os skal Livets Kalk beruse!
Alle Nydelser opbruse
I vort Hjerte, i vor Sands!
Kommer, Lyster! Laster, kommer!
I vor Barm er ingen Dommer,
Hisset ingen Sejerskrands!
Her kun blomstre vore Himle!
Gjennem Livet vil vi svimle,
Drukne vil vi svimle ned,
Helved, i din Bundløshed!

<nonum><center>Fjernt Chor.</center></nonum>
      Halleluja! Halleluja!
   Svarer, Himmel, Jord og Hav!
         Halleluja!
   Liv og Fryd bag Død og Grav!
      Halleluja! Halleluja!
         Halleluja!

   O lytter alle! lytter og nedkaster
Tilbedende i Støvet Eder!
Fortvivlens Stemme, tie!
Tie, Ryggesløsheds Raserie!
O hører alle og fornemmer
Det store Budffab, at han lever!
At Solens Straaler sig nedsænked'
til Tabors Top
Og løfted' ham paa Himlens Troner op!

   Nu for hans Lære lever, døer!
Farkaster Sandsernes Idoler
Og giver denne Verden for en anden
I Tro og Kjærlighed og Haab.

   Rinder, Taarer! rinder kun!
   Eders Væld mod Himlen springer;
   Vift, o Suk! fra fromme Mund!
   Hist som Jubel du gjenklinger.
   Salig, salig den som troer!
   Himmelen i Favn han tager
   Og i Bønnen Aanden drager
   Blant Udødeliges Chor.

<nonum><center>Chor.</center></nonum>
      Triumph! Triumph! han Sejer vandt!
   Triumph! saa vi skal Sejer bære!
   Lyd evig, Priis og Tak! til Ære
   For ham, som Døden overvandt!

      Vær du vort Tempel, Himmelbue!
   Vær du vort Alter, grønne Jord!
   Højt i en hellig Offerlue
   Opstige vore Sjæles Chor!

   Religionen hen ad Jorden strider
Med Blomster i den eene Haand
Og Frugter i den anden:
Den blomsterfulde sænker hun mod os,
Den anden, fuld af Frugter, hæver
Hun højt i Himlene og vinker
Os did.
Sku henrykt og modtag
Med stille, tilliddækket Hjerte
Hvert Saar af Tidens Lee!
Fæld Taarer i din Fryd!
Smiil i din Lidelse, og triumpheer
Midt i din Undergang!

      Jesus Christus kalder mig
   Til sin stridende Bekjender.
   Bødlen truer, Baalet brænder,
   Alle Plager ruste sig:
   Men i Skyen Kronen blinker,
   Alle Himle skue ned —
   Bødlen smiler, Baalet vinker,
   Henrykt lidende, jeg sinker
   Martyrdødens Salighed!

<nonum><center>Chor.</center></nonum>
   Himlen aabnes! Jorden svinder,
Solen svinder i dens Glands!
Over Verdens Sejervinder
Svæver Evighedens Krands!

   Vær vort Tempel, Himmelbue!
Vær vort Alter, grønne Jord!
I en hellig Offerlue
Stige alle Sjæles Chor!
</body>
</poem>

<poem id="staffeldt2018010460">
<head>
    <title>Til Musen</title>
    <firstline>Forræderiske Muse, fly</firstline>
    <source pages="348-354"/>
    <quality>korrektur1,kilde,side</quality>
</head>
<body>
Forræderiske Muse, fly!
Fly hen til den, som ei dig kjender,
Og lad ham, liig en Tordensky,
Som sig paa Jovis Arne tænder
Og med en prægtig Klang udbrænder,
I Taareregn til Jorden ty!
Fly, Æterhavets farlige Sirene!
Vampyr, som suger Hjertet ud!
Forvovne Midlerske, som vil med Gud
Det endelige Savn foreene,
Og med sin Aande Livet blæser op,
Før Blomsten villig bryder af sin Knop!
Hvem aabnede dig Sandsens Fængsel,
Hvor før, i rig Ukyndighed,
Mit Liv som Dalens Væld i Højdens Skygge gled?
Da bandt du mig med evig Længsel
Til Alt, hvad ingen her opnaaer
Og som i Villed kun let over Jorden gaaer.
Mit Savn du brat imødehasted',
Med Tryllemagt, Morgana liig,
I Livets Flod du dig nedkasted'
Og herlig, skjøn, forunderlig
I Drømmesyner rundt afspeiled' dig.
Men dog jeg Solen saae sig dykke
I Længsels Danaidegraad,
Og følte Angers hvasse Braad,
At nys jeg haaned' Dagens Lykke,
Som snart derpaa, i Fortids Smykke,
Mig syntes en olympisk Lod.
Vel kom med hver en Morgenrøde
Mig Glædens Nymphe ny imøde,
Men ak! hun ved mit første Favn
Gik under i det bundløs-dybe Savn.
Af mit nedrevne Nu opbygged
To idealske Verdner sig,
Hvor du mit Liv i Drømme hygged'
Og med dit Vanvid mig omskygged',
Snart blid og snart forfærdelig.
Ha Dunstgestalt! som kun opstiger
Af Væsenhedens Overflod,
Frem, Muse, i din Magt! tag Mod!
Zeus nikker over sine Riger,
Tyst! Ørnen blunder ved hans Fod
Og Lynene i Kloen slukkes lod.
Du skjælver? Hvad? Mon du ei førte,
(Af dig jeg Eventyret hørte)
Prometheus ind i Guders Sal,
Hvor han det Forbeholdte stjal,
Den evige, guddommelige Lue,
Som stræber hjemad op mod Himlens Bue?
Og nu, du Brummende! du vover ei
Af Urnen hist paa Jovis Skjød at tage,
Hvad alle Bønner ei neddrage?
Det gyldne Old, den salig-siungne Maj,
Da Blomst og Frugt ved samme Stilke vinked',
Opfyldelse bag Attraa aldrig sinked',
Og mellem Dyd og Fryd ei Skjæbnens Haand
Opløste det guddommelige Baand.
O Sangens Elskte Old! Naturens Jomfruhed!
Da Idealet var i Tingen,
Og Livet let i Fryd og Fred,
Som Virakduft for Sefyrvingen,
Hen over Jordens Blomstertoppe gled.
Hist staae de, see! de tvende Riser,
Den lyse og den mørke, forbundtro.
Til eet de begge Septre sammensno,
Og Dshinnistaner, Paradiser,
Med alt hvad Sagn og Spaadom priser,
Frem af Alverdens Samdragt gro.
I Purpurskyer ømme Sylfer bo,
I hver en Blomst en salig Div sig viser,
Og alle Væsner, lig Kjærminder, staae
Med Stierner, som saa klart fremtindre
Af et usmittet Himmelblaae
I det betydningsfulde Indre.
O lyt! hvor Pan med Hyrdefløjtens Lyd
I salig Fred hiin eente Tvekraft dysser;
O see! Naturen hver en Skabning kysser,
Fra Himlen alle Krandse drysser
Og Livet hviler i begjærløs Fryd. — —
Hvor var jeg? Ha! du sveeg mig atter,
Forførerske! Sirene, du!
Frem, Drømmens Moder, Løgnens Datter!
Du gjøgled' mig — svig Zeus-Kronion nu!
Frygt ei, at ved din lette Finger
Den kjelne Søvn indfolder sine Vinger,
Med alle Toner fra pierisk Lund,
Almægtige! dys Søvnen selv i Blund.

      Kom med hver en Tryllelyd,
   Aandet ud af Elskovs Fryd ;
   Hiine spæde, hvori Psyche
   Vilde Lyst og Vee udtrykke.
   Da i Mørket Elskovs Gud
   Salig saarede sin Brud;
   Hiine, som med Matheds Taage
   Lukked' Argus' Øjenlaage;
   Hiine, som Arion slog,
   Da han over Bølgen drog.
   Søde Musa, Jovis Øre
   Alle Melodier høre!
   Kald fra Gnomers Sølversal
   Underfulde Tonefald;
   Klangen af krystalne Strænge,
   Dirrende veemodig længe;
   Æolsharpens Æterklang,
   Gjenlyd af Sylfiders Sang;
   O kald Orpheus' Lyratoner,
   Som Forbandelsen afsoner:
   See, o Musa! Minos smiler,
   Alle Marteraander hviler,
   Slangen i Erinnens Haar
   Venlig sig i Bugter slaaer,
   Kjælent loggrer Helvedhunden
   Og Euridice er vunden!
   Ja Euridice — —

                  Men Vee mig! Vee!
Var det Lynet? hulde Musa, see!
Ha, Tordnen alle Rædsler vækker,
Zeus i Vrede Bierget flækker —
Hulde Musa, red mig, red!
Kan du ikke Guders Rige
Til vor Klode drage ned,
O saa lad dog Jordens Rædsler vige!
Dølg dem med dit blomsterfulde Fjed!
</body>
</poem>

</content>
</section>

<section>
<head>
    <title>Sonnetter</title>
</head>
<content>

<poem id="staffeldt2018010461">
<head>
    <title>I en Dryppesteengrotte</title>
    <toctitle><num>1.</num>I en Dryppesteengrotte</toctitle>
    <firstline>Rundtom i phantastisk Blanding bæver</firstline>
    <source pages="357"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Rundtom i phantastisk Blanding bæver
   Undersyner: mon det Saga er,
   Som de sidste Suk indgraver her
Og derpaa ved Glemsels Barm udlever?

Som om Fortids Tavle Mythen svæver,
   Glimtende paa dunkle Grund, et Skjær
   I usikker Flaggren fjernt og nær
Grottens Billedværk af Natten hæver.

   Fredløst vugget paa Oplysningen,
Stedse det i Undergang sig skiller
   Og i Ophav samler sig igjen.

Hvilken Fee med magisk Ynde stiller
   Minder, Ønsker, Forsæt, Qval og Hæld,
   Her dit trufne Billed op, o Sjæl?
</body>
</poem>

<poem id="staffeldt2018010462">
<head>
    <title>I en bajersk Kirke</title>
    <toctitle><num>2.</num>I en bajersk Kirke</toctitle>
    <firstline>Med nedstyrtet, hærdet Pande klæber</firstline>
    <source pages="358"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Med nedstyrtet, hærdet Pande klæber
   Ved den slidte Steen Forbryderen;
   Uskylds fromme Suk mod Himmelen
Døer igjen paa ubønhørte Læber.

Nag og Nød i Lænker Sjælen slæber,
   Gudens Offerdyr, til Altret hen,
   At hengiven daanet, den igjen
Til bevidstløs Væsenløshed stræber.

   <w>Ahriman</w>! er det din Helligdom,
Hvor du dig i Suk lovsynge lader
Og vellystig dig i Taarer bader?

   Styrter disse grumme Altre om!
Og paa nye kun Skjønhed, Tak og Glæde
Smile rundt omkring Alfaders Sade!
</body>
</poem>

<poem id="staffeldt2018010463">
<head>
    <title>Til Marchesa M.</title>
    <toctitle><num>3.</num>Til Marchesa M.</toctitle>
    <subtitle>da hun ved et Gjæstebud tre Gange i Rad fik en Tallerken, paa hvilken to sig næbbende Turtelduer være malede</subtitle>
    <firstline>I udvalgt Kreds, hvor gjæstfri Comus byder</firstline>
    <source pages="359"/>
    <keywords>sonnet</keywords>
    <quality>korrektur1,kilde,side</quality>
</head>
<body>
I udvalgt Kreds, hvor gjæstfri Comus byder
   Og alle Zoner deres Høst frembær,
   Hvor braadløst Spøg, ømtnynnende Begjær
I gallisk Støj, hesperisk Velklang lyder;

Der du saa magisk sejrende dig pryder
   Med Venus' Belte og Olympens Skjær,
   At drukken, tryllet, hyldende enhver
I kjelne Hymner ved din Fod henflyder.

   Selv Cyprias forførte Duer dig
For deres vante Herskerinde tage
   Og for dit Aasyn kjælent næbbe sig.

   Ja, hvis Adonis kom ungdommelig
Fra meer end tusindaarig Død tilbage,
Saa sødt som de, du vilde ham bedrage.
</body>
</poem>

<poem id="staffeldt2018010464">
<head>
    <title>I et forfaldet Nonnekloster</title>
    <toctitle><num>4.</num>I et forfaldet Nonnekloster</toctitle>
    <firstline>Ørknen her i trofast Vogters Kald</firstline>
    <source pages="360"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Ørknen her i trofast Vogters Kald
Sidder stum ved holdende Portaler;
Sneglen boer i faldne Capitaler,
   Tankeløs om Pillens Efterfald.

   Her, hvor Møer før i Savnets Kald
Luttred' sig til christlige Vestaler,
Nu ved Frisens Løvvark klæbe Svaler
   Elskovs Smaacapeller uden Tal.

Himlen lytter ned til snaksomt Reede
   Her i dette Svalecyperns Skjød,
Vrimlende af Mager og af Spæde.

Men den lytted' ei til Savnets Sæde,
   Da fra golde Hjerter Chorsang lød
   Og sig huult mod Gravcapeller brød.
</body>
</poem>

<poem id="staffeldt2018010465">
<head>
    <title>Wörlitz</title>
    <toctitle><num>5.</num>Wörlitz</toctitle>
    <firstline>Blid, som Liv i Serapsaarer flyder</firstline>
    <source pages="361"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Blid, som Liv i Seraphsaarer flyder,
   Søen sig om O-Tahiter snoer,
   Medens Kunsten paa Naturens Spor
Phantasiens Fyldehorn udgyder.

Hver en Avne her sin Virak byder
   Samler paa et almeent Offerbord;
   Oldtids Templer og Olympens Chor
Disse Bredder til et Hellas pryder.

   Her og nu omfavner fjernt og før:
Skuer Digternes Elysioner
   Ved Diones lyse Rosenør;

Nordens Vaar paa Sydens Lavatroner,
   Og en ædel attisk Genius
   I et gothisk spiirudtakket Huus.
</body>
</poem>

<poem id="staffeldt2018010466">
<head>
    <title>Ved et Madonnabilled</title>
    <toctitle><num>6.</num>Ved et Madonnabilled</toctitle>
    <firstline>Himlens Jomfru, som med Straaleneeg</firstline>
    <source pages="362"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Himlens Jomfru, som med Straaleneeg
Pryder Aarets billedrige Zone,
Barskt, som Isis, yndig, som Dione,
   Du af cyprisk Hav og Nilen steeg.

   Grumt og sødt du Jordens Slægter sveeg,
Her omflettende din Tornekrone,
Hist igjennem Virak fra din Trone
   Smilende til Dands og Strængeleeg.

End for Isis og for Hørus knæler
   Tiber, Tago, Rhodan, Donau ned —
   Svind, o Isis, svind i Colons Fjed

Fjernt, hvor end ægyptisk Mørke dvæler!
   Som Dione vend med Cypripor,
   Vend tilbage med Chariters Chor!
</body>
</poem>

<poem id="staffeldt2018010467">
<head>
    <title>Til Scirokko</title>
    <toctitle><num>7.</num>Til Scirokko</toctitle>
    <firstline>Min Sang forbander, fuule Dæmon! dig</firstline>
    <source pages="363"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Min Sang forbander, fuule Dæmon! dig,
Som af mit knuuste Væsens Marv sig nærer.
Hvor er din Fødsel? Her, hvor Sumpe gjærer
   Og rundt i Feberqvalm udaande sig?

   Svar, fule Dæmon! der, hvor Pest og Krig
For Ravne Hekatomber sammenbærer?
Hvad eller hist, hvor Solens Brand fortærer
   Paa africanisk Baal Naturens Liig?

Thi Livets Viser du paa Midnat stiller,
Fra Legemerne deres Sjæle skiller
   Og ned til Skyggelandet tynger dem,

Hvor Lethes billedløse Bølge triller
Og væsenløse, klagende Achiller
   Med Længsels Veemod mindes Lysets hjem.
</body>
</poem>

<poem id="staffeldt2018010468">
<head>
    <title>I en forfalden Nonneklosterkirke</title>
    <toctitle><num>8.</num>I en forfalden Nonneklosterkirke</toctitle>
    <firstline>Om Tribunen Rankers Næt sig vandt</firstline>
    <source pages="364"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Om Tribunen Rankers Næt sig vandt,
Skyen sier gjennem brustne Tage,
Pillen sørger ved den faldne Mage,
   Løsnende sin krandsende Akanth.

   Andagt og Betragtning fordum spandt
Her af Æter Hmimelbrudens Dage,
Mens ved mystisk Fryd og hælet Klage
   Savn af Torne Bryllupskrandsen bandt.

Dog med al sin Tryllemagt og Ynde
   I Jehovas fulde Harem sneeg
Phanthasos sig ind bag Andagtsbrynde,

Og, først dulgt i Sandsens Lyst at synde,
   Snart som Himmelbrudgom han fremsteeg
   Og Theresers Elskov-Andagt sveeg.
</body>
</poem>

<poem id="staffeldt2018010469">
<head>
    <title>I en Dryppesteengrotte</title>
    <toctitle><num>9.</num>I en Dryppesteengrotte</toctitle>
    <firstline>Her, hvor Grottens Dug som Liigsang lyder</firstline>
    <source pages="365"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Her, hvor Grottens Dug som Liigsang lyder,
   Stiltes her en Ædlings Sarkophag?
   Med Gravlampens Skin en halvfødt Dag
Ind i Mausolæets Mørke bryder.

Hvor dens Glimt sig samlede udgyder
   Over Steenens frosne Bølgeslag,
   Verdners Elementer eller Vrag
Colossalske frem af Natten skyder.

   Buonarotti! stander her dit Liig?
Dine embryonske Tanker stige
   De som Dødningsfølge ned med dig?

End til Udtryk kjæmpende de hige
Og til Stalaktitens Barm sig smige,
   Dog kun halvt i den afbilde sig.
</body>
</poem>

<poem id="staffeldt2018010470">
<head>
    <title>Billingtons Sang</title>
    <toctitle><num>10.</num>Billingtons Sang</toctitle>
    <firstline>Saa forklarte Nattergaler klukker</firstline>
    <source pages="366"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Saa forklarte Nattergaler klukker
   Hvor Petrarch og Laura favne sig;
   Saa Sylfiderne: jeg ynder dig!
I bønhørte Sylfers Arme sukker.

Naar Du Harmoniens Væld oplukker,
   Da med Sejer over Udtryks Svig
   Og sig selv i sin Fornedring liig,
Sig Urania i Bølgen dukker.

   Kunde Kunstens Toner Varighed,
Øjeblikkets Børn et Liv forleene
Og i Samtids Omfavn dem foreene,

   Skulde Øret ogsaa trylles ved
En bestandig Anadyomene,
   Søsteren til hiin ved Arnos Bred.<note>* Dengang!</note>
</body>
</poem>

<poem id="staffeldt2018010471">
<head>
    <title>Den Mediceiske Venus</title>
    <toctitle><num>11.</num>Den Mediceiske Venus</toctitle>
    <firstline>Kunstneren begejstret Meislen hæved'</firstline>
    <source pages="367"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Kunstneren begejstret Meislen hæved'.
   Genien sit Almagtsvorde bød,
   Ind i Marmorblokkens haarde Skjød,
O Dione! din Indvaaning svæved'.

Meislen Slag i Slag af Steenen skæved',
   Men, som styret ved et sagte Stød,
   Hvor Gudindens <w>der</w> den næsten brød,
Den ved hendes Rand tilbagebæved'.

   Kunsten Marmorsløret sønderrev,
Steenen, aabenbarede Dione!
   Din Nærværelse i den omskrev.

Kunstneren sin vundne Laurbærkrone
   Paa Gudindens Alter lagde hen:
   Dig, Chariters Moder, egner den!
</body>
</poem>

<poem id="staffeldt2018010472">
<head>
    <title>I en Dryppesteengrotte med et Naturtempel</title>
    <toctitle><num>12.</num>I en Dryppesteengrotte med et Naturtempel</toctitle>
    <firstline>Her Suk og Taarer rundt omgive mig</firstline>
    <source pages="368"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Her Suk og Taarer rundt omgive mig,
Dog Veemods liig, fra bittre Qvaler reene;
Ved hiines amphyonske Klang forsteene
   Til Kuppel og til Piller disse sig.

   Ha Orkustanke! — Kunde Pest og Krig,
Alt Vee i Suk og Graad sig saa foreene,
Og Zeus Colossen Varighed forteene
   Med dæmpet Stemme, skjøndt udødelig! —

   Ha Tartarus! — ha Dunstkreds! medens Lyn
Med Tordners Bulder Himlens Barm oprive
Og Stormene vildt Oceaner drive —

   Ha Jammertempel! ved hvis<note>hvis] his</note> første Syn
Naturen Aanden skulde brat opgive
Og til en Enkegud Kronion blive.
</body>
</poem>

<poem id="staffeldt2018010473">
<head>
    <title>Den Venetianske Regatte</title>
    <toctitle><num>13.</num>Den Venetianske Regatte</toctitle>
    <firstline>Er det budne Guders Slægt, som pryder</firstline>
    <source pages="369"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Er det budne Guders Slægt, som pryder
   Thetis' Boe med hver Fuldkommenhed?
   Eller som for Menneskhedens Fjed
Mod Olympen hver en Sejer gyder?

Kunster, Videnstaber, Glæder, Dyder,
   I sin Coucha hver, liig den, som gleed
   Med Dione frem til cyprisk Bred,
I Triumphtog højt paa Bølgen flyder.

   Under Strengeleeg og Mulmets Brag,
Langs Basiliker, de hastigt følge
Gondlers Veddeløb paa afmaalt Bølge.

   Taus Forventning er hvert Aandedrag,
Til ved Maalet Aarehelten rører,
Fanen stolt, en Argonaut, bortfører.
</body>
</poem>

<poem id="staffeldt2018010474">
<head>
    <title>Lorenz Medices</title>
    <toctitle><num>14.</num>Lorenz Medices</toctitle>
    <subtitle>
        <line>I den tilforn mediceiske Villa Careggi</line>
        <line>1798</line>
    </subtitle>
    <firstline>Her Mindet til Højsangens stigende Toner</firstline>
    <source pages="370"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Her Mindet til Højsangens stigende Toner
   Begeistrer med Syner fra Fortiden mig,
   Her Menneskeheden, o Medices! dig
Med evige Straaler taknemmelig kroner.

Ruiner af Viisdommens attiske Troner
   Ved dig til Triumphvogn gjenføjede sig,
   Og for den, opvaagnende Stormvinde liig,
Indspændte du Tidens udkaarne Dajmoner.

   De Menneskeheden, den sejrende, bær
I herlig Trinmph til opdagede Høje:
   Bag hende staaer Sandhed med kronende Skjær,

For Hjulene Laster og Legne sig bøje,
   Naturen sit dølgende Slør kaster bort
   Og Himmelen aabner for Toget sin Port.
</body>
</poem>

<poem id="staffeldt2018010475">
<head>
    <title>Genua</title>
    <toctitle><num>15.</num>Genua</toctitle>
    <firstline>Hvor, som Favn mod Havets komme, sig</firstline>
    <source pages="371"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Hvor, som Favn mod Havets Komme, sig
Biergamphitheatret vidt udstrækker,
Genua til Himlen Øjet trækker,
   Hængende fra Pynten, stor og rig.

   I dens Spiir, en Stiernekrone liig,
Dagens sidste Glimt endnu sig brækker,
Mens hernede Aftnen alt bedækker
   Med sit Taageflor den stille Viig.

Skjønne Stad, som Aftenrøden fletter
   Om sin Tinding og en Druegjord
   Om de stærke Klippehofter snoer;

Hvor du Stolte Marmorfoden sætter
   Ned paa Bølgen, som, Cameelet liig,
   Rigt beladt, for dig nedkaster sig!
</body>
</poem>

<poem id="staffeldt2018010476">
<head>
    <title>I en Dryppesteenhuule</title>
    <toctitle><num>16.</num>I en Dryppesteenhuule</toctitle>
    <firstline>I Æoners Følge, uden Tal</firstline>
    <source pages="372"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   I Æoners Følge, uden Tal,
Steendugsdraaber gjennem Dækket sier,
Deres Veemodstoner aldrig tier,
   Aldrig standser deres Taarefald.

   Mon i meer end jordisk Viisdoms Kald,
O Natur! sig Vander her indvier,
Til i mystisk-søde Harmonier
   At fornemme Verdens Ideal?

   Lad mig, løst fra Tidens Tavle, hvor
Ak! dets Aftryk aldrig sig fuldender,
   Svinde bort til deres skjulte Chor!

   Da, befriet fra Sandsens Slør og Gjord,
Med Henrykkelse end jeg erkjender
Alt hvorfor jeg nu forgjæves brænder.
</body>
</poem>

<poem id="staffeldt2018010477">
<head>
    <title>Ved den russiske Hærs Ankomst til Italien</title>
    <toctitle><num>17.</num>Ved den russiske Hærs Ankomst til Italien</toctitle>
    <subtitle>1800</subtitle>
    <firstline>Raslende med Orkus' tunge Baand</firstline>
    <source pages="373"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Raslende med Orkus' tunge Baand,
Furien af nytændt Blodtørst bæver,
Og Gregors og Philipps Aander svæver,
   Tvillinguvejr, op fra Phlegeton.

   Over Seklers Rader Tidens Aand
Ræd, med Kjæmpeskridt, tilbage skræver,
Og af blytung Søvn sig Fortid hæver,
   Lyn og Bulle i tilbedet Haand.

Jordens Aand, som fra opklarte Baner
Kampen seer og alt dens Udfald aner,
   Løftende sit Blik til Lysets hjem:

   Straal, o Ormuds, Lysets Fader, frem
I dit Væsens Klarhedsoceaner!
Bind for evig begge Ahrimaner!
</body>
</poem>

<poem id="staffeldt2018010478">
<head>
    <title>Til den franske Republik</title>
    <toctitle><num>18.</num>Til den franske Republik</toctitle>
    <subtitle>
        <line>da den umiddelbar stedte an mod Ruslands Interesse,</line>
        <line>1798</line>
    </subtitle>
    <firstline>O Rædselsyn, som gjennem Rummet sveier</firstline>
    <source pages="374"/>
    <keywords>sonnet</keywords>
    <quality>korrektur1,kilde,side</quality>
</head>
<body>
A Rædselsyn, som gjennem Rummet sveier!
   Udbrændte, sammenfaldne Monarchie!
   Comet, som blindt i Sphærers Harmonie,
Forstyrrende, med lovløs Sving udskejer!

Som, mens du dig i nye Ellipser dreier,
   Af Lokken ryster fæl Epidemie,
   Og atter opgroet Fortidsbarbarie
Med giftig Taage, livfiendsk Meeldug plejer:

   Fnys frem — en Iiscolos paa Verdens Rand,
I Taage svøbt, Saturnus roligt bier
   Dit blinde Kommes hvirvlende Orkan;

Fnys frem paa sønderknuuste Kloders Stier,
   Til Skibbrud tørn imod hans Demantring
   Og bristende rundt i Ruiner spring!
</body>
</poem>

<poem id="staffeldt2018010479">
<head>
    <title>Til Pofloden</title>
    <toctitle><num>19.</num>Til Pofloden</toctitle>
    <firstline>Du din Isse af det tætte Rør</firstline>
    <source pages="375"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Du din Isse af det tætte Rør,
Viise Olding, hæve og modtage
Blidt en Pilgrim, som om svundne Dage
   Og tilkommende dig spørge tør.

   Brennus med løsslupne Hørder før
Kongefolkets Grændse brød: tilbage
Tumled' Folkeslag og Enkeklage
   Lød af Romas dobbelt lagte Slør.

Gallien i rædsomt Jordsskælv støder
   Sine vilde Horder ud igjen —
Ah! hvorfor ufrugtbar, føder

   Det nedtrampede Hesperien,
Stor sig reisende mod Haan og Fare,
Ei sin Manlius, sin Helteskare?
</body>
</poem>

<poem id="staffeldt2018010480">
<head>
    <title>Til den galliske Jomfru</title>
    <toctitle><num>20.</num>Til den galliske Jomfru</toctitle>
    <firstline>Friheds Gjenfærd, avlet af dens Død</firstline>
    <source pages="376"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Friheds Gjenfærd, avlet af dens Død!
Skjændigt falbudt Frille, som ledsager
Gallia, din Moder, mens hun drager
   Frem fra Land til Land med Haan og Nød!

   Hvert et Folk, du i dit Skjændselsskjød,
Afskum! til Skjørlevnet sledskt modtager,
Bander snart med Lazarethers Klager
   Hver en Lyst, det i din Omfavn nød.

Thi som Pestens fæle Gift fortærer,
   (Eumenidens Brændemærke) hver,
   Som til Venus' Alter Bærmen bær,

Saa en fælere Spedalskhed gjærer,
   (Og en anden gallisk Pest den er)
Frem af Hjerterne, som du besnærer.
</body>
</poem>

<poem id="staffeldt2018010481">
<head>
    <title>Reisen</title>
    <toctitle><num>21.</num>Reisen</toctitle>
    <firstline>Frem til ny Opdagelser jeg saae</firstline>
    <source pages="377"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Frem til ny Opdagelser jeg saae
Menneskheden hen paa Tiden glide,
Smag og Sandhed sad ved hendes Side,
   Mangt et Aag, brudt, under Foden laae.

   Sejren alt sin Krands berede maae,
Thi det Kjendtes Grændser sig udvide,
Og der tvivles ei, at hun itide
   Det opsøgte Indien vil naae.

Men ved hilset Godthaabsforbjerg<note>* La montagne.</note> standse
   Storm og Bølger Togets lette Fart,
Rædsom Nat indhyller Scenen; snart

Seer man Vrag og sønderrevne Krandse
   Strø'de paa den fundne Bølgevej,
   Men hvad der blev bjerget, veed man ej.
</body>
</poem>

<poem id="staffeldt2018010482">
<head>
    <title>Apotheose</title>
    <toctitle><num>22.</num>Apotheose</toctitle>
    <firstline>Kun Daimonen tør beskue dig</firstline>
    <source pages="378"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
   Kun Daimonen tør bekue dig,
Reene Skjønhed, i forklaret Tanke;
Vi, landflygtige, i Mørke vanke
   Og vor Rigdom er kun Drømmesvig.

   Phanthasos med dig opsvinge sig,
Hulde Pige, over Jordens Skranke!
Mine Arme kjærligt dig omranke
   Og med dig han end opløfte mig!

Tryll mig til at Drømme, Tryllerinde!
   Mig saa salig som Endymion,
Dig saa himmelsk skjøn som hans Gudinde!

I dit Favn mit Væsens Skranker svinde!
   Jeg mit Nektarbæger i din Haand,
Mit Olympos paa dit Skjød jeg finde!
</body>
</poem>

<poem id="staffeldt2018010483">
<head>
    <title>Eumeniderne</title>
    <toctitle><num>23.</num>Eumeniderne</toctitle>
    <firstline>Skjebne, bind ved Styxens dorske Bred</firstline>
    <source pages="379"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Skjebne, bind ved Styxens dorske Bred
Vaaren fast til Nattens gamle Sæde,
At ei døde Glæders Skygger træde
   Frem med ham i Mindets Aftenskjær!

   Her hun sad, og let hensvæved' der;
Hist hun plukked Stenglens første Spæde;
Her, i Maanenattens Platonsglæde,
   Vore Sjæle være Himlen nær —

Hulde Vinter, skjul de grumme Minder!
   Oftre end mit Nøjes Smiil frembrød,
Nu paa dem min Længsels Taare rinder.

   I hver Fryd, som nys var himmelsk sød
Nu en Eumenide jeg gjenfinder,
      Martrende med Savnets Sjæledød.
</body>
</poem>

<poem id="staffeldt2018010484">
<head>
    <title>Til Marina</title>
    <toctitle><num>24.</num>Til Marina</toctitle>
    <firstline>O Marina! naar i Kys min Sjæl</firstline>
    <source pages="380"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   O Marina! naar i Kys min Sjæl
Sammenbrændende paa dine Læber,
Stedse bryndigt, stedse nøjet klæber
   Ved Henrykkelsens bundløse Vals:

   Da ei meere Tidens lave Træl,
Krybende, jeg Støvets Lænker slæber,
Herligt, i Apotheose, stræber
   Jeg med Digterflugt til Guders Hæld.

Aand og Hjerte, Attraa, Id og Tanke,
   Mine Dages Kjede, Leed for Leed,
Din Tilbeder ved din Barm du sanke!

Saa du drage mig af Selvheds Skranke
   Over i din Guddomsherlighed
   Og i dig, fortæret, jeg gaae ned!
</body>
</poem>

<poem id="staffeldt2018010485">
<head>
    <title>Elskovs Forgudelse</title>
    <toctitle><num>25.</num>Elskovs Forgudelse</toctitle>
    <firstline>Hun smilede - saa gaaer med dæmpet Krone</firstline>
    <source pages="381"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Hun smilede — saa gaaer med dampet Krone
   En stille Guddom rundt til Haab og Trøst,
   Og ikkun jeg, med salig hælet Lyst,
Modtog dit milde Smiil, Uranione!

Hun smilede — o Zeus! til Sphærers Tone
   Ophøj den Dødeliges svage Røst,
   Og giv ham Himlens Straaler, Jordens Høst,
Med Bøn og Tak at lægge for din Trone!

   Hun smiled' end — brat Lysets Safirsal
Med alle Sole, Stjerner, Kloder reiser
   Sig under hendes Fod til Pjedestal;

Som Guddom for mit drukne Blik hun kneiser,
   Mod Pjedestallen vildt mit Hjerte slaaer,
   Men ak! mit Favn Gudinden ikke naaer!
</body>
</poem>

<poem id="staffeldt2018010486">
<head>
    <title>I Værelset</title>
    <toctitle><num>26.</num>I Værelset</toctitle>
    <firstline>Her Rammen staaer, hvor end de Blomster leve</firstline>
    <source pages="382"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Her Rammen staaer, hvor end de Blomster leve,
   Som sig udfolded' under Naal og Haand;
   Her hænge de sneehvide Klædebon,
Hvis Folder for den ranke Krop omstreve.

Her Ossian og Göthes Tasso bleve,
   Samt Digtet om hiin Gottfried af Bouillon;
   Og her — brist ej mit Hjerte! hendes Aand
Udaanded' sig i disse sidste Breve.

Et helligt Fredensrige rundt hun stifted,
   Hvor Livet let og frit, som Sangen,
   I Skjønheds Æter sig fra Byrden skilled!

Men Dødens Aande alt det Hæld bortvifted.
   Nu staaer jeg eene midt i Undergangen
   Med evigt Smertetræk, et Sørgebilled!
</body>
</poem>

<poem id="staffeldt2018010487">
<head>
    <title>Min Luna</title>
    <toctitle><num>27.</num>Min Luna</toctitle>
    <firstline>Hist hvor Solen cirkler som et Belte</firstline>
    <source pages="383"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Hist hvor Solen cirkler som et Belte,
   Mat og bleeg, langs Horisontens Rand,
   Og dens sløve Straale ikke kan
Tusind Vintres Monumenter smelte;

Hist hvor over Beduinens Telte
   Himlen luer som en Ildebrand,
   Og en Glorie af hvirvlet Sand
Sig om Sahras svedne Tinding velter:

   Overalt skal Feen Phanrasie
Mig fra Nød og Savn til Drøm indvugge
   Paa sir Skød, med Lunas Tryllerie;

Hvor ei Straaler skabe, Sky'r ei dugge,
   Der skal Enna, Tempe, Paradiis
   Blomstre frem af Aske og af Iis.
</body>
</poem>

<poem id="staffeldt2018010488">
<head>
    <title>Manden</title>
    <toctitle><num>28.</num>Manden</toctitle>
    <subtitle>Et in Arcadia Ego</subtitle>
    <firstline>End jeg var i Arcadien</firstline>
    <source pages="384"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   End jeg var i Arcadien,
Hvor Ungdom for Diones Troner
Ved Elskov, Dands og Lyratoner
   Saa sødt neddrømme Himmelen.

   Men Trylleriet svandt igjen!
Fremtrængt til Manddoms kolde Zoner,
Som sig med Kundskabs Nordlys kroner,
Fra Elsker ak! jeg blev til Ven.

O Livets blide Morgenrøde,
   Du svandt! med dig mit lette Sind
Som Rosen paa min Kind bortdøde.

   Nu spinder jeg mig eensomt ind
I Alvor, til af Ormens Alder
Et andet Foraar mig fremkalder.
</body>
</poem>

<poem id="staffeldt2018010489">
<head>
    <title>Forskjel</title>
    <toctitle><num>29.</num>Forskjel</toctitle>
    <firstline>Meer end Hellas dulgte dybt i Myther</firstline>
    <source pages="385"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Meer end Hellas dulgte dybt i Myther,
   Du mig lærte, viise Phantasie,
   Da du mig ad stjernehegnet Sti
Løfted' op til højere Adyter.

Styrtet ned til Dødeliges Hytter,
   Efter Gjenlyd af den Harmonis,
   Hist jeg mig saa sødt beruused' i,
Mindefuld og sukkende jeg lytter.

   Dog kun Mislyd rundt bedøve mig.
Saa en Pillegrim paa ørknens Veje
   Hører Styrkens Brsl og Svagheds Skrig;

   Over Vrag af sønderrevne Liig,
Ilende til Ly og natligt Leje,
Skrækbevingede, hans Fodtrin skeje.
</body>
</poem>

<poem id="staffeldt2018010490">
<head>
    <title>Chrystallisation</title>
    <toctitle><num>30.</num>Chrystallisation</toctitle>
    <firstline>Aarle traad jeg af Naturens Skranker</firstline>
    <source pages="386"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Aarle traad jeg af Naturens Skranker
   I vit Adyton, o Phantasie!
   Hvor med gjennemsigtigt Tryllerie
Formen skjønt om Sandheds Høihed ranker.

Himmelbilleder og Seraphstanker
   Smeltes her ved hemmelig Magie,
   Og ved Loves Magt og Harmonie,
Liig Chrystaller, om min Aand sig sanker.

   Higende til Friheds Rumigjen.
Prydindfatningen jeg tungt kun slæber,
   Skjøndt et himmelsk Stof til den flød hen.

Saa en Myg med dristig Vinge klæber
   Fast ved Ravstof, snart indfattet, den
Af det gyldne Favn forgjæves stræber.
</body>
</poem>

<poem id="staffeldt2018010491">
<head>
    <title>Synerne</title>
    <toctitle><num>31.</num>Synerne</toctitle>
    <firstline>Fangen liig, som langsomt sønderfiler</firstline>
    <source pages="387"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Fangen liig, som langsomt sønderfiler
   Fængslets Stænger med heroisk Svig,
   Sandsens Vægg, som trangt omgiver mig,
Dag for Dag jeg at nedbryde iler.

Idealer udenfra indsmiler
   Og igjennem Vuggen vise sig,
   Stjernebilledernes Skare liig,
Naar ved Nattens mørke Barm den hviler.

   Som indfattet i et klart Chrystal,
Nu ætherisk reent mit Liv henrinder
   Under Himmelsyners Komst og Fald.

   Stirrende paa mangt et Ideal,
Aanden tidt hvad Hjertet aned', finder,
Dog det Herligste for snart forsvinder.
</body>
</poem>

<poem id="staffeldt1999080703">
<head>
    <title>I Dantes Helved</title>
    <toctitle><num>32.</num>I Dantes Helved</toctitle>
    <firstline>Jeg er nedsiunket i det Jammerrige</firstline>
    <source pages="388"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Jeg er nedsiunket i det Jammerrige,
   Hvor Savn og Længsel store Taarer græde,
   Thi over Porten staaer: I, som indtræde,
For Evighed Farvel til Haabet sige.

Hvor feigt de trygle eller nedrigt skrige!
   Jeg trodsig staaer for Martergudens Sæde,
   I Taal og Haan endnu jeg føler Glæde,
Hvis Sligt maaskee tør kaldes Glædens Lige.

Uhyre, ja! uhyre vil jeg lide
   Og til den sidste Plage gridsk fremtrænge!
   Min Qval ved Qvalen vil jeg overvinde!

Fortvivlelse skal ej mig sønderslide,
   Men du, o Vanvid! skal i Hvirvelvinde
   Til Chaos' Afgrund mig tilbageslænge.
</body>
</poem>

<poem id="staffeldt2018010493">
<head>
    <title>Drømmen</title>
    <toctitle><num>33.</num>Drømmen</toctitle>
    <firstline>Min Genius sin Fakkel halv nedvendte</firstline>
    <source pages="389"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Min Genius sin Fakkel halv nedvendte,
   Ved Lethes Bred jeg tog elysisk Blund,
   Men snart en Drøm, liig Færsknens Æterduun,
Henaandet paa min Sjæl, den salig blændte.

Min Phantasie til Kjendsel sig fuldendte:
   Det var, som drypped' Nektar i min Mund,
   Og meere Fryd end Jordens heele Rund
Jeg med mit store Jovisfavn omspændte.

   I jordiskt Ord og Billed aldrig skal
Jeg kunde sige, hvad mig gjennembæved':
   Var det et Indtryk af mit Ideal?

O du, som Solen fra min Sjæl ophæved'
Og som igjen til Guder, Dagfryd, svæved',
   O kom paa ny ved Midnatsduggens Fald!
</body>
</poem>

<poem id="staffeldt2018010494">
<head>
    <title>Blik mod Vesten</title>
    <toctitle><num>34.</num>Blik mod Vesten</toctitle>
    <firstline>Mon Lykken da liig Fieldtopskyen sviger</firstline>
    <source pages="390"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Mon Lykken da liig Fieldtopstyen sviger?
   For hver en Nærmende brat denne svinder,
   Den Fjerne blot, som ej deri sig finder,
Den skuer nedenfra og opad higer.

Kun Mindet, Lykkens Arving, sig beriger,
   Mens Tidens Bølge gjennem Hjertet rinder!
   Mit Forliv alt jeg samler rundt i Minder
Og stille ned mod taaget Nedgang stiger.

Med Kindens Roser søsterligt udgløde
   End Aandens Roser, alle Idealer,
   Og Døden mig i hver en Blomst tør saare.

O gid jeg kun som Dug og Aftenrøde,
   Naar Livets Sol med stille Vemod daler,
   Beholde Venskabs Smiil og Medynks Taare!
</body>
</poem>

<poem id="staffeldt2018010495">
<head>
    <title>Evig Nat</title>
    <toctitle><num>35.</num>Evig Nat</toctitle>
    <firstline>Dagens Vogn fra Himlens Hælding glider</firstline>
    <source pages="391"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Dagens Vogn fra Himlens Hælding glider,
   Ander rødme ved dens første Skin;
   Om sin Tinding Magtens Stjernebind,
Natten i dens stukte Spor fremskrider.

Sorgen, ikke fulgt af Eumenider,
   Gaaer i Glemsels trygge Tempel ind,
   Mens i Drøm det lykkelige Sind
Om Olympens Fryd sit Favn udvider.

   Dvæl for stedse hist med fængslet Fjed,
Hist, o Dag, hvor Fredens Hav nu væder
   Rødt af dig, Tahitis Blomsterbred!

Naar dit Purpur denne Himmel klæder,
Jages Sorgen op fra Lethes Breder,
   Styrtes Glæden fra Olympen ned.
</body>
</poem>

<poem id="staffeldt2018010496">
<head>
    <title>Til det Grotteskes Genius</title>
    <toctitle><num>36.</num>Til det Grotteskes Genius</toctitle>
    <firstline>Harmoniens Søn den lave Jord</firstline>
    <source pages="392"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Harmoniens Søn den lave Jord
Ved Fuldkommenheders Blændværk hæver,
Mens hans Guldpiil dybt i Hiertet bæver,
   Alt forskjønnes med Diones Gjord.

   Men, vanfødte Anticypripor!
Som af Misnaturens Skjød fremsvæver,
Dit grotteske Parodieslør væver
   Du paa Lyders og i Daarskabs Spor.

Fra din kolde Blypiil, som kun saarer,
Kildrende til Latter, frosne Daarer,
   Drypper Haan paa ædle Hjerters Blus.

   Thi for dig, ureene Genius!
Haanligt jeg for dig hiint Alter kaarer,
Roma reised' før for * * *.
</body>
</poem>

<poem id="staffeldt2018010497">
<head>
    <title>Fuldendelse</title>
    <toctitle><num>37.</num>Fuldendelse</toctitle>
    <firstline>Helgenglands om Skjaldens Tinding brænder</firstline>
    <source pages="393"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Helgenglands om Skjaldens Tinding brænder,
   Thi, bekranste Menneske! kun han
   Løfter dig af Vildheds dybe Stand
Og den første Kundskabsdag antænder.

Men som Solen hvor den fødtes, ender,
   Hist i bred- og bundløs Ocean,
   Saa til Skjaldens Barm, dens Fødeland,
Modnet Sandhed snart tilbagevender.

   Og naar da en yndig Kunstgestalt
Sig om Tankerigets Flygtling væver
Og med ham i Hjertets Kreds nedsvæver,

   Da først Afrodite overalt,
Denne Klodes Dronning, Septret hæver
Og selv Viisdoms stille Hylding kræver.
</body>
</poem>

<poem id="staffeldt2018010498">
<head>
    <title>Dobbelt Tartarus</title>
    <toctitle><num>38.</num>Dobbelt Tartarus</toctitle>
    <firstline>Du, som ved vansmægtende Begjær</firstline>
    <source pages="394"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Du, som ved vansmægtende Begjær,
Som paa Sorgens Arnesteder brænder,
Grumme Minde! din Liigfakkel tænder
   Ti! de døde Glæders Jordefærd;

   Eller med en skyldig Glædehær
Stræng for Samvids Stol tilbagevender,
Hvor den Angerfulde nu erkjender
   Dem forvandlede til Furier:

Drejer om Forudsigts høje Sæde
   Til at frygtes og at attraaes, sig
Ikke alt et Nok af Qval og Glæde?

   Maae en anden Tartarus ved dig
I Forgangenhedens stille Skygge
Sig af evigt Savn og Anger bygge?
</body>
</poem>

<poem id="staffeldt2018010499">
<head>
    <title>Ligen</title>
    <toctitle><num>39.</num>Ligen</toctitle>
    <firstline>Da den store, viise Iapetide</firstline>
    <source pages="395"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Da den store, viisc Iapetide
   Marmoren til Liv og Aande tvang,
   Og i Væsners Rad en Fremmed sprang,
Trillende sig ved Daimonens Side:

Guden selv for sin Eenbaarne fri'de,
   Til Olympens Fryd, dog hun sig svang,
   Neppe favnet med ustyret Trang,
Blussende, fra den Beruustes Side.

   Vidt han stirrer paa den Elsktes Fied
Op til Guders lysopfyldte Rige
Og til Faderen hans Klager stige.

   Da Prometheus Mindet sender ned,
Den Troløses ømme Skyggelige,
Som ej af hans Arme tør bortvige.
</body>
</poem>

<poem id="staffeldt20180104100">
<head>
    <title>Nektaræblerne</title>
    <toctitle><num>40.</num>Nektaræblerne</toctitle>
    <firstline>Hvis du kun i Nøjsomhedens Stund</firstline>
    <source pages="396"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Hvis du kun i Nøjsomhedens Stund,
Nippende, til Glædens Bæger tyer,
Salig er du, som om du paa Skyer
   Hviled' i Olympiernes Rund.

   Men fra dybt udtømmet Bægers Bund
Hiine, som selv Alterne bespyer,
Væmmeligheds smittende Harpyer
   Flaggre op for din ureene Mund.

Glæden flye — paa Flugtens øde Veje
   <w>Circe</w>, yndig klædt i Charis' Slør,
   Hesperidens Nektaræbler strøer.

Men hun til forrædersk Troldoms Pleje
   Lumsk i Dyrets Grime hiine før'.
Som i hendes Tryllekreds udskeje.
</body>
</poem>

<poem id="staffeldt20180104101">
<head>
    <title>Den cypriske Sø</title>
    <toctitle><num>41.</num>Den cypriske Sø</toctitle>
    <firstline>Da, ej blot higende til at fortære</firstline>
    <source pages="397"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Da, ej blot higende til at fortære,
   Ved trygge Arne, ikke Trangens Træl,
   Du Menneske med sødt opvaagnet Sjæl
Ei dyrisk nøjet var ved blot at være:

Da hiine Drifter, som sig ikke nære
   Med selvisk Gridskhed, brast af Skjønheds Væld,
   Og viet ind til et beskuet Hæld,
Du himmelsk elsked' uden at begjære.

   Og aldrig disse reene Kjendsler døe
I Selvheds Kjær, men klare sig foreene
   I Fælleskabets himmelklare Sø.

Af denne du, o Anadyomene!
   Mens Væsenkjeden dirred' Leed for Leed,
   Til Himlens og til Jordens Fryd dig sled.
</body>
</poem>

<poem id="staffeldt1999030401">
<head>
    <title>Digterværdighed</title>
    <toctitle><num>42.</num>Digterværdighed</toctitle>
    <firstline>Jordens Søn fra Dyrets Kløft gaaer ud</firstline>
    <source pages="398"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Jordens Søn fra Dyrets Kløft gaaer ud,
Seent, bag Sekler først, sin Arv han kræver,
Længe med formørket Sjæl han bæver,
   Træl for en selvdannet Fetischgud.

   Fra Kronions Barm et Sendebud,
Skjalden, Himmelens Herold, nedsvæver,
Og Natur af Rædslers Nat sig hæver,
   Elskelig og fager som en Brud.

Brat fremvælder Skjønheeds rene Kilde
   Og omspiller hver en vækket Sands,
Blidt til Borger adlende den Vilde.

   Sekler nu en evig Cirkeldands
Om den høie Gudherold afbilde
   Og af ham modtage deres Krands.
</body>
</poem>

<poem id="staffeldt20180104103">
<head>
    <title>Til Latter</title>
    <toctitle><num>43.</num>Til Latter</toctitle>
    <firstline>Skjelmske Nymphe, Ekkos Søster, Latter</firstline>
    <source pages="399"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Skjelmske Nymphe, Ekkos Søster, Latter,
   Som liig Taarens Najas, ikkun boer,
   Meer end Skrig, med Mæle og med Ord,
Dig i din Forvandling ej jeg fatter.

Thi du neppe syntes Glædens Datter,
   Spøgets vævre Fælle, for du foer
   Frem paa Misforholds thersitske Spor,
Furien, som stedse bag det skratter.

   Nymphe, du er ej blant mine Kaar,
Thi du frem for alle Børn og Daarer,
Gøglerske! til Yndlinger udkaarer.

   Ah! men hiint, som Pallas ei forsmaaer
Og som aldrig Charis' Ømhed saarer,
   Smilet tidt paa mine Kinder staaer.
</body>
</poem>

<poem id="staffeldt20180104104">
<head>
    <title>Det Guddommelige</title>
    <toctitle><num>44.</num>Det Guddommelige</toctitle>
    <firstline>Lifligt er det, naar fra Kalkens Rand</firstline>
    <source pages="400"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Lifligt er det, naar fra Kalkens Rand
I dens Nepenthe hver Sorg forsvinder;
Sødt det er, naar tvende Sjæle finder
   Sig i Elskovskyssets reene Brand.

   Skjøn er Venskab, som i Dødens Land
End Orest og Pylades forbinder,
Herlig Hæderen, som Krandsen vinder
   Om den sejerfælle Dannemand.

Himmelskt er det, ingen Pligt at saare
   Og i reen Bevidsthed kjendes fri
For den Ædles ufortjente Taare.

   Men guddommeligt, paa hælet Sti,
Halv undseelig, giennem brustne Vægge
Neeg og Giord paa Armods Straa at lægge.
</body>
</poem>

<poem id="staffeldt20180104105">
<head>
    <title>Ved en forfalden Ridderborg</title>
    <toctitle><num>45.</num>Ved en forfalden Ridderborg</toctitle>
    <subtitle>i Böhmen</subtitle>
    <firstline>Svøbt i Vedbend til Usynlighed</firstline>
    <source pages="401"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Svøbt i Vedbend til Usynlighed,
Kneiser Bygningskunstens brustne Ande,
Liv og Død uhyre her sig blande,
   Favnede paa fælles Skillebred.

   Svalen klæber Elskovstempler ved
Steengigantens sønderknuuste Pande,
Og ved skjøre Fod i Døde Vande
   Blev Libellernes Utallighed.

Tusind Væsenskyer rundt indslører,
   Flaggrende om Blomst og Frugt og Knop,
   Undergangens colossalske Krop.

Selv ei ængstlig standset Mistro hører
   Her for Millioners Vingeslag,
   Millioners Stemmer, Muurens Brag.
</body>
</poem>

<poem id="staffeldt20180104106">
<head>
    <title>Synelsen</title>
    <toctitle><num>46.</num>Synelsen</toctitle>
    <firstline>Om mit Leje stode Fortids Minder</firstline>
    <source pages="402"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Om mit Leje stode Fortids Minder,
   Haab mig ej sit Nektarbæger bød,
   Tvivlen raabte: Grumme Røver, Død!
Du dit Rov i Ormens Huule binder.

Saligt Smiil paa de forklarte Kinder,
   Nina ind i Mishaabs Mørke brød:
   Gjennem Dødens Skygger, Gravens Skjød
Seer du! Livets svundne Bølge rinder.

   Og hun svandt til Himlene igjen.
Aldrig, raabte jeg, skal Mismod drive
   Tvivlens Sky for Haabets Udsigt hen!

   Søde Engelord fra Himmelen,
Højt paa Midnats Hvælving, Lysets Skive,
Trøstende, skal Phantasie dig skrive!
</body>
</poem>

<poem id="staffeldt20180104107">
<head>
    <title>Det forrige Venedig</title>
    <toctitle><num>47.</num>Det forrige Venedig</toctitle>
    <firstline>Marmormasse, som af Dynd sig strækker</firstline>
    <source pages="403"/>
    <keywords>sonnet</keywords>
    <quality>korrektur1,kilde,side</quality>
</head>
<body>
Marmormasse, som af Dynd sig strækker,
   Hvor sin Krands Naturen aldrig snoer,
   Tudsens Suk og Uglens Nødskrig boer,
Meener jeg, i dine qvalme Sprækker.

Nei! thi med udvalgte Krandse dækker
   Livets Kunster Sumpeørknens Spor,
   Og Forlystelsers Manadechor
Menneskheden i Triumphtog trækker.

   Mens paa Magtens gyldne Væderskind,
Tro, Oligarchiets Hyder ruer,
Glædens Ild, liig Vestas, ei udluer;

   Barnligt legende Libellesind
Jager Spøgets Bobler hen og skuer
   Aldrig op til Herrens Tindingbind.
</body>
</poem>

<poem id="staffeldt20180104108">
<head>
    <title>Til Graadens Najas</title>
    <toctitle><num>48.</num>Til Graadens Najas</toctitle>
    <firstline>Najas, som af tvende Urner gyder</firstline>
    <source pages="404"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<nonum><center><small>O lacrimarum fons tenero sacros</small></center></nonum>
<nonum><center><small>Ducentium ortus ex animo, quater</small></center></nonum>
<nonum><center><small>Felix, ab imo qui scantentem</small></center></nonum>
<nonum><center><small>Pectore te, pia Nympa, sentit!</small></center></nonum>
<nonum><small><center><i>Gray.</i></center></small></nonum>

Najas, som af tvende Urner gyder
   Hemmelighedsfuld dit Tvillingvæld,
   Vildt, som Bakken fra sit Fødefjeld,
Eller blidt, som den i Dalen flyder;

Du, som kun Fortvivlelsen forskyder,
   Mens du Taarer har til mangt et Hæld:
   Hør mig! skjøndt jeg ei er Jammers Træl,
Den Henrykte ei, som Taarer yder;

   Dog, o Nymphe! du bønhøre mig
Og mig skjænke hiine ømme Taarer,
Naar en fremmed Smerte Hjertet saarer.

   Helst dog dem, som dryppe, Duggen liig,
Naar til liflig Veemod Sorg og Glæde
Mystisk favne sig for Skjønheds Sæde.
</body>
</poem>

<poem id="staffeldt20180104109">
<head>
    <title>Fortvivlelsens Latter</title>
    <toctitle><num>49.</num>Fortvivlelsens Latter</toctitle>
    <firstline>Latter, som med Jordens Søn fra Leeg</firstline>
    <source pages="405"/>
    <keywords>sonnet</keywords>
    <quality>korrektur1,kilde,side</quality>
</head>
<body>
   Latter, som med Jordens Søn fra Leeg
Frem til Marter, gjennem Sang og Klager,
Før og efter Mæle, trofast drager,
   Indtil Livets sidste Suk bortveeg:

   Hvor end Ord ej fødtes, hvor det sveeg,
Barndom, Vanvid ikkun du ledsager;
Dybere end Hyl blant Orcus' Plager,
   Højere du til Olympen steeg.

Thi naar Jammeren ei meere græder
   Og selv Hylet ei udtrykker den,
Da du fra forhaante Martersteder,

   Da, uhyre op i Himmelen
Kneisende, for Guders faldne Sæder,
Rædsomt skoggrende Gigant! du træder.
</body>
</poem>

<poem id="staffeldt2004011101">
<head>
    <title>Springvandet</title>
    <toctitle><num>50.</num>Springvandet</toctitle>
    <firstline>Højt fra skyomkrandset Fødested</firstline>
    <notes>
        <note type="credits">Bidrag fra Sven Sørensen.</note>
        <!-- Svens kilde var P. Hansen, <i>IDL</i>, III, side 81 -->
    </notes>
    <source pages="406"/>
    <keywords>sonnet</keywords>
    <quality>korrektur1,kilde,side</quality>
</head>
<body>
<nonum><center><small>- in quel de Procuste orrido letto,</small></center></nonum>
<nonum><center><small>Chi ti sforza a giacer?</small></center></nonum>

   Højt fra skyomkrandset Fødested,
Vildt fortærende sit Fængsels Diger,
Over knuset Klippetrappe higer
   Fjeldets Fos til Oceanet ned;

   Men i<note>i] in</note> Aquæducten ved dens Bred
Fangne Kilde dorsk og lydig sniger,
Og tilsidst som kunstigt Springvand stiger
   Med afsjælet Trællelydighed.

Længe saa i tvungen Leeg fremspilled'
   Af Sonnettets trange Rør min Sang
   Og som Neeg og Blomst forkunstlet sprang.

Bryd med Jordens og med Himlens Billed'
   Ved din Barm, med ædel Frihedstrang,
   Knuus, o Sang, den snevre Breddes Tvang!
</body>
</poem>

</content>
</section>

</workbody>
</kalliopework>

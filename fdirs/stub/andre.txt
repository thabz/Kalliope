CVS-TIMESTAMP: $Date$
I:stub2001082101
T:Menneskets Levnets-Lob
F:Fødes. Græde. Svøbes. Ammes

Fødes. Græde. Svøbes. Ammes.
    Vugges. Tumles. Bæres. Gaae.
Glædes, under Tvang annammes.
    Leege. Voxe. Tanker faae.
Elske. Beyle. Giftes. Aves.
    Immer halte ved et Haab.
Ældes. Svækkes. Døe. Begraves.
    Det er alt vort Levnets Lob.

I:stub2003010501
T:Gid den faae Skam
U:Aria
F:Gid den faae Skam der slaaer i Dag

Gid den faae Skam der slaaer i Dag
   Een Rynke paa sit glatte Pande-Skind,
Den var jo gal, der fandt Behag
   I det, der plager kun det arme Sind,
      Nu seer jeg grandt,
      Det Ord er sandt:
         Verden er
         Som enhver,
Tager sig dens Væsen Nær.

Hvor mange have, hvad de vil,
   Og nende ey at nyde noget got,
Men tit maaske de spare til
   Et Drog - der giør dem kun i Graven Spot.
      Hvad hialp det, at
      Mand Dag og Nat
         Sleed sig tret
         Og ey met
Døde bort, og blev forgiet.

Hvor mange sørger kuns, fordi
   De kan ey meer, end de behøve, faae!
Og føyed Himlen dem deri,
   Da skulde heele Verden knap forslaae;
      O Giærig Flok!
      Vi faae vel nok
         I en Klud
         Om vor Hud,
Naar vi skal af Verden ud.

Hvor mange stræber kuns at faae,
   Een fattig Titel for en Penge Sum?
Den vil ved høyre Side gaae,
   Som mangen gang er baade blind og dum,
      Men lad dem gaae
      Og tænke paae,
         At vi skal
         Uden Val
Jevnes i den mørke Dal.

Du har imidlertid kun Støv,
   Kun Skum og Skygge, usle Verdens Ven,
Dit Velstands Blomster som et Løv,
   Kand hastig falde af, og smulnes hen,
      Saa est du dog
      Een Giæk, et Drog,
         Som ey veed
         Ret Beskeed,
Om din Foed i Løbet gleed.

I:stub2003010502
T:Indskrift paa en Tavle i Køng Kirke
U:over Morten Stubs Svigerforældre
U:Christopher Hansen i Stormgaard, d. 1715,
U:og Hustru Kirsten Pedersdatter, d. 1730.
F:Paa denne Steen de Naune staa
K:gravskrift

<nonum><w>Corona lustitiæ</w></nonum>
<wrap>Her neden under huiler y Herren dend agtbare og velforstandige Mand. nu salig hos Gud Christopher Hansøn som boede her y Stormgaard og døde A&deg; 1715 y sin Alders 50 Aar.</wrap>
<wrap>Med sin y Livet kiære Ægtefælle dydig og Gud Elskende Matrone Kirsten Pedersdatter som døde A&deg; 1730 i hendis Alders 71 Aar. Deris Legemer, som her er under jordet skal paa Guds store Dag tillige med Siælene Blive overhimlet.</wrap>

Paa denne Steen de Naune staa
Som Gud til Siælebaade paa
Dend Huide Steen lod skrive
Fordi de eet var begge toe
I Herrens Frygt i Bøn i Troe
Og Ægte Pagt i Live
De elsket Gud hand dem i gien
Hvorfor hand dem herfra tog hen
I Engle Choer og Sæde
Lev Læser lev kun ligesaa
Saa kand du og med dennem naa
Guds Himmel Havn og Glæde.



I:stub2003010503
T:Brude-Vers til Msr. Johan Klugh, og Jfr.  Johanne Ehrenreich, den 1 ste Maj 1733
F:Endog til Brude-Seng er Middel-Veien sikker

Endog til Brude-Seng er Middel-Veien sikker, 
Den fører glat forbi de skiulte Stød og Strikker, 
   Den gaaer saa lige frem til fælleds nøysom Stand, 
   Ja giør af skiønsom Karl en ret lyksalig Mand. 
Den blinde Lyst gaaer vild paa to Slags vrange Veie, 
Den løber uden om den kiære Velstands Eie; 
   Blant dem, der fordum Tid gik ud paa Frieri, 
   Har den, der vel kom hiem, kun været een af ti. 
En fik en Stads-Møe hiem, hans Lehn-Stoel blev en Trone, 
Der sad hans Huus-Prindses med kostbar Kniplings Krone, 
   Hans Theeskee blev et Spiir, hvormed den Eenevolds-Brud 
   Først viste Guld og Gods, og siden Manden ud. 
En Anden fik en Soe, som bar et snavset Smykke, 
Et Flette-Baand af Guld, En Krands af skiden Lykke, 
   Hans Huus blev Svine-Stie, fordi den Brud han fik, 
   Utoet selv hver Dag med Lyst i Skarnet gik. 
Den Tredie fik en stolt saa strunk, som store Casse, 
Hun paastod Rang og Sted blandt dem i første Klasse; 
   Her saae Astronomi en Himmel ganske ny, 
   Hvor Konen var en Soel, men Manden blev en Sky. 
Den Fierde fik en Gaas, og den var intet bedre, 
End en af dem, der gaae med bare Duun og Fiedre, 
   Omsider nød hun dog en Kones Rang og Ret, 
   Alene for hun gik med Axel-Skerv og Set. 
Den Femte fik en skrap, en kiæbestærk Heltinde, 
Hun førde Ordkrig tit og kunde altid vinde, 
   Hun hængde Manden strax en Taske-Laas for Mund, 
   Saa tit hun raabte høyt: hold Fløs din dumme Hund! 
Den Siette fik en Blok foruden Maal og Mæle, 
Hun lod ei nogen Tyv sit Hiertes Mening stiæle, 
   Hun lod vel Manden see hun rørte Laar og Been, 
   Men andre tænkte vist, hun var af Stok og Steen. 
Den Syvende han fik kun Øret af en Pige, 
Hun lod sig alle Ting af alle Sladdrer sige, 
   Hun hørde hvad der laae paa Naboe-Kones Fad, 
   Men glemte midlertid at lave selv sin Mad. 
Den Ottende han fik en Kræsen opfød Lisgen, 
Hun fandt ei Smag i Snak, men i sin lekkre Bisgen, 
   Paa rare Retter Mad gik hver Dags Gierning ud, 
   Til Mandens heele Pung var krøben i hans Brud. 
Den Niende han fik saa sinderig en Qvinde, 
Hun havde sexten Sind, og sexten Siæle inde, 
   Nu stod hun i sin Stads, nu laae hun ned i Skarn, 
   Nu var hun alt for klog, nu var hun som et Barn. 
Nu sprang hun galt omkring, nu sad hun som en Stytte, 
Nu gav hun ingen Mad, nu Kræs til ingen Nytte; 
   Saa blev hun hver Minut en Fløi for hver Slags Vind, 
   Et Uroe i sin Sjæl et Veir-Glas i sit Sind. 
Men søde Jomfrue-Flok! her bør slet ikke tænkes, 
At Egte-Pigers Roes ved slige Udskud krænkes; 
   Her lastes ingen god, her vises kun hvori 
   En Frier fordum Tid gik vild paa mangen Sri. 
Det jevne Middel-Spor kan kaldes Dydens eget, 
Man treffer uden om forlidet og formeget;
   Vor Brudgom spurgde Vei, han saae sig net i Speil, 
   Saa fandt han saadan en, hvoraf de Ni gik feil. 
Gid hver nødtørftig Karl maa faae saa fix en Pige, 
Og hver elskværdig Møe saa kiæk en Mand tillige, 
   Gid Brude-Parret naae sit Haab i kiærlig Favn, 
   Det ønskes af en Ven i Kongens Kiøbenhavn. 				    
				    
I:stub2003010504
T:Som en nøysom jeg foragter
U:Aria 
F:Som en nøysom jeg foragter

Som en nøysom jeg foragter
Lykken selv og aldrig tragter
   Efter meer end daglig Brød;
Nøysomhed kan eene gielde,
Meer end Rigdom Lyst og Vælde
   Nøysomhed har ingen Nød.

Daarers Guld og grønne Skove,
Hindrer dem kun fra at sove;
   Just for meer, vil altid meer:
Giør en Klog sig nogen Tanke
Her i Verden for at sanke:
   Støv og Aske, Dynd og Leer.

Andre maae ret gierne være
Meer end jeg i Agt og Ære,
   O! Hvad Hielp er Stand og Rang
Hielm og Skiold vil intet sige;
Thi vi bliver alle lige
   Naar vi gaaer ald Verdens Gang.

Lad de Kiælne gaae og græde,
For en lumpen Verdens Glæde
   Maales dem ey daglig til;
Ingen selvgiort Sorg og Smerte
Skal regiere i mit Hierte,
   Skiønt jeg har ey hvad jeg vil.

O! saa vil jeg altid blive
Nøysom, men jeg er i Live,
   Og kun lee ad Lykkens Gunst;
Hvo som mig giør dette efter;
Skal forøge Liv og Kræfter,
   Ved sin uforsagte Kunst.


I:stub2003010505
T:Er mit Hiem end ey saa nær
U:Under egen Melodie
F:Er mit Hiem end ey saa nær

Er mit Hiem end ey saa nær,
   O! vi samles dog en Gang,
Denne Samling er saa kiær
   At min Vey ey falder lang;
Haabet flytter selv min Fod,
Haabet letter Sind og Mod,
   Haabet korter Længsel,
   Haabet trodser Trængsel,
Haabet giør min, giør min Skiæbne god.

Møder mig en hastig Vind
   Et Slags Blæst blev aldrig ved;
Træffer Slud og Hagel ind,
   Kule-Veyr gaaer over med,
Ligger Ormen for min Taae,
Fra hans Leye vil jeg gaae.
   Skal min Fod end tørne
   Midt paa Steen og Tiørne,
Maalet bliver, bliver dog at naae.

Stamper Grovhed mig imod,
   Fiinhed bliver mit Gevæhr,
Viser Barskhed hidsigt Blod
   Den skal finde Kiøling her.
Lurer Lumskhed paa min Stie,
Snidighed kan gaae forbie;
   Den der vil bedrage,
   Skal mig ey behage;
Men faae selv, faae selv sin Løn deri.



I:stub2003010506
T:Haab ikkuns! Haab kuns! bekymrede Hierte
F:Haab ikkuns! Haab kuns! bekymrede Hierte

Haab ikkuns! Haab kuns! bekymrede Hierte
   Bange Tungsindighed føder kun Qval;
Endelig endes dog eengang din Smerte;
   Du skal indtræde i frydefuld Sahl;
Nætternes Uroe forøges af Sorgen,
   Endelig svinder den daglige Harm;
Endelig, endelig gryder den Morgen,
   Der i Fornøylighed holder dig varm.

Roserne altid de Torne bedekker,
   Haanden tit stikkes, naar man dem taêr fat;
Faren, man forudseer, ofte forskrekker,
   Vandrende derved i Tvivl bliver sat,
Hever sit Forsæt, sin Reyse vil ende
   Ved sumpig Dahle og grusomme Field;
Naar man er ferdig paa Veyen at vende,
   Haabet da siger: far fort! du giør vel.

Altsaa, mit Hierte! lad Sorrig og Kummer
   Aldrig forhindre dig udi dit Haab!
Thi, naar om Natten du hviler og slummer
   Vogner du ofte med frydefuldt Raab,
See! det er Haabet dig fører i Munde
   Denne Fortrøstning, at Timen er nær,
Himlen besluttet har, dig at forunde,
   Fordi du haaber, alt hvad dig er kiert.



I:stub2003010507
T:Ægteskabs Seddel
U:for Anton Ulrich Hansen og hans Kiæreste Anna Jens-Datter, da de reyste fra Ærrøes Kiøbing til Vuderup-Gaard i Tranderup Sogn paa Ærrøe
F:Nærværende Anton og Anna hans Bruud

Nærværende Anton og Anna hans Bruud
har ærlig i Kiøbing holdt Brøllupet ud,
der sadde trehundrede Siæle i Rad
og fik overflødig af Viin og af Mad
jo meere de tæred, jo mere de fik,
og det er Jens Clausøns sædvanlige Skik;
derover beklaged sig mangen en Giæst,
han sloeg ey for Tiden sin Mave paa Læst,
jeg selv var i Klemme, tilsidst blev jeg frie,
der Lommen stoed Munden i Retterne bie
ja Bruden maae tilstaae, at førend hun slap,
blev Livet forsynet, og Trøyen for knap:
For Resten har Anton og Anna saa vel
forholdt sig, at ingen med Føye og Skiel
kand nægte, hvad Skudsmaal der gives enhver,
som haver sin Næste paa Bolsteret kiær,
et Barsel og Kirke-Gang staaer kun til Rest,
sligt meldes den hæderlig Tranderup-Præst.

Ærreskiøbing
d. 7de Juli 1738. 

af
A. Stub 
Medhielper ved Ordet 
(L. S.)

I:stub2003010508
T:Man har for nylig hørt Kanoners hule Torden
U:Poeten Stubs Vers over Løwenørns Død 
F:Man har for nylig hørt Kanoners hule Torden

Man har for nylig hørt Kanoners hule Torden
At rumle midtudi vor stille Luft i Norden,
   Man spidsed Øret strax, og saae sig nøie om,
   Og blev paa Timen vaer, at flygtig Fama kom.
Den kom bedrøvet frem med Flor om Fod og Vinge,
Den lod kun sin Basun i duse Toner klinge,
   Den holdt i venstre Haand et Vaaben fuldt af det,
   Som giør en Kongens Mand til Rigets Gavn complet.
Man saae Forsigtighed paa Hielmen at betragte
I Viisdoms Perspectiv, hvad Tid og Fremtid bragte,
   I Skioldet stod af Guld et Hierte, som en Glød,
   Med denne Overskrift: vor Løwenørn er død.
Den brave Løvenørn, tog Fama paa at mælde,
Til hvilken en Monark sig sikkert kunde hælde,
   Den Mand der stod i Fred og Feide, kiæk og tro,
   Er alt i Dag med Sorg ledsaget til sin Ro.
Forsigtig Klogskab gik ved Ligets høire Side,
Og lod saa salt en Strøm sit klare Øie bide;
   Retsindighed gik næst, og anked just derpaa,
   At hendes ægte Mand i denne Kiste laae.
Men næst bag Liget kom en Søn, en Søn alene,
Bebyrdet først og sidst med Sorgens tunge Stene,
   Dog før Besvimelsen bemestred sig hans Barm,
   Kom kronet Naade til, og rakte ham sin Arm.
Jeg burde intet for Posteriteten dølge,
Af denne Sørgefærd og usædvanlig Følge
   Thi Dannerkongens Mænd med fleer af Stand og Rang
   Betegnede en Sorg ved Sviten, som var lang.
Da Liget nu var sat, stod selv Bellona rede,
Og zired Kisten med sit Sværd foruden Skede.
   Men samme Øieblik, som Pallas dette saae,
   Blev strax en Ørnepen ved Siden lagt derpaa.
Derpaa traad Sandhed frem, slog Sløret op for Øiet,
Og da den havde sig for hele Skaren bøiet,
   Saa traad den gravitetsk for Liget bedre frem,
   Og parentered med Fritalenhed og Klem,
I Herrer! var dens Ord: I brave Mænd og Helte,
Som føre Pen og Sværd ved Øre og ved Belte,
   Da hver af Eder er jo Dydens svorne Ven,
   Saa veed I, her og blev en Ligemand lagt hen.
Hans Dyd og Dygtighed, Forstand, og skarpe Hierne
Var uden Flatteri en høianseelig Stierne,
   Som Potentaterne paa Værdighedens Stoel
   Har flyttet op og op til deres egen Soel.
Du stridbar Petrus selv lod Verden see, du yndte,
Hvad danske Vendelbo blandt Russerne begyndte,
   Du tændte dette Lys i Naade velfortient,
   Og overdrog det til sit eget Firmament.
Du store Frederik, du Mester i at skiønne
Hvor kongeligt det er, hver Dyd især at lønne,
   Du muntred Landets Børn, og Dygtighed fik Lyst,
   Da Løwenørn randt op med Stiernen paa sit Bryst.
Vor store Christian lod ingen Skyer hindre,
At brave Løwenørn jo kunde mere tindre,
   Her blev hans Stierne stor paa Værdighedens Poel
   Ved Naadestraaler fra vor Nordens høie Soel.
Den medfød Kiærlighed til Kongen og til Landet
Brast ud ved venstre Kant i Graad med Blod beblandet
   Behiertighed gik næst, dog halv forsagt i Sind,
   Den gik, og grubled med sin tappre Haand om Kind
I kan jo ei engang, I Danmarks Fiender nægte,
At denne Mand forstod med Pen saa fix at fægte,
   Saa Blod blev spart ved Blæk paa Valplads af Papir,
   Og Stolthed knæled dog for Kongens Arvespiir.
I skal da ei engang, I Danmarks Fiender flytte,
Langt mindre fælde ham hans faste Æresstøtte,
   Men høres end et Bief af Avinds bidske Mund,
   Saa kiændes just hans Dyd paa slig en Følgehund,
Du sultne Giærrighed, du Sinkers Marketender,
Som gaber efter Guld, og samler dig Talenter,
   Jeg veed, du alt forhen af Riget er forviist,
   Men roes ei, at du her med Løwenørn har spiist.
Om nogen fritter dig, jeg veed, at du bekiænder,
At Manden vidste ei at hiælpe krumme Hænder,
   At du blev ingen Tid hos denne Herre fyldt,
   Der aabned aldrig en Suplik, der var forgyldt
Kort sagt, al Verden maa bekiænde uden Sminke,
Han gik den rette Vei, han blæste af at hinke,
   Man saae Retsindigheds den rette Diamant
   Hos dem, der glimred paa hans Æres Elephant.
Her blev saa dansk en Mand lagt ned i denne Kiste,
Som Danmark nogentid har eiet, og maat' miste:
   Han var en Engel for Monarken og hans Land,
   En Løve i sit Bryst, en Ørn i høi Forstand.
Derpaa fløi Fama op, men just i samme Time
Faldt Undersaatterne saaledes paa at rime:
   Gid Fader Christian blandt Landets kiække Børn
   Maa altid finde sin elskværdig Løwenørn,
Gid han, der ene fik det store Navn at bære,
Maa blive stor, og stor til Stammens Held og Ære.
   Han svinge sig ved Dyd til Værdighedens Top,
   Og staae, som Phoenix af sin Faders Aske op.


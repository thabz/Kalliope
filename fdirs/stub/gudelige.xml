<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="gudelige" author="stub" status="incomplete" type="poetry">
<workhead>
   <title>Gudelige Arier</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="stubgudeligea0">
<!-- 1 -->
<head>
   <title>Tanker for an i en Salmebog</title>
   <toctitle>Tanker for an i en Salmebog</toctitle>
   <indextitle>Tanker for an i en Salmebog</indextitle>
   <firstline>Her slaaer jeg ald min Sorg reent hen i Veyr og Vind</firstline>
   <quality>korrektur1</quality>
</head>
<body>
Her slaaer jeg ald min Sorg reent hen i Veyr og Vind,
Og morer med min Sang mit misfornøyet Sind;
Her svinger Hiertet sig ved Aandens Vinger op
Fra Bochims Græde-Dal til Thabors Glæde-Top;
Min Siæl, saa øv din Røst! din Fryd skal blive stor,
Naar Gud vil høre dig en Gang i Engle-Chor-
</body>
</poem>

<poem id="stubgudeligea1">
<!-- 2 -->
<head>
   <title>Tanker over 1. Cor. II, 2</title>
   <subtitle>»Jeg agter mig ikke at viide noget etc.«</subtitle>
   <toctitle>Tanker over 1. Cor. II, 2</toctitle>
   <indextitle>Tanker over 1. Cor. II, 2</indextitle>
   <firstline>Hvad regner Naturens Ransagere op</firstline>
   <notes>
      <note>Cf. <xref bibel="bibel1korint02,2"/></note>
   </notes>
   <quality>korrektur1</quality>
</head>
<body>
Hvad regner Naturens Ransagere op,
  Hvortil skal jeg viide hver Ting i Naturen:
Fra stolteste Ceder paa Libanons Top
  Til Isop, som viser sig ydmyg ved Muren;
Fra brølende Løve paa vildene Mark
  Til tiende Mulvarp, der mættes i Jorden;
Fra Ørnen i Høyden, den flygtig Monarc,
  Til Fugle af nedrig og flagrende Orden;
Fra Havets den stoere vandsprudende Hval
  Til mindste utallige Fiske, som vrimle;
Fra Jordens den raae og usigtbar Metal
  Til Stiernernes Guld paa Guds hellige Himle.
Hvad siger du Tale-Konst, Daarligheds Tolk!
  Hvortil skal jeg viide de Fabler, du fører?
Du prædiker Løgne for Vantroes Folk,
  Du veed kuns at kildre de kløende Ører.
Hvad har vel dit selvkloge Paafund for Fynd?
  Du lærer Fornuftende selvgiorte Dyder.
Men hvad der ey kommer af Troen, er Synd;
  Saa føder din Lærdom de klygtige Lyder.
Bort kiødelig Viisdom, bort prægtige Ord!
  Jeg følger en salig Eenfoldigheds Regler:
Det eene, jeg Synder vil viide paa Jord,
  Er Guds og min egen korsfæstede Mægler.
</body>
</poem>

<poem id="stubgudeligea2">
<!-- 3 -->
<head>
   <title>Aria over 1. Mos, III, 6-24</title>
   <subtitle>Mel. Søde Jesu, ald min tragten etc.</subtitle>
   <toctitle>Aria over 1. Mos, III, 6-24</toctitle>
   <indextitle>Aria over 1. Mos, III, 6-24</indextitle>
   <firstline>Før din hellig Lyst blev syndig</firstline>
   <notes>
      <note>Cf. <xref bibel="bibel1mose3,6-24"/></note>
   </notes>
   <quality>korrektur1</quality>
</head>
<body>
Før din hellig Lyst blev syndig
Ved en frugtbegierlig Tand,
Prægtig Adam! ach hvor yndig,
Ach hvor herlig var din Stand!
  Da sit Sæde
  Var i Glæde
Til din blide Skabers Priis;
  Da du, lydig,
  Viis og dydig,
Var Monarch i Paradiis.

Men du lod dig dog forvilde
Til at staae en Gud imod,
Til at falde og forspilde
Ald din Herligheds Klenod;
  Høyheds Tanke
  Brød den Skranke
Om det Træ, som Gud forbød;
  Ach, du spiiste!
  Vi forliste
Livet, der du aad din Død.

Adam faldt og vi tillige,
Her fik Slangen vundet Spil.
Eden Haven, Ærens Rige
Luktes for os alle til.
  Himlens Vrede,
  Helvedes Heede
Gnistret af en evig Ild;
  Men Gud være
  Evig Ære!
Han bar Medynk, han blev mild.
</body>
</poem>

<poem id="stubgudeligea3">
<!-- 4 -->
<head>
   <title>Opreysning i Christo</title>
   <subtitle>Aria</subtitle>
   <toctitle>Opreysning i Christo</toctitle>
   <indextitle>Opreysning i Christo</indextitle>
   <firstline>Høye Gud! vor Fald desværre</firstline>
   <quality>korrektur1</quality>
</head>
<body>
Høye Gud! vor Fald desværre
Giorde dig, vor Naadig Herre, naadig Herre,
    Naadig Herre, vreed;
Men hvor har du kundet bøye
Til vor Fald dit Medynks Øye, Medynks Øye,
    Medynks Øye need?
  Fader! du est kiærlig,
  Ja din Sandhed herlig
    I Sønnen, som
    Slog Sathan om,
  Der Tidens Fylde kom.

Løftet efter Bogens Rolde
Voldt, at Helveds Hær maae holde :/:
    Hær maae holde Trop;
Før vi skulle døe saa ilde,
Brast i Gud en Livsens Kilde :/:
    Livsens Kilde op;
  Naaden midt i Nøden
  Stoed os bie mod Døden;
    Den Gud, der saae,
    Hvordan vi laae,
  Han lod os ey forgaae.
</body>
</poem>

<poem id="stub2002020101">
<!-- 5 -->
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Bedrøvet Verdens Glæde!</firstline>
   <notes>
      <note>Bidrag fra <a href="mailto:a_hartogsveld@adslhome.dk">Jan Anton Hartogsveld</a>.</note>
      <note>Kilde er <i>Samlede Digte</i>, v. Henning Fonsmark, Hans Reitzel 1961, pp. 11-12.</note>
   </notes>
   <quality>korrektur1,kilde,side</quality>
</head>
<body>
Bedrøvet Verdens Glæde!
  Saa pak dig flux paa Dør;
Mig lyster nu at græde,
  For Lysten stak mig før.
Min Jesu blodig Møye,
  Hans Angest, Nød og Død
Staar malet for mit Øye,
  Og legger det i Blød

Jeg løb jo selv til Helved
  Fra Paradiis, men see,
Min Jesu laae og skiælved
  I sit Gethsemane.
Jeg tændte selv Guds Vrede,
  Mens Pinens evig Glød
Kom Jesum til at sveede
  I Striden med min Død.

O see, hvor taus han kunde,
  I min den tabte Sag,
Fordøye falske Munde
  Og uforskyldte Slag!
Hans Ansigts Glands og Ære
  Leed Spyt og Spot og Spee,
I det han vilde tære
  Og taale ald min Vee.

O see, han blev jo bunden
  Saa haart med stærke Baand!
Endskiønt der ey blev funden
  Misgierning i hans Haand.
Jeg seer min egen Strikke,
  Hvori han førtes om,
Fordi jeg skulle ikke
  Staae bunden for Guds Dom.

O see, han lod hudflette
  Sin heele hellig Krop,
At Blodet kunde tvette
  Mig reen fra Taae til Top!
Jeg stormet til Guds Throne,
  Min Straf stod Jesus ud;
Han bar min Hovmods Krone,
  Min Haanheds Purpur Klud.

O see, hvor slog hans Hierte
  Paa Korset i hans Bryst!
O! see hans Død og Smerte
  For ald min Synd og Lyst
Bedrøvet Verdens Glæde!
  Saa pak dig flux paa Dør;
Her lyster mig at græde,
  For Lysten stak mig før.
</body>
</poem>

<poem id="stubgudeligea4">
<!-- 6 -->
<head>
   <title>Christi første Ord paa Korset</title>
   <subtitle>Luc. XXIII, 34. Fader! forlad dem; thi de viide ikke, hvad de giøre!</subtitle>
   <toctitle>Christi første Ord paa Korset</toctitle>
   <indextitle>Christi første Ord paa Korset</indextitle>
   <firstline>I hvad min Talsmand leed</firstline>
   <notes>
      <note>Cf. <xref bibel="bibellukas23,34"/></note>
   </notes>
   <quality>korrektur1</quality>
</head>
<body>
I hvad min Talsmand leed,
Saa blev han ikke vreed:
Han var sin Faders Ven
Midt i Korsfæstelsen;
Hvad var hans Forbøn sød
Kort før hans bittre Død!

Hvor kiærlig kom han nu
Misdæderne ihue;
O Fader! var hans Ord,
Forlad dem dette Mord;
De viide ikke, hvad
De giøre mig af Had.

Hævngiærrig Verdens Folk!
Kast Ondskabs giftig Dolk!
Slæng Verden, løb derfra,
Løb hid til Golgatha!
Lær her en Kiærlighed,
Som Verden aldrig veed.

Prænt selv, Imanuel!
Din Forbøn i min Siæl;
Forfølger Verden mig,
Jeg efterfølger Dig.
Er jeg end her forhadt,
Jeg er dog ey forladt.
</body>
</poem>

<poem id="stubgudeligea5">
<!-- 20 -->
<head>
   <title>Aria over Act. IV, 12</title>
   <subtitle>Der er ey noget andet Navn under Himmelen, som er givet etc.</subtitle>
   <toctitle>Aria over Act. IV, 12</toctitle>
   <indextitle>Aria over Act. IV, 12</indextitle>
   <firstline>Et varigt Vel er dog engang at finde</firstline>
   <notes>
      <note>Cf. <xref bibel="bibelapostlene04,12"/></note>
   </notes>
   <quality>korrektur1</quality>
</head>
<body>
Et varigt Vel er dog engang at finde,
  Hvo hielper da min arme Siæl i Stand!
Den søger ey, hvad dette Rum har inde,
  Det Blandings-Gods of Ild, Jord, Luft og Vand;
Naturens alt i alt er intet værd at nævne
  Mod Saligheds Værdi og Naadens rige Evne.

Er Salighed af bare Naade, Naade,
  Bør Adams Børn døe Døden een og hver,
Kan Mennisker da hielpe eller baade,
  Der af sig selv ey kommer Livet nær?
Ney, under Himlen er et eene Navn befunden,
  Hvori en Troende kand see sin Nød forsvunden.

Ved Jesu Navn forlades alle Synder,
  Ved Jesu Navn udslettes Gielden reent,
Ved Jesu Navn kom jeg blant dem, Gud ynder,
  Ved Jesu Navn er intet mig formeent;
Det er ved Jesu Navn, min Bøn af Gud skal høres;
  Det er i Jesu Navn, min Siel skal saliggøres.

Du Naadens Aand! Guds Finger! kom at skeive,
  Skriv Jesu Navn dybt i min Siæl og Bryst,
Lad Jesu Navn der uudslettet blive,
  Til Hiertet selv af Dødens Haand er kryst;
Lad mig her værdelig mit Navn af Christo bære,
  Og faae ved Jesu Navn nyt Navn i evig Ære.
</body>
</poem>

<poem id="stubgudeligea6">
<!-- 23 -->
<head>
   <title>Aria over Luc. II, 29</title>
   <subtitle>Herre! nu lader du din Tiener fare i Fred</subtitle>
   <toctitle>Aria over Luc. II, 29</toctitle>
   <indextitle>Aria over Luc. II, 29</indextitle>
   <firstline>Seer jeg Naadens Frelsermand</firstline>
   <notes>
      <note>Cf. <xref bibel="bibellukas02,29"/></note>
   </notes>
   <quality>korrektur1</quality>
</head>
<body>
Seer jeg Naadens Frelsermand,
  Kan jeg selv min Frelser kiende;
Seer jeg ham i Livets Land,
  Seer jeg Troens Maal og Ende;
O! hvad seer jeg efter meer?
  Hvad er her at vente efter?
Ach, hvi løses ey mit Leer,
  Som ved Siælens Vinger hæfter!
Livets Herre! løs min Aand,
  Riv den ud af Dødens Snare!
See, der er den i din Haand,
  Bedre kan den aldrig fare.
</body>
</poem>

<poem id="stubgudeligea7">
<!-- 24 -->
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Jeg er fornøyet med min Gud</firstline>
   <quality>korrektur1</quality>
</head>
<body>
  Jeg er fornøyet med min Gud,
  Han hielper mig af Nøden ud,
Naar jeg kun frygter ret ham, som jeg bør.
Dermed det gamle Frøe jeg distillere tør,
  Som Verden paa min Vey vil strøe;
  Det skal idel Sukker blive,
  Naar kun Gud vil Himlen give;
  Derpaa, Hierte, brist og døe!
</body>
</poem>

<poem id="stubgudeligea8">
<!-- 25 -->
<head>
   <title>Aria over Psalm. 42, 6</title>
   <subtitle>Hvorfor bedrøver du dig, min Siæl etc.</subtitle>
   <toctitle>Aria over Psalm. 42, 6</toctitle>
   <indextitle>Aria over Psalm. 42, 6</indextitle>
   <firstline>Seer det end for dig dunkelt ud</firstline>
   <notes>
      <note>Cf. <xref bibel="bibelsalme42,6"/></note>
   </notes>
   <quality>korrektur1</quality>
</head>
<body>
Seer det end for dig dunkelt ud,
  Naar Trængsel dig tilsendes,
Dig meenes intet Ondt af Gud,
  Dit Veir kan hastigt vendes.
    Naar Glædes Skin
    Skal bryde ind
  I rette Tiid af Naade,
    Dig hielper Gud
    Af Nøden ud,
  Det blier tilsidst din Baade.
</body>
</poem>

<poem id="stubgudeligea9">
<!-- 26 -->
<head>
   <title>Arie over Psalm. LXXIII, 25</title>
   <subtitle>Og lige ved dig haver jeg ikke Lyst til noget paa Jorden</subtitle>
   <toctitle>Arie over Psalm. LXXIII, 25</toctitle>
   <indextitle>Arie over Psalm. LXXIII, 25</indextitle>
   <firstline>Jeg seer dit Konstverk, store Gud</firstline>
   <notes>
      <note>Cf. <xref bibel="bibelsalme73,25"/></note>
   </notes>
   <quality>korrektur1</quality>
</head>
<body>
Jeg seer dit Konstverk, store Gud,
  Du est alviis, almægtig,
Al Verden blev jo ved dit Bud
  Af intet viid og prægtig;
    Men dette store Alt
    I Omkreds og Gestalt
  Er dog i Sielens Øye slet
  Mod dig, som eene skabte det.

Jeg seer det vidt udstrakte Rum,
  Den cirklet Himmel Bue,
Den Lamper uden Tal og Sum
  I ubegreben Lue;
    Mit Syn forlystes nok
    Ved deilig Stierne-Flok;
  Men Sielen venter sikkerlig
  Sin Himmel-Glans og Soel i dig.

Jeg seer en Jord, en grundfæst Bold
  I dette store Runde,
Fyldt op med Forraad tusind Fold
  For alle Liv og Munde;
    Din Rundhed gav mig meer,
    End jeg fornøden seer;
  Men var al Jorden skabt for mig,
  Jeg var dog arm foruden dig.

O kiere Gud, din Aand, dit Ord
  Er her mit Liv i Live;
Men hvad er Himmel eller Jord,
  Naar jeg hos dig kan blive?
    Min Længsel, Lyst og Agt
    Er op fra Verdens Pragt.
  Lad Verden have sit for sig,
  O lad mig bare have dig.
</body>
</poem>

<poem id="stubgudeligea10">
<!-- 27 -->
<head>
   <title>Livet som en Seylads</title>
   <subtitle>Aria</subtitle>
   <toctitle>Livet som en Seylads</toctitle>
   <indextitle>Livet som en Seylads</indextitle>
   <firstline>Hvad vindes ved Verdens vidtløftige Hav?</firstline>
   <quality>korrektur1</quality>
</head>
<body>
Hvad vindes ved Verdens vidtløftige Hav?
O tusinde Farer i skummende Trav!
  Man veed kun to Havne,
  Bekiendte af Navne,
Den eene vor Vugge, den anden vor Grav.

Fra Vuggen til Graven maae krydses omkring
Blant Haabets og Frygtens de stridige Ting.
  Snart vippe vi oppe
  Paa Bølgernes Toppe,
Snart nermes vi Grunden i flyvende Spring.

Her fristes Ustadigheds Ebbe og Flod,
En Vagt er saa ond, som en anden er god,
  Hver Time i Glasset;
  Hver Streg paa Compasset,
Forandrer, forhøyer, fornedrer vort Mod.

Saa hidser en Medbør det nedrige Sind,
Ja puster i Hiertet Dumdristighed ind,
  Vil Farten kuns føye
  Vor Attraa og Øye,
Strax bleses vi op af en ønskelig Vind.

Saa slipper Kleinmodighed Roret i Hast;
Naar Forstavnen dukker for Bølgernes Kast,
  Naar Vindene suse,
  Og Vandene bruse,
Saa skrekkes vi strax for en knagende Mast.

Dit Forsyn, o Fader! det fører os hiem,
Det styrer saa sikkert, hvor Søen er slem,
  Vor Gisning kand feyle,
  Hvor vi end vil peyle;
Selv stavner vi mere tilbage end frem.
</body>
</poem>

<poem id="stubgudeligea11">
<!-- 28 -->
<head>
   <title>Aria</title>
   <toctitle>Aria</toctitle>
   <indextitle>Aria</indextitle>
   <firstline>Saa sortnes vort Levnets den bliideste Dag</firstline>
   <quality>korrektur1</quality>
</head>
<body>
Saa sortnes vort Levnets den bliideste Dag
Naar Solen har skinnet os efter Behag;
  Forfarenhed maaler
  De blinkende Straaler,
Men finder i Enden kun idel Bedrag.
Saa sortnes vort Levnets den bliideste Dag.

Saa krympes vor Siæl for den kildrende Lyst,
Naar Hiertet forbander hvad Læber har kyst,
  Naar Øyet maae græde
  Just over den Glæde,
Vi suer af Verdens forføriske Bryst.
Saa krympes vor Siæl for den kildrende Lyst.

Saa stikker vort Beenrad dog Hovedet ud
Igiennem den fiineste Kostbarheds Klud;
  Lad Prægtighed braske
  Paa levende Aske,
Før Ormen faaer boret sminkede Hud.
Saa stikker vort Beenrad dog Hovedet ud.
</body>
</poem>

<poem id="stub1999080201">
<head>
   <title>Den kiedsom Vinter gik sin Gang</title>
   <toctitle>Den kiedsom Vinter gik sin Gang</toctitle>
   <indextitle>Den kiedsom Vinter gik sin Gang</indextitle>
   <firstline>Den kiedsom Vinter gik sin Gang</firstline>
   <notes>
      <note>Bidrag fra Søren Mogensen fra <a href="http://www.geocities.com/Athens/7537/">En snes yndlingsdigte</a>.</note>
   </notes>
   <quality>korrektur1</quality>
</head>
<body>
Den kiedsom Vinter gik sin Gang,
Den Dag saa kort, den Nat saa lang
   Forandrer sig
   Saa lempelig;
Den barske Vind, den mørke Skye
   Maae flye;
Vor Kakkel-Ovn saa eene staaer,
Og hver Dags Kolde-Syge faaer.
Den tykke Vams, den foeret Dragt
Er alt hengt hen og reent foragt,
Og Muffen er tillige giemt
   Og glemt;
Man frygter ey, at Snee og Slud
Skal møde dem, som vil gaae ud;
   Thi lad os gaae
   At skue paa,
Hvor smukt Naturen sig beteer
   Og leer.

Ak see, hvor pyntet Soelen gaaer,
Med lange Straaler i sit Haar;
   Den varme Krands
   Er rette Kands
For alle Ting, som nu maa grye
   Paa nye;
Det klare, lyse Himmelblaae
Er værd at kaste Øye paa;
See Fuglene i Flokke-Tal,
Luftens viide Sommer-Sal
De holde snart hvert Øieblik
   Musik;
De kappes daglig, to og to,
At bygge, hvor de best kan boe;
   Her flyver een
   Jo med sin Green,
En anden sanker Haar og Straae
   Saa smaae.

Ak see, hvor tegner Marken vel
For Bonden, heele Verdens Trel!
   Han leer, fordi
   Hans Slaverie
Skal endes med sin Frugtbarhed
   I Fred.
Hist gaaer de kaade Lam i fleng
Og spøge i den grønne Eng;
De knæle med en Hiertens Lyst
For Moders mælkefulde Bryst;
De qvægner ved den søde Taar,
   De faaer,
Hist vogter Hyrden Qvæg og Korn;
Et Hunde-Biæl, en Lyd af Horn
   Er ald hans Spil;
   Men hører til,
Hvor smukt den Skov ham svare maa
   Derpaa.

Ak, see et meget yndigt Syn
Paa Skovens grønne Øyenbryn!
   Den høye Top
   Skal klædes op,
Og Vaaren pynter Bøgen ud
   Til Brud.
Naar Soelen brænder, som en Glød,
Og stikker Ild i Barm og Skiød,
Da har man jo bag hvert et Blad
Abskonsel for sin matte Rad;
Her smager Thee og et Glas Viin
   Fra Rhin.
Imidlertiid man faaer at see
Et ret naturligt Assemblee:
   Hver Fugl har spendt
   Sit Instrument,
De raske Dyr vil dandse net
   Og let.

Ak see, hvor speyle-klar og glat
Den Søe dog er i lave sat;
   Det er jo, som
   At Solen kom
Kun for at see sit Skilderie
   Deri.
Den Fisk, som stak i Dynd og Skarn,
Og slap fra Frost og Fange-Garn,
Han faaer nu atter Moed og Liv,
Og spøger frit i Rør og Siv;
See hist, hvor stolt hans Finner gaaer,
   Og slaaer.
Nu lirrer Frøen med sin Mund
Imod den søvnig Aften-Stund.
   Jeg tænker paa
   Mit Hviile-Straae,
Og ender min Spadsere-Gang
   I Sang.

Saa er da Himmel, Jord og Vand
Opmuntret ved min Skabermand;
   Jeg gik omkring
   Blant tusind Ting,
Guds Forsyn spores ved enhver
   Især.
Bekymret Siel, saa seer du dog,
At Alting staaer i Herrens Bog!
I hvor det gaaer, saa veed jeg grant,
Mit Navn staaer tegnet deriblant;
Gud kommer vist min Tarv ihu
   Endnu.
Han rammer nok den rette Tiid,
Da Himlen den skal blive bliid;
   Jeg tør maaskee
   Vel faae at see
Min Vinter blive til en Vaar
   I Aar.
</body>
</poem>
</workbody>
</kalliopework>

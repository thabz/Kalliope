<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1790" author="thaarup" status="incomplete" type="poetry">
<workhead>
   <title>Høst-Gildet</title>
   <year>1790</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="thaarup2002022401">
<head>
   <title>Romance</title>
   <toctitle>Romance</toctitle>
   <indextitle>Romance</indextitle>
   <firstline>Nys fyldte skjøn Sired det attende Aar</firstline>
   <quality>korrektur1</quality>
</head>
<body>
Nys fyldte skjøn Sired det attende Aar,
Var roelig i Vinter og munter i Vaar,
Som Bækken i Engens det blomstrende Skjød,
Saa stille, saa klare de Dage henflød.

From var hun i Hjertet, i Adfærd saa blid,
Var rød som en Rose, som Lillien hvid;
To Øyne hun havde saa klare, saa blaae,
Som Himlen, til hvilken hun sørgefri saae.

Hun bandt uden Hensigt den skjønneste Krands;
Var altid den første i Sang og i Dands,
Saa mangen stolt Ungkarl forelskt hende saae;
Men haabløse lod hun dem alle bortgaae.

Rask ride de Bønder nu Sommer i Bye.
De Sange, de lyde saa høyt udi Skye,
Sin Oluf ved Gildet hun første Gang saae,
Veltalende Øyne hinanden forstaae.

Han elsker nu Sired og elskes igien;
Hun græder, da Oluf fra hende drog hen;
Med Glæde hun seer ham at komme til Bye;
Og naar han bortdrager, hun græder paa nye.

O Halvor! min Skiæbne skjøn Sireds er lig,
Saa frygter, saa haaber, saa elsker jeg dig.
O Halvor! med dig drog min Roelighed hen,
Din Gjenkomst allene kan bringe mig den.
</body>
</poem>

<poem id="thaarup2002022501">
<head>
   <title>En Time for Middag, Madamen opstaaer</title>
   <toctitle>En Time for Middag, Madamen opstaaer</toctitle>
   <indextitle>En Time for Middag, Madamen opstaaer</indextitle>
   <firstline>En Time for Middag, Madamen opstaaer</firstline>
   <quality>korrektur1</quality>
</head>
<body>
En Time for Middag, Madamen opstaaer,
Saa drikker hun først Sukkerlade,
Og maler sit Ansigt, og kruser sit Haar,
For Speilet hun neier, og smiler, og gaaer,
Og seer, hvordan det monne lade.
Nu kommer en Straaejunker pyntet og stram:
God Morgen Madam!

Man spiser til Middag, naar Klokken slaaer to
Og sidder til Bords Klokken fire;
Der spotter man Dyden, og Fromhed og Tro,
Saa kommer Kløvrknægt for at skifte vor Boe,
Det kalder man ikke at svire.
Herr Hasenfus har man den Ære at see
Ved sligt Assemblee.

I Morgen Madamen er budet til Giæst,
Det Laug kan hun ikke forsage;
Den unge Herr Spradenfeldt giver en Fæst,
Og Huset faaer skøtte sig, som det kan bedst,
Lad Manden kun brumle og klage!
Madamen hun tænker: hvad Øret ej hør,
Det Hjertet ej rør.

Til alt maae den Ægtemand tie og see,
Skal det ej bekomme ham ilde,
Naar Manden maae græde, Madamen vil lee,
Madamen er Dronning ved hvert Assemblee;
Men Tyende gjør, hvad de ville!
For sildig til Syndernes Kundskab hun kom,
Da Pungen var tom.
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="vibe" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="vibeandrea0">
<head>
   <title>En Sang</title>
   <toctitle>En Sang</toctitle>
   <indextitle>En Sang</indextitle>
   <firstline>Den, Skaberen skiænkte en oplyst Forstand</firstline>
   <quality>korrektur1,korrektur2</quality>
</head>
<body>
Den, Skaberen skiænkte en oplyst Forstand,
Han elsker og drikker, imedens han kan;
Thi naar man først Foden hos Charon har sat,
Saa siges al Elskov og Viinen god Nat.

Lad Viin da og Elskov opvarme dit Bryst;
Snart røver dig Døden al sværmende Lyst.
Og blev du end gammel, saa bliver du dog,
Hvad endnu er værre, saa bliver du klog.

Lyksalighed, Maalet for Jordiskes Fliid,
Lær den ej af Viise, du spilder din Tid;
Kun Saften af pressede Druer, min Ven!
Og Pigernes Kysse kan give dig den.

Hos Viinen og Elskov boer Lærdom og Vid,
Jeg kiender ej Stierner, jeg veed dog min Tid,
Thi naar jeg ej Piger og Viinen har kiær,
Saa ved jeg tilvisse, min Ende er nær.

I strænge Theologi! hindrer mig ej
At vandre bekrandset den lystige Vey,
Jeg frygter kun lidet at blive fortabt
Af den, som har Piger og Vindruer skabt.

Al Skabningens Herre er naadig og god;
Til Trøst for de skabte hans Viisdom tillod
I Druen at finde en Lindring mod Harm
Og Forsmag paa Himlen i Pigernes Arm.

Mit høyeste Gode skal ønskes min Ven:
At drikke og elske og elskes igien;
Naar Døden da Ende paa Vellyster giør,
Saa har du dog levet, forinden du døer.
</body>
</poem>

<poem id="vibeandrea1">
<head>
   <title>Afskeeds-Viise</title>
   <toctitle>Afskeeds-Viise</toctitle>
   <indextitle>Afskeeds-Viise</indextitle>
   <firstline>Farvel, Norske Selskab og Brødre saa bliid</firstline>
   <notes>
      <note>Skrevet i 1773 til <a keyword="norskeselskab">Det norske Selskab</a> som afsked, da Johan Vibe for en kort tid forlod København, for at være landmålerassistent under Caspar Wessel, broderen til <a person="wessel">J.H. Wessel</a>.</note>
   </notes>
   <quality>korrektur1</quality>
   <keywords>norskeselskab</keywords>
</head>
<body>
Farvel, Norske Selskab og Brødre saa bliid,
  Jeg maae mig nu recommendere.
Alting, siger Salomon, haver sin Tid,
  Det maae jeg nu sande med meere.
    Vor Herre Jer frie
    Fra al Popelsie,
  I, som her i Byen restere!

Jeg er en Landmaaler af den Profession,
  Som man Assistent monne kalde;
I liflige Fyen der er min Station,
  Saa underlig Lodden mon falde!
    Jeg reyser derhen
    Med Caspar min Ven;
  Men I miste tvende Udvalde.

I Morgen saa aarle, som Lærken mon slaae,
  Alt høres stolt Jacob at bande,
De gule Skindbuxer saa trækker jeg paa
  Og lader af Fyen saa stande.
    For Punchen jeg maae
    Der drikke Blaaetraae,
  Det siger jeg Eder for sande.

O ædele Gierløv!<note>Ove Gierløv Meyer, stifteren af <a keyword="norskeselskab">Det norske Selskab</a></note> hvis Rygte i Nord
  Ey tusinde Sekler skal røve,
Vaag over det Selskab, du stifted' i Fior,
  Lad ikke dets Fald os bedrøve.
    Skye Navn af Tyran
    Saa meget du kan;
  Vær heller et Lam end en Løve.

Vort Selskab en Have kan kaldes ret smukt;
  See til, at ej Sviin den oprode;
Men seer du er Plante, som ikke bær Frugt,
  Men trækker kun Saft fra de gode,
    Da ryk den kun op
    Med Rod og med Top.
  Dens Død giver Liv til hver Pode.

Men du, som nu tredie Gang er Directeur,
  O! kan jeg Forladelse vente?
Jeg dengang har skrevet Pasqvil om dig før,
  Det samme Herr Clas<note>Herr Clas er digteren <a person="fasting">Claus Fasting</a></note> ogsaa hendte;
    Men om jeg nu døer,
    I Talen du giør,
  Siig, at jeg tilsidst mig omvendte.

I Vers-Protocollen sligt Minde mig skriv:
  Personen var fød udi Norge,
Særdeles genegen til syndefuldt Liv,
  Var heller ej fri for at borge.
    Paa andre han drak,
    Hans Stads var en Frak,
  Hans Roes: han var fød udi Norge.

For Norske Selskabet saa længe han skrev,
  Til Tolvskillings Bollen mon stoppe.
Bodfærdig, jeg hører, til Slutning han blev,
  Som andre ugudelig' Kroppe.
    I Himlen han er;
    Men drikker man der,
  Jeg ynker de godt Folk deroppe.

Jeg lægger nu ned Secretairiske Pen;
  Jeg maae den med Cirklen ombytte.
Tag du, ædle Wessel! tag du den igien,
  Skriv du nu til Verdenens Nytte.
    Skriv ziirlig og net,
    Som du vilde det,
  Naar du skal af Verden bortflytte.

Til Slutning jeg takker hver stolt Mæcenat,
  Som lod mig ej Drikken manqvere;
Tak ogsaa hver ærlig og troe Kammerat,
  Som hialp mig min Drik at fortære.
    Vor Herre enhver
    Belønne især,
  Thi jeg maae mig recommendere.
</body>
</poem>

<poem id="vibe2001071501">
<head>
   <title>Og dette Glas, som Druen fylder</title>
   <toctitle>Og dette Glas, som Druen fylder</toctitle>
   <indextitle>Og dette Glas, som Druen fylder</indextitle>
   <firstline>Og dette Glas, som Druen fylder</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Og dette Glas, som Druen fylder,
vort Selskab ham til Ære skylder,
hvem første Gang vi skue her.
Velkommen her til Friheds Sæde!
Velkommen til uskyldig Glæde!
det alle Brødres Ønske er.

Den skal sig ei blandt os fornøie,
som med skinhellighed i Øie,
i Hjertet nedrig Falskhed bær.
For hvo sin Ære ei forsvarer,
og svige kan sin Ven i Farer,
ei Udgang til vort Selskab er.

Fly langt fra os, hvor haanligt tænker
om den, der bær en Skjønheds Lænker,
og blev til Elskovs Slave fød!
Kun Kjækhed Skjønhed kan tilbede,
den skjælver for sin Piges Vrede,
der ikke skjælved for sin Død.

Vi elske Venner, ere glade,
og spilde ikke med at hade,
vort Liv, saa kort til Kjerlighed.
Vor Attraa er i Ungdoms Dage
at være muntre og behage,
og vores Lov er Ærlighed.

Her kan du Sande Venner finde,
hvis du dig ønsker dem at vinde,
hvis fælleds Glæde er dit Maal.
Lad i dit Glas da Druen springe!
høit med din Naboes Glas det klinge!
og drik saa dette Selskabs Skaal!
</body>
</poem>

<poem id="vibe2001071502">
<head>
   <title>Vingudens Gaver alt Bordene pryder</title>
   <toctitle>Vingudens Gaver alt Bordene pryder</toctitle>
   <indextitle>Vingudens Gaver alt Bordene pryder</indextitle>
   <firstline>Vingudens Gaver alt Bordene pryder</firstline>
   <notes>
      <note>Bidrag fra Margit Ammentorp. Indtastet fra <i>Digter-Krands - En Samling af udkaarede ældre og nyere Selskabssange</i>, Odense, 1826. Trykker og udgiver er S. Hempel "Eier af Fyens Adressekontoir".</note>
   </notes>
   <quality>korrektur1</quality>
   <keywords>drikkevise</keywords>
</head>
<body>
Vingudens Gaver alt Bordene pryder,
Glassenes Blinken til Glæde indbyder,
kommer da, Brødre! som Muserne dyrke,
kommer og skaffer jer Tænkekraft Styrke!
Synger, og drikker, og glemmer al Strid!
Bruger med Glæde den kostbare Tid!

Traurige Tanker, som Sindet nedtrykke,
qvælende Frygt for en mulig Ulykke,
nagende Udsigt i Fremtidens Scener,
Taushed, som skjuler hvad Hjerterne mener,
lader i Aften vort Selskab i Fred,
giver til Glæde og Lystighed Sted!

Sætter de lokkende Glasse for Munden!
Drikker med lystige Miner til Bunden!
Latter og Spøgen lad krydre vor Glæde!
Søger i Glassene Viisdommens Sæde!
Klogest blandt Alle vi den agte skal,
som sig i Aften kan vise meest gal.

Skaal for Skjønhed, som Muserne ærer!
Skaal for hvert Hjerte, som Kjerlighed nærer!
Skaal for hver Elsker, som Taushed bevarer,
og mod Bagtalelse Kjønnet forsvarer!
Skaal for hver Kone og Enke og Mø,
som ei tillader sin Elsker at Døe!

Skaal for det Hjerte, ei Falskhed forgifted'!
Skaal for det Selskab, som Munterhed stifted'!
De, som er' glade blandt Selskabets Lemmer,
synge med mig, og det Ønske istemmer:
gid, at vi ofte til fælles Behag
maatte opleve saa lystig en Dag!
</body>
</poem>
</workbody>
</kalliopework>

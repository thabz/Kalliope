<?xml version="1.0" encoding="UTF-8"?>
<bio>
  <body>
Waage, Erik Holm, 1869-99, Forfatter, Søn af nedennævnte Lic. theol. O. Waage, er født i Kjøbenhavn 18. Nov. 1869. Han voxede op paa Landet og blev 1887 Student fra Herlufsholm. 1894 tog han Magisterkonferens i Tysk. Efter at han havde været Soldat og tilbragt 1/2 Aar udenlands, mest i Paris og Heidelberg, tog han 1896 en Tillægsexamen i Latin og Fransk. Han dyrkede derefter bl. a. Religionsfilosofi (Lessing) og underviste i kjøbenhavnske Skoler, til han i Sommeren 1898 fik Sukkersyge. Et Ophold ved et tysk Badested i Eftersommeren 1899 hemmede ikke Sygdommen. Han døde i Herlufmagle 11. Dec. 1899. – Erik Waage udgav 1897 en Oversættelse af Plautus’ Amfitryon i rimede Vers, 1899 Digtsamlingen <a work="waage/1899">«Ungkarl»</a> og et Drama «Evige Mure», i Slægt med <a poet="bjoernson">Bjørnsons</a> «Kongen», om en Slags Tolstoisk Hamlet paa Tronen, der ikke har Kraft til at bringe den gamle Verden af Lave. Stykket opførtes 1901 paa Studentersamfundets frie Theater. Waage var en blød og følsom, men munter Natur. Der er Form og fin Følelse i hans Arbejder, især i Digtene; de bæres dog mest af hans raske og spydige Lune, der skaffede ham selv en Del Fortrædelighed, da Digtet «Børsbillede» (Illustr. Tid. 6. Marts 1898) bragte den kjøbenhavnske Handelsstand i urimeligt Oprør mod ham. 

<right><small><a poet="moellern">Niels Møller</a> i <i>Dansk biografisk Lexikon</i>, C. F. Bricka (red.), Gyldendalske Boghandels Forlag, Kbh., 1889, bd. XIX, pp. 72-87.</small></right>

------

Waage, Erik Holm, 1869-99, Forfatter. F. 18. Nov. 1869 i Kbh. (Garn.), d. n. Dec. 1899 i Herlufmagle, begr. sst. Forældre: Lic. theol., senere Provst (Slafur Waage (1834-1909) og Marie Christine Nyborg (1841-1910). Ugift.

Waage udgik fra et Kulturhjem, og det prægede hans Fremtræden og hans Forfatterskab. En Faster var gift med Præsten og Forfatteren <a poet="fibiger">Johannes Fibiger</a>, hvis Liv og Personlighed Waage smukt har skildret i »Illustreret Tidende« (28. Nov. 1897) efter Fibigers Død; en anden Faster var gift med Historikeren Professor Edvard Holm. Waage blev Student 1887 fra Herlufsholm og drev derefter filologiske Studier. 1894 tog han Magisterkonferens i Tysk, der 1896, efter Studieophold i Tyskland og Frankrig, suppleredes med Tillægseksamen i Fransk og Latin. I den følgende Tid underviste han ved københavnske Skoler, indtil han 1898 paa Grund af Sygdom (Sukkersyge) maatte rejse til et tysk Kursted. N. A. døde han, kun 30 Aar gammel. Foruden en omhyggelig Oversættelse af Plautus' »Amfitryon« paa rimede Vers (1897) naaede han kun at faa udgivet to smaa Bøger: en Digtsamling <a work="waage/1899">»Ungkarl«</a> og et Skuespil »Evige Mure«, der blev skrevet mellem to Hospitalsophold og kom med en Uges Mellemrum 1899. De gav Løfter om et særpræget og betydeligt Forfatterskab. Der er Form over Versene, som rummer baade Følsomhed, Lune og Satire. Skuespillet er et Idédrama, der handler om Idealismens Spillen Fallit over for Tradition og Konveniens; det er naivt i sin Fabel og umodent i sin dramatiske Opbygning, og det er ikke lykkedes Forfatteren at gøre Figurerne levende, bedst er den kynisk-skeptiske Kansler; men det bæres oppe af en trodsig Idealisme, et ungt Sinds Higen efter et nyt, humant indrettet Samfund. Det blev opført paa Studentersamfundets frie Teater 1901. Størst Opsigt vakte et Digt <a poem="waage2019062714">»Børsbillede«</a>, der offentliggjordes i »Illustreret Tidende« 6. Marts 1898; det var rettet mod Krøyers kendte Maleri »Fra Kjøbenhavns Børs«, men blev af Handelsstanden opfattet som et Angreb paa den. 1901 udkom en Mappe med Tegninger af Johs. Holbek til seks Digte af Waage, hvoriblandt »Børsbillede«. - Waage var en lovende Filolog og Digter, et stilfærdigt, fint og højtkultiveret Menneske, en af 90'ernes unge urolige, søgende Mænd, der døde uden at have faaet vist sine Evners Rækkevidde og uden at have vundet fast Fodfæste i Tilværelsen. <!--- Tegning af Johs. Holbek 1899 (Familieeje). -->
<!--Studenterne fra 1887, 1912, S. 84. Politiken 13. Dec. 1899 (af M - E ) . 111. Tid. 7. Jan. 1900 (af Edvard Lehmann). Vagten, I, 1899-1900, S. 550-53 (af Jens Pedersen). Hans Werner: Erik Waage og P. S. Krøyers Børsbillede, Samleren, VI, i9a9, S. ,7 3 .-->

<right><small>Felix Nørgaard in: <i>Dansk biografisk Lexikon</i>, Gyldendalske Boghandels Forlag, Kbh., 2. udg., 1932-44, bd. XXVV, p. 605-606.</small></right>
  </body>
</bio>




VQ:korrektur1
I:wadskiaer1999031001
T:Poëtiske Reflexioner
U:Fra den berømte Philosophiske Gang paa Soröe
F:Skingrer I Soröe omzinglende Skove

Skingrer I Soröe omzinglende Skove,
    Eegen med Bøgen antræde en Dands,
Alting er muntert og lystigt til Hove,
    Hver Mand fornøyet til Lands og til Vands;
      Skummer I Soröe omcirklende Søer!
      Siunger I Soröe udzirende Møer!
  Hopper I Muure, I Marker, I Giærder
  Heele Naturen har glade Gebærder.

Hiorten med sine udgrenede Takker
    Skiær Caprioler i Lunde og Krat,
Bryster sig, kneyser og høyt sig opnakker,
    Ligesom han var en stor Potentat.
      Han med Hiortinden, hans raske Gemahl,
      Først iblandt Dyrene aabner en Bal,
  Stilitsen hurtig for dennem opspiller
  Med musicaliske Toner og Triller.

Ræven undskylder sig for Menuetter,
    Men slaaer i Polsk-Dands sin Rumpe i Traad:
Haren i Buskene spøger og spretter,
    Fisken i Vandet er kiælen og kaad;
      Giædden og Aborren springer om kap,
      Karpen begynder, hvor Brasenen slap,
  De Høy-agtbare og Ædle Karudser
  Finde paa tusinde Loyer og Pudser.

Solen har iført sin blankeste Kappe,
    Og har bestiget sin prægtigste Vogn;
Hestenes Guld-Skoe paa Skyerne klappe,
    Saa at det ryster i Stiernerop-Sogn:
      Løberen, Phosphorus, foran udi
      Sit galonnerede Stats-Liverie
  Løber, saa Tungen ham hænger af Munden,
  Dagen er kommen og Natten forsvunden.

<I>Sørge-Aars</I> Natten for <I>Salvingens</I> Morgen
    Viger, den vaade, den <I>Wolckenbruchs-</I>Nat,
Da vi af Taarenes Støvregn i Sorgen
    Blødtes igiennem ja svømmende plat,
      For vor Indhimlede Dyre Monarch,
      <I>Markmand</I> i den af Dan nævnede <I>Mark</I>,
  Salomon, ikke Salmoneûs i Norden,
  Thi Han lod Jupiter have sin Torden.

Regnen opholder, som strømmende gandske
    Natten igiennem paa Krave og Kind,
Thi var vel nogen blandt Norske og Danske
    Saa Dovrefieldisk og klippig af Sind,
      At Sorgens Skyer for ham i hans Egn
      Ikke vemodigst udbraste i Regn?
  Parcernes Anfald paa slige Monarcher,
  Øyne omdanner til Kilder og <I>Parker</I>.

Oven paa Regnen og oven paa Sorgen,
    Tør-Veyr og Soelskin og Glæde vi fik:
Ja efter Natten en frydefuld Morgen
    Paa Horizonten med Dagskiær fremgik,
      Saa at hvad Maro hos Keyser August
      Opskrev paa Døren, det passer sig just
  Her at hentyde og brinde paa Bane:
  Pluvia nocte, spectacula mane.

N:Skrevet i anledning af kong Frederik d. 5 og dronning Louises salving paa Frederiksborg Slot i september 1747. Det afsluttende vers: <I>Pluvia nocte, spectacula mane</I> er latin for <I>Regn om natten, skuespil i morgenstunden</I>.





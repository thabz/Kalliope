Studenten fra Sæby, Christian Frederik Wadskiær, ernærede sig i København som professionel lejlighedsdigter. Hans originalitet og ikke mindst festlige gemyt gjorde ham populær i denne geschæft. I 1747 fik han stillingen som professor i historie ved det netop genoprettede Sorø Akademi, men da han der ikke var nogen  succes, overtog Wadskiær istedet et professorat i latinsk poesi ved Københavns Universitet i 1751.



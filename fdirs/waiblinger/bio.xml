<?xml version="1.0" encoding="UTF-8"?>
<bio>
<body>
Waiblinger, Wilhelm Friedrich, tysk Digter, født i Heilbronn 21. November 1804, død i Rom 17. Januar 1830. Han, der i Skolen havde haft Digteren G. Schwab til Lærer, studerede Filologi, Filosofi og Teologi i Tübingen, hvor han lærte <a poet="morike">Mörike</a> og <a poet="hoelderlin">Hölderlin</a> at kende.  Han syslede allerede i Skolen med Digtning, paabegyndte f. Eks. sin filosofiske Roman »Phaeton« (Stuttgart 1823), levede senere under trykkede Forhold i Italien. Waiblinger's første Bog »Vier Erzählungen aus der Geschichte des jetzigen Griechenlandes« (1821) og »Lieder der Griechen« (1823) vakte Opmærksomhed ved at imødekomme Tidens filhelleniske Stemning. I Tragedien »Anna Bullen, Königin von England« og i Digtene »Blüten der Muse« (1829) viste han storslaaede Anlæg. I »Drei Tage in der Unterwelt« (1826) satiriserede han over samtlige Poeter. Hans tidlige Død tilintetgjorde store Forhaabninger. »Gesammelte Werke« med Biografi, udgivne af <sp>H. v. Canitz</sp> (9 Bd, Hamburg 1839—40), »Gedichte«, udgivne af <a poet="morike"><w>Mörike</w></a> (1844), »Bilder aus Neapel und Sizilien« udgivne af <w>Ed. Grisebach</w> (1879), »Gedichte aus Italien« (Reclam, 1470, 3357).


<b>Litteratur:</b>

<w>R. Prutz</w>, »Wilhelm Waiblinger« [1840]; <w>K. Frey</w>, »Wilhelm Waiblinger« [1904]).


<right><small>C. Behrens in <i>Salmonsens konversationsleksikon</i>, 2. udg., 1915-1930, Bd. XXIV, p. 407.</small></right>
</body>
</bio>


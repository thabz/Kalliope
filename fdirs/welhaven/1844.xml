<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1844" author="welhaven" status="incomplete" type="poetry">
<workhead>
   <title>Nyere Digte</title>
   <year>1844</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<text id="welhaven2001051204">
<head>
   <title>Til Hjalmar Kjerulf</title>
   <subtitle>Den 15de November 1844</subtitle>
   <toctitle>Til Hjalmar Kjerulf</toctitle>
   <indextitle>Til Hjalmar Kjerulf</indextitle>
   <firstline>Du var mig nær, mens mangt et hjemligt Billed</firstline>
   <notes>
      <note>Tilegnelse med "Nyere Digte".</note>
   </notes>
   <quality>korrektur1</quality>
</head>
<body>
<poetry>
Du var mig nær, mens mangt et hjemligt Billed
Stod for min Sjel og aanded i min Sang;
Du ved, at Sangen fremfor Alt har villet
Hos Dig bevares i sin Efterklang.

Nu, da jeg savner Dig i mørke Dage,
Du faar min Hilsen dog fra Hjemmets Kyst;
Thi nu vil Sangen som en Trækfugl drage
Med sine kjendte Toner til dit Bryst.
</poetry>
</body>
</text>

<text id="welhaven2001051205">
<head>
   <title>En Vaar-Nat</title>
   <toctitle>En Vaar-Nat</toctitle>
   <indextitle>En Vaar-Nat</indextitle>
   <firstline>Vaar-Natten stille og sval</firstline>
   <quality>korrektur1</quality>
</head>
<body>
<poetry>
Vaar-Natten stille og sval
Favner den slumrende Dal;
Elvene nynne de lange
Dæmpede, dyssende Sange.
Alfer sukke
For de smukke
Liljer: ,,O, tager os tilfange!''

Fjeldtoppens sølvblege Skjær
Viser, at Maanen er nær;
Over de samlede Graner
Skyerne svæve som Svaner.
Snart vil blide
Straaler glide
Over al den Herlighed, Du aner.

Luk dog ei Øiet inat;
Vaag med Erindringens Skat!
Her, mens du sidder alene,
Aabner sig Mindernes Scene.
Her vil fromme
Skygger komme
Vinkende blandt maanelyse Grene.

Hør, hvor de hviske Dig ømt
Alt hvad din Længsel har drømt;
Se, hvor de bringe tilbage
Gjenskin af fagrere Dage!
Lad det tindre;
Det vil lindre
Smerten i dit Savn og i din Klage.
</poetry>
</body>
</text>

<text id="welhaven2001051206">
<head>
   <title>Digtets Aand</title>
   <toctitle>Digtets Aand</toctitle>
   <indextitle>Digtets Aand</indextitle>
   <firstline>Hvad ei med Ord kan nævnes</firstline>
   <quality>korrektur1</quality>
</head>
<body>
<poetry>
Hvad ei med Ord kan nævnes
I det rigeste Sprog,
Det Uudsigelige,
Skal Digtet røbe dog.

Af Sprogets strenge Bygning,
Af Tankeformers Baand,
Stiger en frigjort Tanke,
Og den er Digtets Aand.

Den boede i Sjelen,
Før Strofens Liv blev til,
Og Sprogets Malm er blevet
Flydende ved dens Ild.

Den gjennemtrænger Ordet
Lig Duft, der stiger op
Af Rosentræets Indre
I den aabnede Knop.

Og skjønt den ei kan præges
I Digtets Tankerad,
Den er dog der tilstede
Som Duft i Rosenblad.

Glem da den gamle Klage,
At ingen Kunst formaar
At male Tankefunken,
Hvoraf et Digt fremstaar.

Thi hvis den kunde bindes,
Og sløres af paa Prent,
Da var i denne Skranke
Dens Liv og Virken endt.

Den vil med Aandens Frihed
Svæve paa Ordets Klang;
Den har i Digtets Rytmer
En stakket Gjennemgang; -

En Gjennemgang til Livet
I Læserens Bryst;
Der vil den vaagne atter
I Sorrig eller Lyst,

Og næres og bevæges,
Og blive lig den Ild,
Der laa i Digter-Sjelen,
Før Strofens Liv blev til.

Kun da bevarer Digtet
Sin rette Tryllemagt;
Det Uudsigelige
Er da i Ordet lagt.

Betragt den stille Lykke,
Der gjør en Digter varm,
Mens Aanden i hans Sange
Svæver fra Barm til Barm.

Lad kun hans Rygte hæves
Mod Sky af Døgnets Vind, -
Det er dog ei den sande
Kvægelse for hans Sind.

Men naar hans Tankebilled,
Med eller uden Ry,
Finder et lutret Indre,
Og fødes der paa Ny, -

O, bring ham da et Budskab
Om dette Aandens Bliv;
Thi dermed er det lovet
Hans Verk et evigt Liv.
</poetry>
</body>
</text>

<text id="welhaven2019081701">
<head>
   <title>Elveløbet</title>
   <firstline>Elven er aldrig saa kjæk og strid</firstline>
   <quality>korrektur1</quality>
</head>
<body>
<poetry>
Elven er aldrig saa kjæk og strid,
den kan dog sin Art forandre.
Hvor Dalen aabner sig lav og sid,
maa den lemfældigt vandre,
standse sin Larm og give sig Tid.

Den gaaer tilside, den skyder Bugt
med sagteglidende Vover;
den tornede Green med den fattige Frugt
strækker sig derudover.
Dalen er stille og indelukt.

Og sjelden kan det styrtende Væld
sin tindrende Glands bevare;
i Dalen luder det golde Fjeld,
derunder skal Elven fare,
hvor Dagen ligner en stadig Kveld.

Den kvægende Sol kan ei skinne ned,
hvor Fjeldet paa Vagt er stillet;
det kaster i Elven, fra Bred til Bred,
sit truende sorte Billed;
den glidende Strøm maa tage det med.

Jeg gik ved Elven en Sommerdag
og kom til de lave Enge.
Der banked dens Bryst med mattere Slag,
der stod jeg ved Bredden længe,
hvor Fjeldet strakte sit Skyggetag.

Jeg kan ei glemme den dæmpede Sang
af Bølger og Aspeblade.
Min Sjæl har fulgt med Vandenes Gang
og bævet som Elvens Flade,
og Hjertets Harpe har givet Klang.
</poetry>
</body>
</text>

</workbody>
</kalliopework>

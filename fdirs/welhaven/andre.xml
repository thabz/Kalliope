<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="welhaven" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="welhaven2001051201">
<head>
   <title>Sang i Dalen</title>
   <toctitle>Sang i Dalen</toctitle>
   <indextitle>Sang i Dalen</indextitle>
   <firstline>Den Egn, hvori min Vei er lagt</firstline>
   <quality>korrektur1</quality>
</head>
<body>
Den Egn, hvori min Vei er lagt
Og hvor min Arne staar,
Den har for mig en Yndets Magt,
Der voxer Aar for Aar.

En Fremmed ser fra Bjerget ned
Paa Bygd og Stad og Bugt,
Og har et Syn at standse ved,
Saa vidt-udstrakt og smukt.

Men Den, der vandt i Dalens Favn
En rig Erindrings Flor,
Han dvæler der i Fryd og Savn
Ved Mindets friske Spor. -

Naturens Liv fornyer det
Med Glædes-Tegn og Suk,
Og fængsler ham til mangen Plet,
Der kun for ham er smuk.

Jeg vandrer tit en ensom Gang
I denne blide Egn,
Ved Elvebred, paa solbar Vang,
Og under Løvets Hegn.

Og hvor jeg standser tankefuld,
Og er det Fjerne nær,
Der skyder Mindets Blomst af Muld
Og af de gamle Trær.

Jeg hører i den stride Elv
De svundne Dages Røst, -
Den klinger under Lundens Hvælv
Fra mangen Sangers Bryst.

Da lever jeg et Liv paa Ny,
Hvis Vei blandt Torne faldt
Og er dog nu, i Mindets Ly,
Velsignet overalt.

Du fagre Dal! Min Ungdoms Skat
Har du bevaret ømt.
Du ved, hvad jeg i Sorgens Nat
Og Haabets Gry har drømt.

Men se, jeg fik et større Held
At eie i dit Skjød,
End Alt hvad Haabets milde Væld
I Savnets Bæger gød.

Bevar da nu mit lyse Hjem
I Fagerhed og Fred!
Lad søde Minder gro for dem
Mit Hjerte hænger ved!

En Rune i dit Skjød er lagt
For alle mine Kaar.
Du har for mig en Yndets Magt,
Der voxer Aar for Aar.
</body>
</poem>

<poem id="welhaven2001051202">
<head>
   <title>Den dunkle Sti</title>
   <toctitle>Den dunkle Sti</toctitle>
   <indextitle>Den dunkle Sti</indextitle>
   <firstline>I Sorgens Dal jeg stirred</firstline>
   <quality>korrektur1</quality>
</head>
<body>
I Sorgens Dal jeg stirred
Paa Grunden, hvor jeg gik,
Og tvivlsom og fordunklet
Laa Stien for mit Blik.

Men overalt, hvor Sorgen
Sin Dugg har drysset ned,
Der er en Blomst oprunden
Af Grundens Dunkelhed.

Nu ser jeg tit tilbage,
Og studser ved min Vei,
Hvis Tvivl og dybe Mørke,
Hvis Angster glemmes ei.

Men trøstet og forsonet
Jeg mindes nu min Kval,
Og Blomster-Stien viser
Min Gang i Sorgens Dal.
</body>
</poem>

<poem id="welhaven2001051203">
<head>
   <title>Taushed</title>
   <toctitle>Taushed</toctitle>
   <indextitle>Taushed</indextitle>
   <firstline>Her er ingen Fugle-Trille</firstline>
   <quality>korrektur1</quality>
</head>
<body>
Her er ingen Fugle-Trille,
Ingen Verdsens Lyd at høre;
Denne Dal er tyst og stille,
Som om Alt var lutter Øre.

Ingen Sjel paa disse Stier,
Intet Liv ved Hegn og Hytte!
Her, hvor Alt paa Ordet bier,
Selv jeg standser, for at lytte.

Klippe-Skrent med Blomster-Ranke,
Hvide Birk, som Grenen sænker!
Hører I mit Hjerte banke? -
Vil I vide hvad jeg tænker?

Bort fra Gader og fra Sale
Flygtede jeg hid bag Løvet,
Pint af Larm og raadvild Tale,
Træt, forkommen og bedøvet.

Grønne Lier, Skygge-Lunde!
Eder vil jeg stille gjeste!
Lukker kun de tusind Munde!
Taushed, Stumhed er det Bedste.
</body>
</poem>

<poem id="welhaven2002010601">
<head>
   <title>Johan Ludvig Heiberg</title>
   <subtitle>Prolog ved Opførelsen af "Elverhøi" paa Christiania Theater</subtitle>
   <toctitle>Johan Ludvig Heiberg</toctitle>
   <indextitle>Johan Ludvig Heiberg</indextitle>
   <firstline>Der er et Hlidskjalf i det Høie sat</firstline>
   <notes>
      <note>Trykt i <i>Flyveposten</i> 9. October 1860; optrykt i Welhavens <i>Samlede Skrifter,</i> bind 5 (1868), side 207-209. Her efter Johanne Luise Heiberg, <i>Et Liv,</i> (udg. 1944), bind 3, side 126-128.</note>
      <note>Prologen blev skrevet i anledning af Heibergs død (august 1860).</note>
      <note>Heiberg og Welhaven var beslægtede, cf. <xref poem="heibergjl2002010601"/>.</note>
      <note type="credits">Bidrag fra Sven Sørensen.</note>
   </notes>
   <quality>korrektur1</quality>
</head>
<body>
Der er et Hlidskjalf i det Høie sat,
En Tind for rige Syner over Norden,
Hvor Lysning falder selv ved dunkel Nat
Med Varsler, frelsende for Fædrejorden.
I Aanders Kreds, som er om Varden stillet,
Seer Nordens Brødrefolk sit Forbunds-Thing,
For hvem det Skilte staaer i sluttet Ring
Og Fjeld med Slette i et samlet Billed.

Og kan det glemmes i et taaget Nu,
Der slører Høidens Tegn og Sagas Blade,
Det kjendes dog, det kommes dog i Hu,
Naar En af Kredsen kaldes fra sit Stade.
En Taage atter fra vort Blik er gleden,
Og Norden skatter dobbelt i sit Savn,
Og løfter høiere, med evigt Navn,
Den danske Skjald, der nys er vandret heden.

I Kamp han opsteg paa den steile Sti,
Og dog saa lifligt har hans Harpe tonet;
Thi mens han higed', var han aandig fri,
Og under Kampen ridderlig forsonet.
Blandt Tidens Lynglimt og dens vilde Veer
Han blev sin Tankes Ledestjerne tro,
Og fandt sit Alt i Harmoniers Ro,
Fordi han var en Sanger og en Seer.

Og mens han forsked' med en rastløs Aand
Og stod paa Høiden i et livfuldt Stille,
Han bandt med Skjønheds underbare Baand
De vidtadskilte Syner til sit Snille.
Med klare Træk i Speilet af hans Lune
Stod Døgnets friske Billed i hans Hjem,
Og lige klart hans Aand har manet frem
Det sunkne Trylleslot af Sagnets Rune.

Og drog der Skyer om hans Aftenstund,
Og blev han glemt fast mellem Tidens Helte,
Han veg dog ei fra sine Syners Grund,
Og bar endnu sit Runesværd ved Belte.
Og see, nu staaer han dog med krandset Pande,
Fordi han, løftet over Had og Strid,
Har vinket Slægten i en larmfuld Tid
Til Freden i det Skjønne og det Sande.

Mens denne Scene sørger ved hans Grav
Og vil sit Offer til hans Urne bære,
Skal Mindets Toner, som hans Kunst os gav,
I Hallen atter stige til hans Ære;
Men tør vi lytte til de gyldne Strenge,
Hvor Nordens milde Alvorsstemme boer,
Skal og et trofast Løfte finde Ord,
Som Fjeldets Hilsen til det danske Vænge:

De tvende Nordens Folk, hvem samme Sprog
Og Seklers Samliv inderligt forbinder,
Vil holde fast som i en Pagtens Bog
Hinandens store aandelige Minder.
Den danske Daad skal i sit Eftermæle
Ei gaae forgjæves til vor Klippekyst;
Lydt vil den kalde os med Blodets Røst,
Og vække Gjenklang og for Tanken dvæle.
</body>
</poem>
</workbody>
</kalliopework>

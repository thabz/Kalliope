<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="wergeland" status="incomplete" type="poetry">
<workhead>
   <title>Andre digte</title>
   <year>?</year>
   <cvs-timestamp>$Id$</cvs-timestamp>
</workhead>
<workbody>

<poem id="wergeland2006060501">
<head>
   <title>Eivindvig</title>
   <firstline>Ned med Seilet! ind fra Havet!</firstline>
   <notes>
      <note>Skrevet 1832.</note>
      <note type="credits">Bidrag fra Ragnar Arntzen.</note>
   </notes>
   <quality>korrektur1</quality>
</head>
<body>
Ned med Seilet! ind fra Havet!
      Ind hvor, under Sæd begravet,
   drømmer stille Eivindvig!
Ind at see, om Rug og Havre
tør paa Fjeldets Branter klavre,
   uden at forkjøle sig!

Der bag Roser Maagen bygger.
Rugen i Morellens Skygger
   triner kjæk og kront paa Myr.
Som et Solskin Bygget blinker,
men derover Heien synker
   lummer Vellugtnat fra Fyrr.

Gaaer den Hosbond graa i Døden,
bag ham Kløver-morgenrøden,
   som han skabte, skinner klar.
Gaaer din Sjel til sidste Stjernen
Sommervinden i Lucernen,
   Dahl, skal synge Hvad du var.

Skjule maatte sig jo Stranden,
blank og bar som Munkepanden,
   for den stærke Jesupræst.
Gyldne Haver ham af Haanden,
Lysets Straaler ham af Aanden
   gaae fra Eid til Sognefest.

For at øve Mandestyrke,
lære Adamsbarn at dyrke
   Eden frem af golde Jord,
Herren Eivindvigen skabte
til et Skjær, hvor Bølgen skrabte
   af hvert dristigt Foraars Spor.

Sjeleild mod Elementer!
Ædle Promethider henter
   ifra eder Selv den Kraft,
som befaler Hav at loggre,
tømmer Tordenskyens Koggre,
   kløver Fjeldene som Taft.

Byd, du Sjel! - Naturen taber.
Eivindvigens anden Skaber
   triner under sin Tropæ:
Abildgaardens hvide Fane,
mens i Plovens Seiersbane
   Axet bøier tusind Knæ.

Medens svarte Myr forgyldes,
Templet - hør! - af Toner fyldes.
   Det er Englevingers Klang,
dem han ud af Kofter spiler:
Brød af Steen og Aand af Striler
   Dahl i Eivindvigen tvang.
</body>
</poem>


<poem id="wergeland2020012501">
<head>
    <title>Høiland-Mary</title>
    <firstline>I Skrænter og Strømme og Bredder</firstline>
    <notes>
        <note>Gendigtning af Robert Burns' <xref type="translation" poem="burns2020012504"/>.</note>
    </notes>
</head>
<body>
I Skrænter og Strømme og Bredder
    omkring Montgomerys gamle Kastel,
smuk være hver Blomme paa eder,
    og aldrig grumset det rislende Væld!
        Der allerførst Somren sig teer
        og allerlængst dvæler den der.
    Thi der, der tog jeg det sidste Farvel
        med søde min Høilands-Mary.


Ungdommeligt Birkene funkle.
    Hvor rigt er blomstrende Hagetorn smykt!
Thi i deres duftende Dunkle
    der har til Barmen jeg hende jo trykt.
        Henover os begge afsted
        paa Engleving Timerne gled.
    Thi kjær som Livet og Lyset mig var
        min søde, min Høiland-Mary.


Med Favntag, som vilde ei briste,
    med tusind Løfter den Time gled hen.
Men Afskeden var ei den sidste.
    Vi svore Begge at sees igjen.
        Men o! den iiskolde Død
        min deilige Rosenblom brød.
    Nu, grøn er Tørven og Mulden er kold;
        det glæder min Høiland-Mary.

O bleg er, i Døden henvisnet
    den Rosenmund, jeg saa ofte har kyst.
Det straalende Øie er isnet,
    som har med Ømhed saa tidt til mig lyst.
        Nu smuldrer det Hjerte i Muld,
        som elskte mig trofast og huldt.
    Men stedse skal i min inderste Sjel
        du leve, min Høiland-Mary.
</body>
</poem>

<poem id="wergeland2020012502">
<head>
    <title>Gamle Dage</title>
    <firstline>Skal gammelt Kjendskab glemmes hen</firstline>
    <notes>
        <note>Gendigtning af Robert Burns' <xref type="translation" poem="burns2006071601"/>.</note>
    </notes>
</head>
<body>
Skal gammelt Kjendskab glemmes hen,
    vil du tilsinds ei drage
en gammel Bro'r, en trofast Ven
    fra gode gamle Dage?

<nonum><center>Chor</center></nonum>
For gamle Dage, kjære Bro'r,
    For gode gamle Dage
et muntert Glas imellem os
    for gode gamle Dage!

Vi To har nedad Bakken jagt,
    saa Buxen Brist mon tage,
men mange Skridt tilbagelagt
    alt siden gamle Dage.

<nonum><center>Chor</center></nonum>
For gamle Dage o. s. v.

Vi To har legt i Bækkens Fos
    fra Gry til langt paa Dagen;
men brust har Have mellem os
    alt siden gamle Dage.

<nonum><center>Chor</center></nonum>
For gamle Dage o. s. v.

Og her en trofast Haand du har,
    og giv mig din tilbage.
En Bommert saa til Bunden bar
    for hine gamle Dage!

<nonum><center>Chor</center></nonum>
For gamle Dage o. s. v.

Forvist du række mig dit Maal,
    forvist du mit skal smage,
saa tømme vi en munter Skaal
    for hine gamle Dage.

<nonum><center>Chor</center></nonum>
For gamle Dage o. s. v.
</body>
</poem>

<poem id="wergeland2020012503">
<head>
    <title>Mary Morison</title>
    <firstline>O Mary, vær ved Vindvet, naar</firstline>
    <notes>
        <note>Gendigtning af Robert Burns' <xref type="translation" poem="burns2020012508"/>.</note>
    </notes>
</head>
<body>
O Mary, vær ved Vindvet, naar
den Time, du har lovet, slaar!
Lad mig de Smiil og Blik da see,
som gjør mig Armes Vel og Vee!
Hvor glad jeg i mit Aag vil stønne,
en Træl fra Dag til Dag, naar kun
jeg med en smuk Present kan lønne
den søde Mary Morison.

Igaar da Felen klang paa Bal
til munter Dands i lysen Sal,
til Dig fandt mine Drømme Vei;
der sad jeg, saa ei, hørte ei.
Skjøndt Den var smuk, og Den var god,
du er dog Byens Stolthed, du.
Jeg sukked og dem vide lod:
“Du er ei Mary Morison.”

O Mary, kan du dræbe al
hans Fred, som døer paa dit Befal?
O kan det Hjerte du see knuust,
som kun for Dig har Ømhed huust?
Hvis Elsk for Elsk du ei vil give,
hav Medynk med mig Arme dog!
Een Tanke, een ei slet kan blive,
ja den om Mary Morison.
</body>
</poem>

<poem id="wergeland2020012504">
<head>
    <title>Den gamle Mand</title>
    <firstline>Hvor frisk og grøn, hvor ungdomsskjøn</firstline>
    <notes>
        <note>Gendigtning af Robert Burns' <xref type="translation" poem="burns2019090706"/>.</note>
    </notes>
</head>
<body>
Hvor frisk og grøn, hvor ungdomsskjøn
  stod Skoven ikke nys!
Fra dunkle Ly med Ynde ny
  brød Blomstens muntre Lys.
    Nu al vor Fryd forsvandt
    af Vintren stormet hen.
    Jomfrulig Mai i rigt Gevandt
    dog bringer den igjen.

Men Duggen mild ei smelte vil
  min Sne paa Issen op.
Med Hud og Haar retsnart forgaaer
  i Tidens Strøm min Krop.
    En Oldings Dag er tung
    og sent hans Nat gaaer hen.
    Ak, gylden Tid, da jeg var ung,
    du kommer ei igjen.
</body>
</poem>

<poem id="wergeland2020012505">
<head>
    <title>Alt er forfængeligt</title>
    <subtitle>Efter Byrons Hebrew Melodies</subtitle>
    <firstline>Min Magten var, Kløgt og Berøm</firstline>
    <notes>
        <note>Gendigtning af Byrons <xref type="translation" poem="byron1999041121"/>.</note>
    </notes>
</head>
<body>
Min Magten var, Kløgt og Berøm,
  og jeg var ung og sund.
Jeg drak af Bægrets gyldne Strøm
  og kyssed Skjønheds Mund.

I Skjønheds Øines Straalepragt
  min Barm blev ømhedsfuld.
Mit blev ved Hjælp af Kongens Magt,
  hvad Jorden har for Guld.

Dog, mønstrer Mindet Rækken af
  de Timer, o, hvori
mig Jorden al sin Glæde gav,
  alt Livets Trylleri:

saa gled ei Stund, saa Dag ei randt
  med uforbittret Lyst;
og i min Herligheds Gevandt
  tit zittrede mit Bryst.

Ved Kunst og mægtig Trylleord
  bli'er vilde Slange from;
men væk ei trylles kan den Gjord,
  som knuger Hjertet om.

Den lettes ei ved Toners Magt,
  ved Ord, af Viisdom talt.
Men Sjælen, som i den er lagt,
  bli'er deraf stedse qvalt.
</body>
</poem>

<poem id="wergeland2020012506">
<head>
    <title>Sjørøversang</title>
    <firstline>Fra Banken bort den kristne Fisker</firstline>
    <notes>
        <note>Gendigtning af Hugos <xref type="translation" poem="hugo2018111002"/>.</note>
    </notes>
</head>
<body>
Fra Banken bort den kristne Fisker
føre vi i hundredviis,
og til Seraljets Paradiis
fra Kystens Klostre Odalisker.
Fra Mogadors forbrændte Strand
og til Catania Galejen skumme,
og alt i alt ombord i Rummet
vi ved Aaren vare hundred Mand.

Iland et Kloster iagttages.
Ankret kastes under Land;
og nær derved paa hviden Strand
en Klosterjomfru strax opdages.
Hun slumred under en Platan
nær Brændingen, hvis Brusen hun ei hørte.
Og alt i alt Galejen førte
jo ved Aaren hundred raske Mand.

Skjøn-Jomfru, tys! Med os du drage!
Vinden blæser gunstig. Kom!
Du bytter blot dit Kloster om:
et Harem vil dig meer behage.
Vi gjør dig til Mahomedan;
alt Foraarsfriskt Hans Høihed lifligt smager.
Galejen, som fra Kysten jager,
har ved Aaren hundred raske Mand.

Hun til Capellet vilde rømme.
“Ha, Sataniske! I tør . . .?”
“Just” - skreg Captainen - “hvad vi gjør!“
Forgjæves hendes Taarer strømme.
Ombord flux hende bærer man;
Den Armes Raab og Klager Ingen hører.
Afsted! Captainsgalejen fører
jo ved Aaren hundred raske Mand.

Meer skjøn hun var i sine Qvaler:
hvert et Blik en Talisman.
Hans Høihed kjøber hende; han
med tusind Tomans det betaler.
Hun skreg nok: "dø jeg vil og kan!"
men fra en Nonne blev hun Sultaninde.
Captainsgalejen havde inde
jo ved Aaren hundred raske Mand.
</body>
</poem>

</workbody>
</kalliopework>

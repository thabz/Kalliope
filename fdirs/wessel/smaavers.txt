
I:wesselsmaaversa0
T:Den, som aldrig turde drikke
F:Den, som aldrig turde drikke

Den, som aldrig turde drikke,
Turde aldrig noget stort;
Ægte Helte lade ikke
Vandet skylle Modet bort.

<I>Chorus</I>
Krigeren, for han er Helt,
Takker Vinen i sit Telt.


I:wesselsmaaversa1
T:For Kierlighed er Viin
F:For Kierlighed er Viin

For Kierlighed er Viin
En daarlig Medicin;
Thi, naar de komme sammen
Forøges altid Flammen;
Og, naar de sammen kommer,
Saa blier der dobbelt Sommer;
Men Sommeren er heed,
Som Gud og hver Mand veed.

Naar jeg formaaer, jeg gierne vil
En draabe drikke af og til;
Om hver en Mand og hver Madame
Kun foretoge sig det samme,
De klamredes da ei saa tidt
Om Dit og Dat, og Fias of Sk-.

Hvis nogensinde jeg faaer i Sinde
(Som neppe skeer) mig at beqvinde,
Da skal et evigt, evigt Ruus
Stadfæste Freden i mit Huus. -
Men over denne Impromptu
Jeg alt undseelig er og bly.


I:wesselsmaaversa2
T:Alt det, som i Ungdommen glæde os kan
F:Alt det, som i Ungdommen glæde os kan

Alt det, som i Ungdommen glæde os kan,
En Kone os giver, os giver en Mand;
  Man mærke, at Bacchus her menes ved Manden,
  Og at jeg Fru Venus forstaaer ved den anden.
Man veed, at for Venus her Døren er lukt;
  For ikke med Smerte at savne Madamen,
Saa troer jeg, det er baade billigt og smukt,
  At drikke en Draabe, imens vi er sammen.


I:wesselsmaaversa3
T:Mærk derpaa
F:Mærk derpaa!

Mærk derpaa!
For det første
Skal du tørste,
Drikke saa.
Siden, naar
Viin er drukket,
Tørsten slukket,
Nok en Taar.


I:wesselsmaaversa4
T:Efter mine ringe Evner
F:Efter mine ringe Evner

Efter mine ringe Evner
(Jeg beskeden saa dem nævner)
Jeg ei rettere kan see,
End at den, som gider lee,
Bør imellemstunder drikke -
Wessel! Meyer! Fasting! <I>ikke?</I>

K:norskeselskab

I:wesselsmaaversa5
T:Afholdenhed! du Vises Dyd
F:Afholdenhed! du Vises Dyd

Afholdenhed! du Vises Dyd,
Som jevn og seig, men varig Fryd
  I et langvarigt Liv os byder!
Du tager vel ei ilde op,
At jeg dog heller i Galop,
  I kort, men heftig Lyst mig fryder.
Afholdenhed er en deilig Dyd,
Men Uafholdenhed gi'er større Fryd;
Maaske for jeg ei bedre vidste,
Jeg lider nok saa godt den sidste.


I:wesselsmaaversa6
T:Kiere Børen, ta'er jer vare
F:Kiere Børen, ta'er jer vare

Kiere Børen, ta'er jer vare,
Elskov er en enkelt Snare
(Mærker, af en enkelt Traad);
Men giør Vinen Halsen vaad,
Vi da vistnok Tak skal have:
For jert Hierte, for jer Mave
Begge steds er Ildebrand,
Som kun slukkes slet med Vand;
Thi som jeg tilforn har sagt,
Ild derved til Ild bli'er lagt.


I:wesselsmaaversa7
T:I en Stambog
F:Lev vel og fornøiet!

Lev vel og fornøiet!
Hav stedse for Øiet,
  Du ei er ret frisk.
For meget af Kiødet
Saa mangen har dødet,
  Spiis derfor helst Fisk.


I:wesselsmaaversa8
T:Ligeledes
F:Dieu nous juge par nos vertus

Dieu nous juge par nos vertus
Et non par nos sacrifices

Du skal i fremmed Egn i denne Tanke styrkes:
Gud mere værdigen ved Dyd end Offer dyrkes.

Jeg troer, jeg i en Bog har læst,
At Ægtskab er Friheds Pest.
Jeg læste, troer jeg, i en anden,
At Ægteskab er værr' end Fanden.
Jeg læste i den tredie,
Som var den værste af de tre;
Og kunde jeg erindre dette,
Saa skulde jeg det her fremsætte.


I:wesselsmaaversa9
T:Til Hr. K. og hans Kone paa deres ellevte Bryllupsdag
F:Jeg vil ved dette ringe Skrift

Jeg vil ved dette ringe Skrift,
Den Dag, paa hvilken I blev' gidt,
Saavidt jeg mægter celebrere.
Min Celebreren klinger saa:
Paa denne Dag gid Fanden maae
I mangen Aaring Tænder skiære,
For I befinder jer saa vel
Paa jeres Legem og jer Siæl!
Fordi Hr. K... og Madamen
Hver Dag sig glade spise mæt,
Og spørge ei om Tamperret.
Det Fanden længe ærgre - Amen!

I:wesselsmaaversa10
T:Impromptu over Tandpine
F:Du Tændernes uhøflig' Giest

Du Tændernes uhøflig' Giest,
Al Roeligheds og Friheds Pest,
Du er paa Jorden Vice-Fanden,
Og halve værre end den anden;
Men siig mig, naar du plage skal,
Hvi falder just paa mig dit Val,
Paa mig, som seer kun sorte Dage,
Og sorte haver lagt tilbage;
Paa mig, som meer ei Kiole har,
Og har den ubetalt, jeg bar;
Hvis Krop knap fire Skilling gielder,
Hvis Aand Bekymring daglig fælder,
Hvis Creditorer er en Flok?
Er dette dig ei Plager nok?
Paa denne Suppe kom en Jævning
Af Mandags og af Torsdags Stævning. -
See der gaaer <I>Meldahl!</I> glad og feed,
Som nu af ingen Plage veed;
Forlad du mig, tag ham i Steden,
Og lad ham faae lidt Sorg blandt Glæden.

I:wesselsmaaversa11
T:Ønsket
U:Impromptu
F:Hvad Owe Meyers Ønske er

Hvad Owe Meyers Ønske er,
Det Amtmand veed, det veed enhver,
Han blive vil, hvad vist han bliver,
En Hanrei og en Sorenskriver.
(En Hanrei og en Ægtemand
er ofte eet i denne Stand.)

Mit Ønske saa omtrent kan lyde:
Gid ingen Creditor mig byde:
Sieur Johan Herman Wessel, flyt
Til Slutterie fra Madam Schiøtt!


I:wesselsmaaversa12
T:Til Luft-Skipperne
F:I, som med brændbar Luft Maskiner fylde

I, som med brændbar Luft Maskiner fylde,
Hvad vilde mangen Mand ei eder skylde,
Ifald I pumped' lens
For den Ingrediens
Vor Byes Jesabeller,
Som hverken I, jeg ikke heller,
Maaskee slet ingen tæller;
Og samme strax igien i Luftmaskiner pumped',
Og nøie valgte Vinden saa,
De Land ei kunde naae,
Men midt i Havet dumped'!

Og er hos nogen af jer ledigt Sted,
Han tage min Bekymring med
Ombord
For billig Fragt og gode Ord!


I:wesselsmaaversa13
T:Anbefaling paa en Ansøging om Ansættelse ved Veivæsenet
F:Af nærværende Cujon

Af nærværende Cujon
Er jeg ret en stor Patron;
Meere værdige Personer
Blandt vor Christenheds Cujoner
Sikkerlig der findes ei
Til at trippe paa en Vei.


I:wesselsmaaversa14
T:Med en Gave til Sygecassen
F:Den sextende i Februar

Den sextende i Februar
Min dyrebare Fader var
  Fød;
Jeg gierne ved slig Leilighed
Gav Skillingen til den, som leed
  Nød.


I:wesselsmaaversa15
T:Til Digterens Hustru
U:Impromptu
F:Du, som for din og min Plaseer

Du, som for din og min Plaseer,
Og hidindtil for intet meer,
  Hos mig har sovet!
Du, som jeg svoer en evig Troe,
Og jevnlig afbrudt Natteroe
  For Præst har lovet -
Kort: du, som jeg har Løvte holdt,
Skiønt det har ingen Skade voldt
  Paa smalle Taille!
Du, som jeg kaldte tidt paa Skiærts,
Men nu for Rimet i mit Vers
  En sød Canaille!
Dig giør jeg vitterligt, min Mo'er!
At jeg ei spiser ved dit Bord
 For denne Sinde;
Men Klokken fire, ja vel tre,
Med Glæde jeg igien skal see
  Min søde Qvinde.

I:wesselsmaaversa16
T:Paa Sammes Fødselsdag, den 23de Februar 1782
F:Gid i mange glade Dage

Gid i mange glade Dage
Du den søde Fryd maae smage,
At see <I>Jonas</I> om dig gaae;
Men hvis end du vil med flere
Vore Værelser meublere,
Ydmygt dog jeg bede maae:
Øinene ei blive blaae.

N:Skrevet til Wessels kone. Jonas er digterens søn.


I:wesselsmaaversa17
T:Impromptu til Madam Juel paa hendes Fødselsdag
F:Gid du maae mange Penge eie!

Gid du maae mange Penge eie!
Dig frugtbart vorde Ægteleie!
Det er i Korthed hvad jeg veed
At ønske i Gesvindighed.


I:wesselsmaaversa18
T:Til Fru Walter
F:Du skienktes os af Himmelen

Du skienktes os af Himmelen,
Og fire Gratier der bleve,
Der sildig blive tre igien;
Til Nordens Ziir du længe leve!


I:wesselsmaaversa19
T:Ved en Vens Bortreise til Norge
F:Snart du i elskte Land skal være

Snart du i elskte Land skal være,
Hvor først du aanded' Troe og Ære,
Hvor Mod og Godhed sammen boer.
Siig til vor Roes de norske Sønner:
At vi paa Landsmænds Dyder skiønner,
At vi dig evigt Venskab svoer.


I:wesselsmaaversa20
T:Afskeds-Sang
F:Kiække Landsmand! Held dig følge!

Kiække Landsmand! Held dig følge!
Ærligt Venskabs Ønske er.
Brødres Taushed skal ei dølge,
At du var vort Selskab kiær.
Med oprigtigt Venskabs Harmonie
Hver retskaffen Broder stemmer i:
Kiække Landsmand! Held dig følge!
Ærligt Venskabs Ønske er.

H1:Vers paa opgive Riim

#Vers paa opgive Riim

I:wesselsmaaversb0
T:Naar Doris vil sin Haand til mine Læber føre
F:Naar Doris vil sin Haand til mine Læber føre

Naar Doris vil sin Haand til mine Læber <I>føre,</I>
Naar hendes Englerøst fortryller agtsomt <I>Øre,</I>
Naar hun nedlader sig, at hvile paa mit <I>Skiød,</I>
Hvor ønsker da min Siæl, jeg var elskværdig <I>fød!</I>

K:norskeselskab

I:wesselsmaaversb1
T:Vel den, som haver lært i Ungdoms Tid at høvle
F:Vel den, som haver lært i Ungdoms Tid at høvle

Vel den, som haver lært i Ungdoms Tid at <I>høvle</I>
Han kan for et Chatol faae fire, fem Par <I>Støvle;</I>
Behøver han dem ei, saa kan han kiøbe <I>Lax,</I>
Skoe, Pocher, Terpentin, Huustømmer, Steen, og <I>Sax.</I>

K:norskeselskab

I:wesselsmaaversb2
T:Trods Rigdom, ja Forældre trods
F:Trods Rigdom, ja Forældre trods

Trods Rigdom, ja Forældre <I>trods,</I>
Taer vittig Pige ingen <I>Klods.</I>
Vel er Forældres gamle <I>Meening,</I>
At de skal stifte Børns <I>Forening;</I>
Men Døttrene, de veed at <I>skrømte,</I>
Man har vel og hørt dem, som <I>rømte,</I>
For ei i sure Æble at <I>bide,</I>
Og ei forhadte Favntag <I>lide.</I>
Kort sagt: de gamle har, og unge deres <I>Skikke</I> -
Jeg holder hermed op, og Pennen vil <I>afslikke.</I>

K:norskeselskab

I:wesselsmaaversb3
T:Jeg Pigers Sælskab ei kan savne
F:Jeg Pigers Sælskab ei kan savne

Jeg Pigers Sælskab ei kan <I>savne</I>
I Kiøbenhavn og andre <I>Havne,</I>
Naar jeg i Nestved har den <I>Lykke,</I>
At see Sophie, Kiønnets <I>Smykke.</I>

K:norskeselskab

I:wesselsmaaversb4
T:Tæl over dine Sind, har du de fulde fem
F:Tæl over dine Sind, har du de fulde fem

Tæl over dine Sind, har du de fulde <I>fem,</I>
Da viid, du kommer ei med dem i Verden <I>frem;</I>
Kast bort, to, tre; hvis ie, dølg varlig, du har <I>dem,</I>
Og Held og Overflod skal strømme til dit <I>Hiem.</I>

K:norskeselskab

H1:

I:wesselsmaaversc0
T:Indrykket i Aftenposten
F:To Acteurer i een Rolle

To Acteurer i een Rolle,
Tvende, beilende til Een,
Og to Hunde om eet Been,
Aldrig kunne Venskab holde.


I:wesselsmaaversc1
T:Ligeledes
U:Indrykket i Aftenposten.
F:Tør jeg besvære Aftenposten

Tør jeg besvære Aftenposten
Med ringe Raad mod Kiighosten:
Stød Nelliker en Morgen smaae,
Kom dem i Miød, og drik dem saa.
Hvis du er ikke inden Aften
Som der, der aldrig haver havt'en;
Saa kan du sige allenfals:
Hr. Medicus! Løgn i jer Hals!


I:wesselsmaaversc2
T:Til Agent Holk
F:Agent Holk

Agent Holk,
De Fattiges Tolk,
Sygekassens Patriarch!
jeg dig sender her en Mark,
I det Haab, at Himmelen
Mig giver en Ducat igien.


I:wesselsmaaversc3
T:Provst Hersom
F:Ser De Provst Hersom

Ser De Provst Hersom,
Saa sig ham, at dersom
Han ei hører op at rime,
Saa taber han sin Estime.

H1:Nytaarsvers

I:wesselsmaaversd0
T:Min vakre Madam Knudsen
F:Min vakre Madam Knudsen!

Min vakre Madam Knudsen!
Ret ligerviis, min Mo'er, som Strudsen,
Man siger uden mindste Meen,
Fordøier Jern, og Staal, og Steen:
Saaledes skal det mig fornøie,
Om de Fadaisen kan fordøie,
Som jeg har lagt paa dette Blad.
  Falleri, Fallera, Fallerad.

Nu fik min Indgang da en Ende,
Nu vil jeh mig til Texten vende;
Min Text i disse Ord bestaaer:
Madam! et glædeligt nyt Aar!


I:wesselsmaaversd1
T:Bliv, søde Madam Juel! mod al Formodning riig!
F:Bliv, søde Madam Juel! mod al Formodning riig!

Bliv, søde Madam Juel! mod al Formodning riig!
Og henlev dette Aar og mange lykkelig!
Saa at vi længe maae den sieldne Lykke nyde,
At finde Normands Siæl logeret hos en Jyde.


I:wesselsmaaversd2
T:Du lille vakre Karen Bach
F:Du lille vakre Karen Bach!

Du lille vakre Karen Bach!
For hvert et mødigt Sting, du stak
Paa en mig høist nødvendig Frak,
Som sprak,
Tak!

  P.S. <I>Lyksaligt nyt Aar!</I>


I:wesselsmaaversd3
T:Skiæbnen gav dig glatte Kinder
F:Skiæbnen gav dig glatte Kinder

Skiæbnen gav dig glatte Kinder,
  Skiæbnen gav dig lyse Haard;
Lidt Forstand, den giør ei Hinder,
  Naar Saturnus engang faaer
  Reent afplukket dine Haar,
  Og bekruset dine Kinder.


I:wesselsmaaversd4
T:Du har alt, hvad kan ønskes dig
F:Du har alt, hvad kan ønskes dig

Du har alt, hvad kan ønskes dig,
Saasnart du har kun dette ene:
Dig altid lykkelig at meene;
Men saa, min Ven! vær lykkelig! 


I:wesselsmaaversd5
T:Du giftes vil; gift dig med Gud!
F:Du giftes vil; gift dig med Gud!

Du giftes vil; gift dig med Gud!
Hvad Glæde lover ei en Brud?
Men Pokker selv har skabt, min Ven!
Et bandsat Ord; det Ord er - <I>Men</I>.


I:wesselsmaaversd6
T:Gid jeg maae see, du stedse bliver
F:Gid jeg maae see, du stedse bliver

Gid jeg maae see, du stedse bliver,
Hvad jeg dig kiendte for i Fior!
At sige, troe i Drik og troe i Ord:
Mit bedste Ønske jeg dig giver.


I:wesselsmaaversd7
T:Jeg ønsker dig, Monfrere!
F:Jeg ønsker dig, Monfrere!

Jeg ønsker dig, Monfrere!
I Aar saa skikkelig at være,
Som du var skikkelig i Fior!
Og saa god roelig Nat, min Bro'er!


I:wesselsmaaversd8
T:Mit Ønske er lidt nyt, dog, troer jeg, mere plat
F:Mit Ønske er lidt nyt, dog, troer jeg, mere plat

Mit Ønske er lidt nyt, dog, troer jeg, mere plat:
Gid du i dette Aar maae finde dig en Skat!
Dog paa den Condition, at du giør ei som somme,
Der hitte den iblant i trygge Næstes Lomme.


I:wesselsmaaversd9
T:Du yndte mangen kiøn Matrone
F:Du yndte mangen kiøn Matrone

Du yndte mangen kiøn Matrone;
Jeg ønsker: gid du ei faae Kone!
Thi du maae sikkerligen troe,
Du blev da paa Jus Talio-
  nis
  vis.


I:wesselsmaaversd10
T:Du har Skiønhed, du har Dyder
F:Du har Skiønhed, du har Dyder

Du har Skiønhed, du har Dyder,
Som henrykker os, dig pryder,
Det er baade vist og sandt;
Men naar nogen dig vil sige;
Du er Engel meer end Pige:
Troe, min Mo'er! det er ei sandt.

H1:

I:wesselsmaaverse0
T:I en Hof-Poets Navn
F:Hvo af jer Hofkrabater

Hvo af jer Hofkrabater
Er Skyld, at de Cantater,
Som jeg for Eder malte,
Er ei endnu betalte?
Jeg beder, efterdags
Da maae betales strax.


I:wesselsmaaverse1
T:Til J.R. Bull
F:Engang en ret forvoven Jyde

Engang en ret forvoven Jyde
Med Hagel paa en Thrønder vilde skyde,
Men fik hans Pande ei i sønder,
Nei, der skal Kugle til en Thrønder!


I:wesselsmaaverse2
T:Impromptu over en besværlig Hestepranger
F:Den Mand, som sælger Heste

Den Mand, som sælger Heste,
Han giorde vel det bedste,
Ifald han gik sin Vei,
Thi man ham lider ei.


I:wesselsmaaverse3
T:Kierlighed og Smørrebrød
F:At Smørrebrød er ikke Mad

At Smørrebrød er ikke Mad, 
Og Kierlighed er ikke Had, 
Det er for Tiden hvad jeg veed 
Om Smørrebrød og Kierlighed.  


I:wesselsmaaverse4
T:Over Smagen
F:Malheur au maitre fou, qui rime bien et pense

Malheur au maitre fou, qui rime bien et pense;
Il le perdra un jour, ce bon-sens, qu'il encense.
  <I>Voltaire</I>

Paa Dansk:
Den som i sine Vers ned til Fornuften sank,
I disse Tider fik saamænd kun Stank for Dank.


I:wesselsmaaverse5
T:Da Chloe var i Kirke
F:Indgiv din Tiener, store Gud

Ind giv din Tiener, store Gud,
At han sin Præken ei for længe trækker ud!
Din Tiener sparer du en Hob af sin Umage,
Og vi des før igien vor Pige faae tilbage.


I:wesselsmaaverse6
T:Lyksalighed
F:Lad Andre tænke, sige

Lad Andre tænke, sige,
Guld giør os lykkelige;
Jeg fandt mit Himmerige,
Min Pige! i dit Skiød.


I:wesselsmaaverse7
T:Til en Mand, hvis Barn faldt ned fra anden Etage uden at tage Skade
F:Din Siæl af ingen Kummer veed

Din Siæl af ingen Kummer veed,
Du ei af Næringssorg antastes,
Og Børn du avler, som kan kastes
En femten, sexten Alen ned.


I:wesselsmaaverse8
T:Impromptu ved en Offring
F:Som udi andre Ting, saa og udi min Gave

Som udi andre Ting, saa og udi min Gave
Fra den gemene Folk jeg mig adskille vil;
De offre lidet af det maget, som de have,
Jeg offrer dig alt mit og - lidt af andres til.


I:wesselsmaaverse9
T:Caspar Wessel
F:Han tegner Landkort og læser Loven

Han tegner Landkort og læser Loven,
Han er saa flittig som jeg er doven.

N:Caspar Wessel er digterens bror.


I:wesselsmaaverse10
T:Parodi
F:Pigerne i Magle-Ølse


Det parodierede Vers:
»Pigerne i Magle-Ølse
»Forstaar at lave herlig Pølse;
»Man sætte Ølse for, man sætte Ølse bag,
»Pølsen beholder dog sin Smag.«

For Deres Vers har jeg stor Reverence,
Høivelbaarne Herr Raad-Conference!
Man sætte Raaden for, man sætte Raaden bag,
Conferenceraaden beholder dog sin Smag.


I:wesselsmaaverse11
T:Til Vintapper Lunds Svend
F:Hør du søde, rare Fyr

Hør du søde, rare Fyr,
Du som altid er ved Muffen,
Laan mig tvende Mark af Skuffen!
Vinen den er her saa dyr,
Lund tre Mark for Flasken ta'er,
Og jeg kun den ene har.

<I>Svar i Svendens Navn</I>
Søde, rare Wessel, Faer,
Du som aldrig er ved Muffen,
Hvis jeg laante dig af Skuffen,
Var jeg sandelig en Nar.
Drik som du har Penge til,
Lund ei creditere vil.


I:wesselsmaaverse12
T:Kiere Moder huld
F:Kiere Moder huld

Kiere Moder huld,
Giør i Guld
Al jer Uld!
Thi jer Pode, Johan Herman, mærk:
Han er ei i Penge stærk.

H1:Gravskrifter

I:wesselsmaaversf0
T:Under Londemans Portait
F:Man sukker, for han er ei meer

Man sukker, for han er ei meer,
Man husker hvad han var, og leer.

I:wesselsmaaversf1
T:Under Digterens Portrait, skrevet af ham selv
F:Han synes fød til Bagateller

Han synes fød til Bagateller,
Og noget stort han blev ei heller.


I:wesselsmaaversf2
T:Herunder hviler Krigsraad Neergaard
F:Herunder hviler Krigsraad Neergaard

Herunder hviler Krigsraad Neergaard,
Den Store, Store, Store,
Kun Himlen veed, hvad godt han gjorde,
Gjorde, gjorde,
At tale om hans kjere Frue
Da var hun venlig som en Due;
At tale om hans tvende Sønner
Det ei Umagen lønner;
Men naar jeg tænker paa hans Datter,
Kan jeg ei bare mig for Latter.


I:wesselsmaaversf3
T:Jeg salig Ove Gierlöv Meyer
F:Jeg salig Ove Gierlöv Meyer

Jeg salig Ove Gierlöv Meyer
Begik Sottiser, som jeg pleier,
Men denne Gang begik jeg fem,
Den sidste var dog værst blandt dem;
Thi gik jeg hjem, skar ud min Strube,
Og sidder her i Helveds Grube,
Hvor nu den lede Satan eier
Mig salig Ove Gierlöv Mayer.

I:wesselsmaaversf4
T:Her ligger Lieut'nant Stabel
F:Her ligger Lieut'nant Stabel

Her ligger Lieut'nant Stabel,
O vee, heel miserabel
I Veiret med sin Snabel,
Og er ei nu capabel
At bruge meer sin Sabel,
Som var ham mest aimabel
Næst Brændeviin og Fabel.

I:wesselsmaaversf5
T:Her ligger Walt
F:Her ligger Walt

Her ligger Walt,
Han gjorde Malt.
Og det var Alt.




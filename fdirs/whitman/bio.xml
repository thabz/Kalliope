<?xml version="1.0" encoding="UTF-8"?>
<bio>
<body>
Whitman, Walt, amerikansk Digter, født 31. Maj 1819, død 26. Marts 1892 i Camden, New Jersey. Faderen ejede en mindre Farm, West Hill, paa Long Island, men flyttede i Whitman's 4. Aar til Brooklyn, hvor han nedsatte sig som Tømrer. I 13 Aars Alderen kom Whitman i Bogtrykkerlære, forsøgte sig snart som Journalist - var senere en Tid Lærer, men vendte atter tilbage til Journalistikken, og var en Tid Redaktør af det demokratiske <i>Brooklyn Daily Eagle</i>. I 1848 tilbragte han nogle Maaneder i New Orleans, hvor han kom i intimt Forhold til en Kvinde, der i social Stilling stod over ham, og med hvem han fik i alt Fald eet Barn. Skønt han selv kaldte denne Episode »sit Livs Tragedie«, ved vi intet bestemt om den. I de følgende Aar arbejdede han som Tømrer sammen med Faderen - men fik dog ogsaa nu som tidligere Tid til at læse en Del - hans Yndlingsforfatter var <a poet="scott">Walter Scott</a>. Da Borgerkrigen udbrød, meldte hans Broder sig straks som Frivillig, og ved Efterretningen om, at denne var blevet saaret, ilede Walt Whitman til Krigsskuepladsen og gjorde i to Aar Tjeneste som Sygepasser, og de Anstrengelser og Rystelser, han der udstod, gjorde ham svag for Livstid. Sine sidste Aar levede han stille i Camden, til Dels ved Understøttelse fra Venner. Whitman er blevet mest bekendt ved sin Digtsamling: <a work="whitman/1891"><i>Leaves of Grass</i></a>, som han første Gang selv trykte i 1855, og som senere er udkommet i mange forøgede Udgaver, sidst 1883. Disse Digte vakte stor Opsigt, og endnu i vore Dage er Whitman et Modsigelsens Tegn, forhaanet fra een Side, hilst med Begejstring som det nyes Profet fra en anden. For ham eksisterer ingen Fortid, ingen Historie; hvad han synger om, er Nutiden og Fremtiden, Nutidens Demokrati, Nutidens frie Menneske, i sidste Instans hans eget Jeg. Da han taler rent ud, synger om alle Menneskets Sider, ogsaa de rent fysiske, undgik han naturligvis ikke Beskyldningen for Immoralitet. Ogsaa Formen i disse Digte er ny: i de fleste af dem foragter Whitman alle gamle metriske Former; hans Vers tumler af Sted over Stok og Sten som uendelige Ordrækker, der betager ham selv - og undertiden ogsaa Læseren - ved deres Klangfylde, men ogsaa ofte virker ganske tomt. Som et enkelt, smukt Digt kan nævnes Mindedigtet over Lincoln: <a poem="whitman2001060774"><i>O, Captain, my Captain</i></a>. Af Whitman's øvrige Arbejder kan nævnes: <i>Drum Taps</i> (1865), <i>Democratic Vistas</i> (1870) (oversat paa Dansk af Rudolf Schmidt); <i>Specimen Days and Collect</i> (1882), <i>Good-Bye, My Fancy</i> (1891) samt den af Stedman udgivne <i>Autobiographia or the Story of a Life</i> (1892). Whitman's Digte er flere Gange udgivne, saaledes af Ernest Rhys (1886), E.  Dowden (1888). Efter Whitman's Død udkom <i>The Wound Dresser</i> (1897), Breve, skrevne under Krigen til Moderen. 


<b>Litteratur:</b>

<w>Bucke</w>, <i>Walt Whitman</i> [Philadelphia 1883]; <w>Clarke</w>, <i>Walt Whitman</i> [London 1892]; <w>J. A. Symonds</w>, <i>Walt Whitman, a Study</i> [1893]. Se ogsaa <w>R. Schmidt</w>, »Buster og Masker« [1882] og <w>K. Hamsun</w>, »Fra det moderne Amerikas Aandsliv« [1889]; <i>Walt Whitman. Complete Writings with bibliographical and critical matter</i>, ed. by O. L. Triggs [10 vol., New York 1902]; <w>Bliss Percy</w>, <i>Walt Whitman His Life and Works</i> [Boston 1907]; <w>B. Binns</w>, <i>Life of Walt Whitman</i> [1905]; <w>John Bailey</w>, <i>Walt Whitman</i> [<i>English Men of Letters</i>, 1927].

<right><small>(T. L.). I. O. in <i>Salmonsens konversationsleksikon</i>, 2. udg., 1915-1930, Bd. XXV, p. 54.</small></right>
</body>
</bio>


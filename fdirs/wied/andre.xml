<?xml version="1.0" encoding="UTF-8"?>
<kalliopework id="andre" author="wied" status="incomplete" type="poetry">
<workhead>
    <title>Andre digte</title>
    <year>?</year>
</workhead>
<workbody>

<text id="wied2022102601">
<head>
    <firstline>En Lygte stod og lyste</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 7.</note>
        <note>Bidrag fra Michael Helms.</note>
    </notes>
</head>
<body>
<poetry>
En Lygte stod og lyste
i bred og festlig Glans
mens hist paa Himlen smilte
de evige Stjernes Krans.

"Gad egentlig vidst," sagde Lygten
og stirred hen i det blaa,
"hvad de Smaafyre tænkte deroppe,
da de første Gang mig saa!"
</poetry>
</body>
</text>

<text id="wied2022102602">
<head>
    <firstline>Lidt Nord for Nakskov, hvor Vejen drejer</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 17.</note>
        <note>Bidrag fra Michael Helms.</note>
    </notes>
</head>
<body>
<poetry>
Lidt Nord for Nakskov, hvor Vejen drejer
et Gran tilvenstre, forbi en Bro,
der ligger Gaarden, som August ejer,
og hvor med Trine, han monne bo
Tralalalalalala

Der har de levet i mange Tider
og leet og grædt med hinanden tro
og sat i Verden en hel Del Wieder
hvis Atal stemmer med 4x2
Tralalalalalala    
</poetry>
</body>
</text>

<text id="wied2022102603">
<head>
    <firstline>Den 18de Juli paa Gaarden</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 19.</note>
        <note>Bidrag fra Michael Helms.</note>
    </notes>
</head>
<body>
<poetry>
Den 18de Juli paa Gaarden,
hvor man faar Medaille for Smør
en Højtidsdag stedse har vaaren
og er da endnu li’som før.
Thi Fruen, den sødeste søde
af alt hvad som findes af sødt
baade blandt Kristen og Jøde
paa denne Dato er født,
</poetry>
</body>
</text>

<text id="wied2022102604">
<head>
    <title>En Bøn</title>
    <firstline>Fader, du som troner hist i Himlen</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 33.</note>
        <note>Bidrag fra Michael Helms.</note>
    </notes>
</head>
<body>
<poetry>
Fader, du som troner hist i Himlen,
sku til Jordevrimlen,
sku til mig, som ned paa Knæ mig lægger,
sku til mig, som op mod Himlen strækker
op mod Englevrimlen
mine Hænder, mens din Aand mig vækker!
Undskyld, at jeg tog mit Konf’mationstøj paa,
da jeg over til Jessens monne gaa.
</poetry>
</body>
</text>

<text id="wied2022102605">
<head>
    <firstline>Jeg drømte, jeg bad dig med skælvende Røst</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 53.</note>
        <note>Bidrag fra Michael Helms.</note>
    </notes>
</head>
<body>
<poetry>
Jeg drømte, jeg bad dig med skælvende Røst
om at fylde mit Sind med den højeste Lyst,
jeg følte dit Svar i dit straalende Blik,
jeg følte - oh, sig dog, det ej var Drøm -
at, Elskte, et Kærlighedsløfte jeg fik.

Jeg drømte, jeg vaagned og fandt mig forladt
jeg følte rundt om mig den dybeste Nat
jeg følte, at Tant kun er Mennesker Ord,
jeg følte - oh, sig dog, det blot var en Drøm -
at, Elskte, man mer ej paa Kærlighed tror.    
</poetry>
</body>
</text>

<text id="wied2022102606">
<head>
    <firstline>Jeg tror, at den evige Jøde</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 55.</note>
        <note>Bidrag fra Michael Helms.</note>
    </notes>
</head>
<body>
<poetry>
Jeg tror, at den evige Jøde
er genfødt og lever i mig - -
Thi aldrig hvorhen jeg vanker,
fanger jeg Fred paa min Vej;

Farer jeg ud over Havet
langt fra den skovklædte Strand -
ak, jeg kan ikke vente,
til Skibet mig bringer i Land.

Ned jeg mig styrter i bølgen
som vælter med Larm under Ø -
Jeg ønsker at knuses mod Revlen,
men Jøden kan slet ikke dø.
    
</poetry>
</body>
</text>

<text id="wied2022102607">
<head>
    <firstline>Helst jeg drog fra Gudernes Bolig</firstline>
    <notes>
        <note>Uddrag fra det større digt ,,Paa Helikon''.</note>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 56.</note>
        <note>Bidrag fra Michael Helms.</note>
    </notes>
</head>
<body>
<poetry>
Helst jeg drog fra Gudernes Bolig
hurtig væk
Thi at leve her saa rolig
er min Skræk
Alle gaar I rundt og sover
omkring Hippokrenes Vover
</poetry>
</body>
</text>

<text id="wied2022102608">
<head>
    <firstline>O, kunde jeg flyve som Fuglen bort</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 87.</note>
        <note>Bidrag fra Michael Helms.</note>
    </notes>
</head>
<body>
<poetry>
O, kunde jeg flyve som Fuglen bort
til et fremmed Land!
Men. ak. min Vinge er alt for kort,
jeg intet kan ...
nej, intet, slet intet jeg mægter!

O, kunde som Jorden jeg dække mig til
under Bladenes Gem,
og først naar Vinteren stander til
igen komme frem ...
men intet, slet intet jeg mægter!

O, kunde som Ormen i Jordens Skød
jeg bore mig ned
og finde mig der en Alkove blød
og slumre i fred ...
men intet, slet intet jeg mægter!
</poetry>
</body>
</text>

<text id="wied2022102609">
<head>
    <title>Til Dorothea S</title>
    <firstline>Hvorfor bier du saa længe</firstline>
    <notes>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 94.</note>
        <note>Bidrag fra Michael Helms.</note>
    </notes>
</head>
<body>
<poetry>
Hvorfor bier du saa længe,
lille, søde Lærkefugl?
Tror du ej, jeg kunde trænge
til lidt Solskin i mit Skjul?
Mismod viger ved din Latter,
Glæden fødes ved din Sang -
hvi gør du mig Tiden lang?
Ungdoms, Skønheds favre Datter!

Kom herhid! Slyng dine arme
om min Hals, lul mig i Ro;
lad mig ved dit Hjertes Varme
drømme vi er et, vi to!
Tryk din Purpurlæbes bue
mod min Pande, mod min Mund:
Lad kun lyse for en stund
Erosfaklens søde Lue.

Tænk, hvor snart vor Vaar er endt!
Tænk, hvor snart hvor Ungdom rinder!
Tænk, om ej vi havde kendt
Amor før vort Liv forsvinder!
Derfor kom, læg dine Arme om min Hals!
Lul mig i Ro!
Lad mig ved dit Hjertes Varme
drømme, vi er et, vi to!
</poetry>
</body>
</text>

<text id="wied2022102610">
<head>
    <title>Til Elise</title>
    <firstline>Vi vandred rundt i Havens dunkle Gange</firstline>
    <notes>
        <note>Wied har følgende note til digtet: ,,Hvilket imidlertid var Løgn. Thi dels havde jeg jo Dorothea på Lolland, og dels var jeg samtidig stærkt betaget af Julie, som boede i Frederiksberg Allé.''</note>
        <note>Kilde er Gustav Wied: <i>Mindeudgave</i>, Gyldendalske Boghandel, Nordisk Forlag, Kbh., 1920, bd. 1, p. 95.</note>
        <note>Bidrag fra Michael Helms.</note>
    </notes>
</head>
<body>
<poetry>
Vi vandred rundt i Havens dunkle Gange,
jeg havde mod mit Hjerte trykt din Arm,
en dejlig Stemning vaagned i min Barm;
thi højt i Træ lød Nattergalens Sange

mens Maanen smiled’ mildt paa Himlens Bue,
og Sundets Bølger gik foruden Larm,
og Aftenluften bæved sødlig varm -
alt næred mit Hjertes stille Lue.

Da, siger du, ''Nu hjemad jeg maa drage'' -
det var, som fo’r et Sværd mig i mit Bryst;
men jeg maa tie, smile og forsage.

Oh! Bort med dig drog alt, som var min Lyst!
Da jeg stod ene uden dig tilbage
da stod jeg ene, ene uden Trøst!
</poetry>
</body>
</text>

</workbody>
</kalliopework>

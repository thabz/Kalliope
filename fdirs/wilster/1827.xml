<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1827" author="wilster" status="incomplete" type="poetry">
<workhead>
   <title>Digtninger</title>
   <year>1827</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="wilster2002042702">
<head>
   <title>Ludvig Holberg</title>
   <toctitle>Ludvig Holberg</toctitle>
   <indextitle>Ludvig Holberg</indextitle>
   <firstline>Før var der knap skreven paa dansk en Bog</firstline>
   <quality>korrektur1</quality>
</head>
<body>
Før var der knap skreven paa dansk en Bog,
som ret kunde Hjerterne hue,
kun Eventyr brugbart i Kakkelovnskrog,
kun Vise til Spinderskens Stue.

Hver Mand, som med Kløgt gik i Lærdom til Bund,
Latin paa Papiret kun malte,
med Fruerne Fransk, og Tydsk med sin Hund
og Dansk med sin Tjener han talte.

Vel føres fra fremmede Lande herhid
ret meget, hvorved vi oplives,
men Latter, saa sund som ved Holbergs Vid,
kan ikke med Posten forskrives.

Han lærte de Danske, at Dansken er fød
at tale med Fædrenes Tunge,
thi hjemmebrygt var jo den herlige Mjød,
som styrkede Hjerte og Lunge.

Og Tanken nu fløj fra sin taagede Skjul,
behøved om Ord ej at lede,
ret som naar til Sang opvaagner en Fugl,
naar Morgensol hilser dens Rede.

Saa længe som derfor med Liv og med Aand
den Danske kan synge i Lunden;
saa længe som ikke hans Smilebaand
af Moden i Knude er bunden;

Saa længe en Draabe gammeldags Blod
kan Vej gennem Aarerne finde;
saa længe som Bøgen ved Sorø slaar Rod,
skal leve vor Holbergs Minde.
</body>
</poem>

<poem id="wilster2020011101">
<head>
    <title>Sang for Danske</title>
    <firstline>Hvor Bølgen larmer høit fra Søe</firstline>
</head>
<body>
Hvor Bølgen larmer høit fra Søe,
Om Danmarks gamle Rige,
Hvor Bøgen krandser Land og Øe,
Som Uskyld Slettens Pige,
Der er min elskte Fødestavn,
Der jubler jeg mit Danmarks Navn,
Thi der er godt at være!

I Danmark kneiser intet Fjeld,
Ei gjemme stolte Bjerge
Det røde Guld til Lavheds Træl,
Ei Jern til vældigt Værge,
Men Guldet rigt paa Marken groer,
Og Jernets Kraft i Armen boer,
Uvæbnet har den Værge.

O straal fra Øiet uforsagt,
Du Præg af Nordens Stempel!
Et Ord, et Haandslag være Pagt,
Og Barmen Troskabs Tempel!
Ja Troskab! du est Danmarks Værn,
Du est et Skjold af hærdet Jern,
Du est vort Dannevirke!

O Dannebrog! vort Himmelflag!
Tilaand os Mod og Styrke!
Vist høit mod Skye i blodigt Slag,
Spred Lys i Kampens Mørke!
Fra oven har en Stemme talt,
Du ned til os fra Himlen faldt,
Og skal til Himlen hæves!

Og ret som i dit Purpurflag
Det hvide Kors staaer tegnet,
At tyde christent Sindelag,
Af Kjærlighed omhegnet,
Saa styrke Retsind Krigens Aand,
Og knytte Fredens Broderbaand,
Og skjerme Land og Konge!
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1843" author="winter" status="complete" type="poetry">
<workhead>
   <title>Digtninger</title>
   <year>1843</year>
   <quality>korrektur1,korrektur2,kilde,side</quality>
   <notes>
       <note>Teksten følger Christian Winther: <i>Digtninger</i>, C. A. Reitzel, Kbh., 1843.</note>
   </notes>
   <pictures>
       <picture type="titlepage" src="1843-p1.jpg">Titelbladet til <i>Digtninger</i> (1843).<br/>Digtninger // Christian Winther // Kjøbenhavn, 1843. / Forlagt af Universitetsboghandler C. A. Reitzel. / Trykt i Bianco Lunos Bogtrykkeri.</picture>
   </pictures>
   <source facsimile="11540801529F_color" facsimile-pages-num="356" facsimile-pages-offset="16">Christian Winther: <i>Digtninger</i>, C. A. Reitzel, Kbh., 1843.</source>
</workhead>
<workbody>

<section level="2" id="winther2002021700">
<head>
    <title>Til Een</title>
    <notes>
        <note>Mottoet ,,Ma pur si aspre vie, ne si selvaggie / Cercar non so, ch'amor non venga sempre / Ragionando con meco, ed io con lui.'' er fra Petrarcas <xref poem="petrarca2018021002,12-14"/>.</note>
    </notes>
    <source pages="1"/>
</head>
<content>

<poem id="winther2002021701">
<head>
    <title>Tilegnelse</title>
    <firstline>Hverken Verden eller Du</firstline>
    <source pages="3-6"/>
    <notes>
        <note>,,Forf. til en Hverdagshistorie'' var i mange år <a poet="gyllembourg">Thomasine Gyllembourgs</a> nom de plume.</note>
    </notes>
    <quality>korrektur1,korrektur2,kilde,side</quality>    
</head>
<body>
<nonum><right><small>,,Den, jeg nu skal elske, maa jeg tilbede.</small></right></nonum>
<nonum><right><small><i>Forf. til en Hverdagshistorie.</i></small></right></nonum>

Hverken Verden eller Du
Skal rigtig faae at vide,
Hvad mit Hjerte før og nu
Har lidt og maa lide;
Men hver veemodsfulde Klang,
Som røber min Smerte,
Og hver en Sorgens Sang,
Som fødes af mit Hjerte,
Hvert Billed og hvert Blad,
Hvert Suk og hver Tanke,
Som jeg sorgfuld eller glad
Paa min Vandring kan sanke,
Skal Dig evig høre til,
Som jeg selv er Dit Eie,
Til mig Døden føre vil
Fra Smertens Torne-Leie;
Til i Evighedens Glands,
Som alle Længsler stiller,
Er opløst den Dissonans,
Som her os grumt adskiller!
Ak, jeg husker nok dengang,
Da jeg sad i Dit Kammer,
Og læste Dig min Sang,
Fuld af Elskovs Fryd og Jammer
Mens Dit Øies dybe Blaa
I Taareduggen svømmed,
Og Smerten bitter laae
Om Din Læbe og drømmed;
Og for mit Øre lød
Ubeskriveligt Din Stemme,
Saa vennehuld og blød,
At jeg aldrig det kan glemme!
Da følte jeg den Magt,
Som der laae i Din Smerte,
Og opreiste en Pagt
Mellem mig og mit Hjerte,
Og svoer en hellig Eed,
At kun Du skulde være
Fra nu til Evighed
Mit Hjertes Hjertenskære;
Men at aldrig enten Du
Eller Verden skulde vide,
Hvad af Længsel før og nu
Jeg leed og maa lide!
Og Dine Taarer blev
En Dug med Himlens Kræfter:
Alt, hvad jeg sang og skrev,
Var Blomsterskud derefter.
I Din søde - søde Røst,
Som jeg aldrig kan glemme,
Gjennembævede mit Bryst
Gudens hellig-stærke Stemme.
Og til Dig jeg øm og glad
Mig klynged som en Ranke,
Saa at alle mine Qvad
Var som tænkte med Din Tanke.
O, modtag da i Din Favn
<w>Vore</w> Børn, jeg vil udsende,
Skjøndt de bære ei Dit Navn,
Vil Du dem nok gjenkjende!
Men Dit Navn jeg nævner ei,
Thi det er Helligdommen,
Hvori, dybt indviet, jeg
Til Livets Lys er kommen;
Og jeg svoer jo: hverken Du
Eller Verden fik at vide,
Ved Hvem jeg før og nu
Har lidt og maa lide!
</body>
</poem>

<poem id="winther2002021702">
<head>
   <title>Ved Stranden</title>
   <firstline>Saa Havets Brusen, den vældige Vind</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="7-8"/>
   <keywords>sonnet</keywords>
   <quality>korrektur1,korrektur2,kilde,side</quality>
</head>
<body>
Saa Havets Brusen, den vældige Vind
Og Braget af de stærke Strømme
Kan ene sende Ro i Dit Sind?
Og bortveire Dine mørke Drømme?

O, kunde jeg aande hver Taage bort
Og gjøre Dig Dagene klare!
Men selv jeg skuer kun Graat og Sort -
Forlængst lod mig Glæden fare.

O, kunde jeg dog ved Strængens Guld
Faae Din Sorg i Toner begravet!
Min Sang den er kun af Jammer fuld,
Ei vild og freidig som Havet.

Hvad hjalp da min Sang et Barn saa forgrædt?
Hvad hjalp min Sang Dit hulkende Hjerte?
Ak, gjerne jeg bar - skjøndt selv saa træt -
For Dig hvert Suk, hver Sorg og hver Smerte!
</body>
</poem>

<poem id="winther2002021703">
<head>
   <title>Hvor?</title>
   <firstline>Du veed ei, hvor jeg er?</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="9-13"/>
   <quality>korrektur1,korrektur2,kilde,side</quality>
</head>
<body>
Du veed ei, hvor jeg er?
Ak, seer Du mig dog ikke?
Jeg er jo Dine Blikke
Lyslevende og nær!
I disse gyldne Sale
Min Kjole vandrer og min Krop,
Men Hjertet - Hjertet iler op
Hos Dig sig at husvale.

Jeg i <w>Dit</w> Øie, Du!
Mig speiled mange Gange
Saa sorrigfuld og bange, -
Der sidder jeg endnu;
Hvis <w>der</w> ei mere findes
Min Skygge, tegnet skarp og fiin,
Er Skylden ikke min, men Din,
Som mig ei længer mindes.

Jeg sætter, som en Falk,
Mig paa Din Skulder herlig,
Da aabner Du mig kjærlig
Din Læbes Rosenkalk;
Og Dine Ord udstrømme
Som Blomsterduft i Sommervind,
De mildne huldt mit vilde Sind,
De elskovsfulde, ømme!

Naar Du ved Havet staaer
Heel tankefuld, alene,
Hvor høit mod Strandens Stene
Den stærke Bølge slaaer,
Og hører Melodier,
Som bringe Dig i Smerten Trøst,
Da er det jo mit Hjertes Røst,
Som aldrig, aldrig tier.

Tidt i den dunkle Nat,
O, Du mit Hjertes Eie!
Jeg har mig ved Dit Leie
Saa stille, henrykt sat;
Med Aandens skarpe Blikke
Jeg aabned mig til Hjertet Vei,
<w>Der</w> stod mit eget Contrafei -
Ak, saae Du mig da ikke?

Mig Drømmens milde Gud,
Der staaer i Pagt, Veninde!
Med <w>ham</w> den lille blinde,
Tidt venligt sendte Bud;
Og paa sin lyse Scene,
Hvor Dagens Ørk, med Slud og Regn,
Var vegen for en yndig Egn,
Mig spille lod alene.

Da strakte jeg min Arm
Mod Dig, Du Elskte, Søde!
Hvor mine Ord blev bløde!
Hvor Taaren trilled varm!
Jeg veed, paa Drømme troer Du:
Min Drøm, den er en sand Prophet,
O, Du kan troe, hvad Du har seet,
At i mit Hjerte boer Du.

Men - løst af Drømmens Baand,
Naar her, forladt og ene,
Jeg <w>aldrig</w> tør forene
<w>Min</w> med <w>Din</w> bløde Haand;
Da gjør min Smertes Klage,
Den <w>virkelige</w>, bittre Graad
Mit Øie blindt, min Kind saa vaad,
Og kalder mig tilbage!
</body>
</poem>

<poem id="winther2002021704">
<head>
   <title>Til Goethe</title>
   <firstline>Hvis Du kan fængsle hendes Tanker</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="14-16"/>
   <keywords>goethe</keywords>
   <quality>korrektur1,korrektur2,kilde,side</quality>
</head>
<body>
Hvis Du kan fængsle hendes Tanker
Og venligt fylde hendes Sind;
Hvis Du, naar hendes Hjerte banker,
Med Trøst kan trænge Dig derind,
Og dræbe disse grumme Gjester,
Der holde hendes Smerte vakt, -
Da priser jeg, min gamle Mester!
Med Tak Dit Snilles ædle Magt.

Jeg veed ei selv, hvor jeg mig drister,
At tale her med Dig saa frit;
Men det er ei <w>min</w> Sorg, jeg frister,
Hiint Jammersuk er ikke <w>mit!</w>
Det er en Andens, er en Bedres,
Som vandrer smertefuld paa Jord,
En Engels, Du vil see at hædres
Engang i Himlen, hvor Du boer.

Og faaer Du Hendes Qval kun dæmpet
Et flygtigt, ilende Secund,
Har Du en Stund for Hende kjæmpet,
Saa blev en Fryd Dig jo forundt,
Som jeg med Livet kjøbe vilde:
At klare Hendes Himmels Blaae,
At lade Hendes Hjertes Kilde
I rolig, yndig Strømning gaae.

Men har Du saa Dit Embed røgtet
Som Sangergudens Erkepræst;
Er paa Dit Bud til Døden flygtet
Fra Hende hver en Mørkets Gjæst;
Maa Du i <w>Tanken</w> gjerne blunde,
Hvis jeg fra <w>Hjertet</w> blot engang
Ret grundig Dig fortrænge kunde,
Trods al Din Storhed og Din Sang.
</body>
</poem>

<poem id="winther2002021705">
<head>
   <title>Natligt Syn</title>
   <firstline>Jeg kjørte i dunkle Skove</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="17-22"/>
   <quality>korrektur1,korrektur2,kilde,side</quality>
</head>
<body>
Jeg kjørte i dunkle Skove,
Paa min Ven havde Søvnen fat;
Jeg lod ham saa gjerne sove
I den tause Sommernat.

Fra Vognens Vindve jeg stirred
I Skovens Hjerte ind,
Hvor Stammer og Løvet dirred
I de rødlige Lygters Skin.

Da vaagned saa mangen Tanke,
Mens Grupperne foer mig forbi! -
Hist bag en busket Banke
Løb der en hemmelig Sti.

Der steeg jeg ud og vanked
Ned i den stille Skov;
Jeg hørte, mit Hjerte banked,
Og Hestenes fjerne Hov.

Mig syntes, at der var svundet
Saa lang, saa bitter en Tid,
Men at der nu var oprundet
En Himmel saa blank og blid.

Jeg tællede mine Sukke -
Jeg tælled en Andens med -
At vore Tanker fremdukke
Saae jeg den mildeste Fred.

Alt som jeg gik i Skoven,
Stjernerne til mig loe,
De tindrede ned fra oven
I deres evige Ro.

Jeg standsed og lytted stille
Til fjerne Klokkers Slag;
En drømmende Skovfugls Trille
Spaaede en venlig Dag.

Til en Haugeport jeg naaede,
Let jeg derind mig svang,
Under Træer, af Duggen vaade,
Gik jeg den lange Gang.

Mit Blod, saa sødt beruset,
Gjennem mit Hjerte foer;
Sagte jeg treen til Huset
Og trak i Klokkens Snor.

Sig Døren aabned - jeg blegned -
Ud Lampens Straale faldt
Og et Skygge-Omrids tegned
Af Din liflige Gestalt.

Der stod Du længe Savnede,
Veemodig, from og huld!
Jeg sank til Jord og favnede
Dit Knæ saa andagtsfuld.

Du førte mig langsomt, svævende,
Ved Haanden i Stuen ind.
Jeg saae en Perle bævende
Liste sig paa Din Kind.

Da brast min Taares Kilde,
Som end paa Templets Trin
Et Offer den bringe vilde
For Sorgen - for Din og min!

Vi græd, endskjøndt vi vidste,
At Alt jo var os forladt,
At dette var Dødens sidste
Og Livets første Nat.

Saa sagte jeg Dig fortalte
Alt, hvad jeg havde lidt;
Undseeligt Du mig afmalte
Den Kamp, Du havde stridt;

Mens henrykt ved Din Side
Jeg sad og saae med Lyst,
Alt, hvad Du maatte lide,
Det lettedes fra Dit Bryst!

Alt Morgenstjernen hængte
Sin Lampe i dæmrende Luft;
Ind ad Haugedøren trængte
Sig Natviolernes Duft, -

Da hørtes sig strække og vende
Min Reise-Kammerat:
,,Min Herre! skal vi nu tænde?
Hold saa en Cigar parat!''
</body>
</poem>

<poem id="winther2002021706">
<head>
   <title>Fortrøstning</title>
   <firstline>O, kunde jeg Dit Knæ dog favne</firstline>
   <notes>
      <note>Mottoet er en omskrivning af vers fra Gottfried August Bürgers romantisk-gotiske digt <xref poem="burger2018041201,83-84"/>.</note>
      <note type="credits">Bidrag fra Svend Andersen.</note>
   </notes>
   <source pages="23-25"/>
   <quality>korrektur1,korrektur2,kilde,side</quality>
</head>
<body>
<nonum><right><small>Bei Ihr, bei Ihr ist Seligkeit,</small></right></nonum>
<nonum><right><small>Und ohne Sie ist Hölle.</small></right></nonum>
<nonum><right><small><i>Nach Bürger.</i></small></right></nonum>

O, kunde jeg Dit Knæ dog favne,
Med Tak det trykke til mit Bryst,
Min Borgen, Du! At jeg tør havne
Engang paa Paradisets Kyst.

Thi see, naar vi er begge døde,
Da skal et helligt Englechor
Til Himlen bære Dig, Du Søde!
Men jeg - ak, jeg staae udenfor.

Da stiller Dig for Magtens Throne
Med Jubelsang den skjønne Flok,
Mens Evighedens Rosenkrone
De flette for Din blonde Lok

Men Du, med Dine fromme Hænder
Tæt knugede foran Dit Bryst,
I kjærlig Angst Dit Øie vender
Mod ham, der gjemmer Verdens Trøst;

Og siger, mens Du sees at knæle
Og synke paa Dit Ansigt ned:
,,Tilgiv! men her jeg kan ei dvæle,
Hvor <w>ham</w> er ingen Plads bered.

Jeg skjøtter ei Din Himmels Glæder,
Naar evigt jeg maa tænke paa,
At han i Mørket staaer og græder,
Og ei min Trøst til ham kan naae.

Hvis jeg med ham ei her tør dele
Din Naade og Din Herlighed,
Saa tag, o Gud! fra mig det Hele, -
Jeg gaaer til ham og Smerten ned;

Og boer i Natten hist, den sorte,
Hos ham, mit Hjerte og min Sjæl;
Jeg er ei her, naar han er borte,
Kun hvor han er, der er jeg heel!''

- Mildt Herren sender Dig sit Øie,
Men sidder længe, streng og stum,
Og veier viseligt og nøie
Din Uskyld mod min Brødes Sum;

Hen for Hans Throne maa jeg træde,
Han speider dybt og skarpt mit Sind,
Han seer Dit søde Øie græde
Og siger: ,,Gak da begge ind!''
</body>
</poem>

<poem id="winther2002021707">
<head>
   <title>Naar jeg skal døe</title>
   <firstline>Naar jeg skal døe, jeg mit Farvel</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="26-28"/>
   <quality>korrektur1,korrektur2,kilde,side</quality>
</head>
<body>
Naar jeg skal døe, jeg mit Farvel
Af Hjertets indre Dyb vil sende
Til hver en Urt, hvert Kildevæld,
Hvis Duft og Klang jeg lærte kjende.

Naar jeg skal døe, til Solens Lys,
Dens Morgenskjær, dens Aftenrøde,
Jeg kaste vil et Afskedskys
Med venlig Tak for hvert et Møde.

Naar jeg skal døe, maa hvert et Træ,
Hver lille Busk en Hilsen have,
Hvor sødeligt i stille Læ
Min Sorg sig lod i Drøm begrave.

Naar jeg skal døe, for Himlens Blaae,
For Havets vilde, hvide Bølge
Vil jeg, mens Puls og Hjerte slaae,
Ei kold mit Afskedssuk fordølge.

Naar jeg skal døe, hver Nattergal
En lille Afskedssang jeg vier,
For den saa tidt i Skovens Sal
Mig fløited sine Melodier.

Ja hver Naturens rige Skat
Med roligt Sind jeg lader fare,
Naar sig igjennem Dødens Nat
Den bedre Dag skal aabenbare.

Men <w>skal</w> jeg døe, og bort jeg gaaer,
Mens <w>Du</w> maa blive her tilbage,
Vil jeg, til Hjertet stille staaer,
Hver Afskedstanke rent forjage.

Jeg tænke vil: den ene Dør
Oplukker jeg til evig Glæde, -
Det varer ei saa længe, før
Jeg seer <w>Dig</w> fra den anden træde!
</body>
</poem>



<poem id="winter2001052501">
<head>
   <title>Fortærende Længsel</title>
   <firstline>Ud over Havets Mark, den øde</firstline>
   <notes>
      <note type="credits">Bidrag fra Brian Bentsen</note>
   </notes>
   <source pages="29-31"/>
   <quality>korrektur1,korrektur2,kilde,side</quality>
</head>
<body>
Ud over Havets Mark, den øde,
Svæver en Fugl i vildsom Flugt;
Har den ei bygget blandt Roser røde?
Har den ei nippet saa sød en Frugt?
Ak, det kan den ret aldrig glemme,
Hjertet slaaer i det spæde Bryst;
Var den derhjemme! ak, derhjemme!
Aldrig forlod den sin kjære Kyst.

Ængstelig, sky Antelopen iler
Let paa sin Fod over Ørknens Sand.
Aldrig den trættes, aldrig den hviler,
Jaget af Tørstens uslukkede Brand.
Nys den drak af den levende Kilde -
Ak, den svandt! - og en evig Glød
Tærer dens Indre - tidligt og silde -
Driver ustandset til Grav og Død.

Seer Du den Strøm, som fra Klippen skyder?
Rastløs, skummende, stærk og vild
Gjennem Kløft, gjennem Spalt den bryder,
Slynger sig, snoer sig, smidig, snild!
Hvor er dens Maal? - <w>Der</w>, dybt dernede,
Aabner sig huldt dens Længsels Grav,
Og med den rolige Flod, den brede,
Dæmpes dens Suk i det evige Hav.

Falmede Farver! - min Pensel jeg slipper -
Billeder svage - min Griffel er brudt -
Strængene tie - min Stemme mig glipper,
Taushed er alt - - -
</body>
</poem>

<poem id="winther2002021709">
<head>
   <title>Fuglesang</title>
   <firstline>Ved en Fuglekræmmers levende</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="32-38"/>
   <quality>korrektur1,korrektur2,kilde,side</quality>
</head>
<body>
Ved en Fuglekræmmers levende,
Tæt myldrende Bod
Heel tankefuld jeg stansed
Forleden Dag min Fod,
Og saae paa de smaa Stakler,
Der hang paa Væg i Buur
Og drømte eller qviddred
Om den vilde, frie Natur.

<w>Der</w> glimred nu en Stillids,
<w>Der</w> hopped nu en Stær,
To Turtelduer sukkede
Hinanden saa nær;
Hist sang en lille Lærke
Paa det fattige Grønt
Sin ungdommelige Trille
Veemodigt, men kjønt.

Saa fløited der en Dompap,
Mens Nattergalen slog,
Saa Iriskens Hvirvel
Mit Hjerte til sig drog;
Thi Guden, som mig naadigt
Har lært en Cither slaae,
Gav ogsaa at mit Øre
Kan Fugles Sprog forstaae.

Med eet blev der saa stille -
En Drossel slog til Lyd;
Han sang om sine Skove,
Om sin Friheds tabte Fryd,
Om røde Bær, om Blomster,
Om Solskin og om Skyer,
Og fortalte saa de Andre
Sit sidste Eventyr.

,,Jeg sad i <w>Fruens Bøge</w>
I det liflige Fyen,
Mens Aftenklokken sendte
Sin Hilsen hid fra Byen;
Om Stammen, hvor jeg gynged,
Tæt Vedbenden krøb,
Ved Roden, med Rislen
Klart Møllebækken løb.

Da vandred ind i Lunden
Med langsomt Fjed en Mand;
Han stansed just og satte sig
Ved Bækkens grønne Rand.
Jeg saae det nu saa tydeligt,
Han havde det ei godt;
Hans Kinder vare blege,
Hans Øie det var vaadt.

Og frem han drog af Barmen
Saa fiint et lille Blad,
Det læste han andægtig,
Ret som en Bøn han bad;
Han trykkede det heftigt
Til sin brændende Mund,
Og kasted sig i Græsset,
Og græd af Hjertensgrund.

Jeg vidste, hvad ham smerted,
Jeg kjendte grant dets Navn;
Saaledes kan kun grædes
Ved den Elskedes Savn.
Saa nærmed jeg mig sagte
Fra Qvist og til Qvist,
Og sang, saa trøst jeg kunde,
Med Lempe og med List:

O, græd Du kun Din Taare,
Mens den lindrer Dit Bryst!
O, send kun Dine Sukke
Til den fjerne, fjerne Kyst!
Men lyt dog til mit Varsel,
Og tro dog paa min Trøst:
Din Smerte skal sig vende
Til den saligste Lyst.

Hvad aldrig Du ret værdigt
Kan lovprise ved Din Sang,
Hvad ikke Du tør ane,
Det venter Dig engang!
Hvad Yndigt og hvad Elskeligt
Et Hjerte ønske kan,
Det vorde skal Dit Eie,
Du lyksalige Mand! -

Da hæved han sit Øie, -
Men gjennem Taarens Daab
Jeg syntes dog, jeg skimted
Et lille Glimt af Haab;
Og glad og qvik jeg svang mig
Over Land, over Sø,
Thi, ak, min Længsel stunded
Til Sjællands rige Ø.

Jeg fløi til Dyrehaven,
Jeg fløi til Gyldenlund,
Jeg troede, der vented mig
Min høitelskede Hun.
Da fløited det - da lokked det -
Da voved jeg mig nær, -
Og saa blev jeg da fanget,
Saa jeg nu sidder her!''

Han taug; - men for Propheten
Jeg Løsepengen gav,
Og aabned ret med Vellyst
Den Levendes Grav.
Et Øieblik paa Haanden mig
Han sang sit: ,,Tak! Farvel!''
Og foer saa glad mod Himlen
Som en frifunden Sjæl.
</body>
</poem>

<poem id="winther2002021710">
<head>
   <title>Fortryllende Roser</title>
   <firstline>Kunde jeg Roser male</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="39-40"/>
   <quality>korrektur1,korrektur2,kilde,side</quality>
</head>
<body>
Kunde jeg Roser male
Og fortrylle deres Blad,
Hvor skulde de ei tale,
Naar ret jeg bad dem ad!
Hvor skulde de ei synge
De allersødeste Ord,
Samlede tæt i Klynge
Som et Englehoved-Chor!

Texten var Farveglandsen,
Og Duften blev Musik;
Kraftigt igjennem Sandsen
Til Hjertets Dyb det gik.
Hvad ei min Sang kan sige,
Fik de saa yndigt sagt -
Hymnerne skulde stige
I paradisisk Pragt.

Kunde jeg Roser male
Jeg maled dem for Dig;
De skulde synge og tale
Til Dit Hjerte for mig;
De skulde, tæt i Klynge,
Som et Englehoved-Chor,
Dig evigt tale og synge
De allersødeste Ord!
</body>
</poem>

<poem id="winther2002021711">
<head>
   <title>En Reise</title>
   <firstline>Lad os reise, lad os vandre</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="41-47"/>
   <quality>korrektur1,korrektur2,kilde,side</quality>
</head>
<body>
Lad os reise, lad os vandre,
Lad os fjernt i Verden gaae!
Lad os, enige med hverandre,
Evigt Stedet kun forandre,
Hvor vort Hjertes Blomst tør staae.

Lad os enige og glade
Glemme Alt, hvad vi har lidt;
Alt det Mørke vi forlade,
I det Lyse kun vi bade
Vil vort Hjerte, frisk og frit.

Gjennem Lande, over Strømme,
Under Himlen mild og varm
Lokker os de søde, ømme,
Ubestemte Længselsdrømme -
Lad os vandre Arm i Arm!

Der er Død i denne Stilhed,
Denne døsig-sikkre Ro!
Liv der er i Fjeldets Vildhed,
I en sydlig Aftens Mildhed,
Hvor Cypres og Pigne groe.

Liv der er i disse Haller,
Hvor de store Mestres Værk
Vor Begeistrings Suk fremkalder,
Og en Sæd i Tanken falder,
Som gjør Aanden riig og stærk.

Liv der er i disse Sale
Under klare Lampers Krands,
Hvor de søde Nattergale
Stærke Lidenskaber male
Straalende med Toners Glands.

Hist til Friheds Sang vi lytte
I de frie Frankers Stad;
Og i Schweizerbondens Hytte
Mødes vi med Gemsens Skytte
Og paa Stien følges ad.

Borgens sjunkne Taarn vi gjester,
Stige over Grav og Vold;
Præke os de smuldne Rester
Ei, som alvorsfulde Præster,
Om en svunden, kraftig Old?

Følge vi en kjæk Tyroler
Møisomt paa hans steile Fjeld?
Plukke, mens han lystigt jodler,
Alperoser og Violer,
Drikke af det klare Væld!

Paa Venedigs Gader glide
I Canalgondolen vi;
See med Vemod, hvor de hvide
Pragtpaladser langsomt skride
Tomt og dødt vort Blik forbi.

Høit fra Capitol Du skue
Skal det store, stille Rom;
Tænde sødt Din Andagts Lue
Under Buonarotis Bue
I St. Peters Helligdom.

I den milde Aftenrøde
Ved Neapels krumme Strand
See vi, under Rankens bløde
Gitter hist et Stevnemøde -
Unge, skjønne - hun og han.

See, hvor sprudler her ei Saften
Af det rige Druevæld!
Tusind Hjerter spore Kraften,
Lystigt i den klare Aften
Dandses der en Tarantell.

Lad os reise! lad os vandre!
Lad os fjernt i Verden gaae!
Lad os, enige med hverandre,
Evigt Stedet kun forandre,
Hvor vor Elskovsblomst tør staae.

Ud af Hjertet vil vi feie
Alt hvad der er Slet og Smaat;
Samle paa vor Vandrings Veie
Os et broget, kostbart Eie
Af hvad der er Stort og Godt.

Og for Verdens store Sjæle,
Disse Glimt fra Lysets Hjem,
Vil vi andagtsfulde knæle
Og i deres Kreds formæle
Tanken, som en Brud, med dem.

Hade vil vi alt det Træge,
Kolde, Visne, Lave, Raae;
Men, hvad dybt et Sind kan qvæge,
Luttre, styrke og bevæge,
Kaste vi vor Længsel paa.

Elske vil vi alt det Grønne,
Alt, hvad der er frit og lyst;
Og for alt det Ædle, Skjønne,
Som vi dele, vil vi lønne
Huldt hinanden, Bryst mod Bryst.

O, saa kom, min Elskerinde!
Kom og glem Dit Hjertes Qval.
Vil Du? - trofast skal Du finde
Mig paa Fjeldets stolte Tinde,
Som i stille Skyggedal.

Trofast? - ak, Du veed det, Hulde!
At mit Hjerte, varmt og ømt,
I sin Elskovs rige, fulde
Verden kjender ei til Kulde -
Ak, men <w>Reisen</w> - er kun drømt!
</body>
</poem>

<poem id="winther2002021712">
<head>
   <title>Hilsen i Vaar</title>
   <firstline>Bøgen skyder alt sit Blad</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="48-50"/>
   <quality>korrektur1,korrektur2,kilde,side</quality>
</head>
<body>
Bøgen skyder alt sit Blad,
Lysegrønt og sundt og saftigt;
Lærken synger, foraarsglad, -
Efter Natteduggens Bad
Dufte Græs og Blomster kraftigt.

Føler Du den milde Vaar?
Elskte! Hører Du de Sange,
Der, liig Stjerneskud, fremgaaer
Høit fra Himlens Hvælving, naar
Du betræder Havens Gange?

Skimter Du Violens Blaae?
Aander Du dens friske Sødme?
Sees Du tankefuld at gaae
Hvor de grønne Linde staae
Glimrende i Aftnens Rødme?

Eller sidder Du nu gjemt
I Din stille, sikkre Stue?
Mens Dit Hjerte, tungt, beklemt,
For Naturens Fryd ei stemt,
Maa ved hvert et Fodtrin grue?

Nei! - jeg veed, Du dvæler ei
Svag i Sorgens Fængselsskranke,
Og Din Sjæl ei sygner - nei!
Kjæk paa alt det Skjønnes Vei
Sender Du Din stærke Tanke.

Derfor er det, Skjønhed har
Samlet huldt sig om Din Vandring;
Derfor den, beslægtet, bar
Dig sin Fakkel lige klar
Under al Dit Livs Forandring!
</body>
</poem>

<poem id="winther2002021713">
<head>
   <title>Lærkerne og jeg</title>
   <firstline>Mennesket har og et Bryst</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="51-52"/>
   <quality>korrektur1,korrektur2,kilde,side</quality>
</head>
<body>
Mennesket har og et Bryst,
Og et Hjerte kan han eie,
Synge tør han Sorg og Lyst
Paa sin snevre Vandrings Veie;
Men han lever ei deri,
Som vi!

See, hvor paa den dunkle Jord
Tungt hans Fod og Tanke hæmmes!
Mens vor Flugt har intet Spor -
Let vi svæve, synge, glemmes!
Svæv og hæv Dig kjæk og fri
Som vi!

,,Fløtter sig min Fod end tungt
Og mit Hoved, naar det tænker,
Er dog Hjertet varmt og ungt,
Og i evig stærke Lænker
Føler jeg mig salig fri,
Som I!''
</body>
</poem>

<poem id="winther2002021714">
<head>
   <title>Trende Nattergale</title>
   <firstline>Ved Veien paa en Steen jeg sad, og Brystet</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="53-56"/>
   <quality>korrektur1,korrektur2,kilde,side</quality>
</head>
<body>
Ved Veien paa en Steen jeg sad, og Brystet
Sig hæved tungt; mens trende Nattergale
Forgjeves søgte smukt at faae mig trøstet.

<nonum><center>1.</center></nonum>
,,Her rundt om mig skal Grenene sig lukke,
Lad saa min Sang for Skoven kun forraade
Min Elskovs søde, eensom-stille Sukke.''

<nonum><center>2.</center></nonum>
,,Er Kjærlighed ei Livet for Alverden?
Og trænger Du, mit Hjerte! til Beviser?
Ak nei, Du siger ligefrem: det er den!''

<nonum><center>3.</center></nonum>
,,O, Digter! lær af os bag Bøgens Kroner
At synge frit og klart, hvad i et Hjerte
Alene kan udtale sig i Toner.''

<nonum><center>4.</center></nonum>
,,Luk op for Hjertet, lad det Aande drage
I denne Strøm af klare Melodier,
Og lær med Mod din syge Tvivl forjage.''

<nonum><center>5.</center></nonum>
,,Er Elskov død for os paa disse Strande,
Da love vore sikkre Prophetier
Gjenfødelsen i andre skjønne Lande.''

<nonum><center>6.</center></nonum>
,,See Snogen hist! jo, jo! jeg passer paa den,
Min Rede bygger jeg saa høit fra Jorden,
At ei dens Hvislen, Braad og Gift kan naae den.''

<nonum><center>7.</center></nonum>
,,Hvad tykkes Dig om Sangens bittre Sødhed?
Hvad om dens hemmelighedsfulde Dunkle?
Ak, Elskov lever just i denne Blødhed!''

<nonum><center>8.</center></nonum>
,,Bag Bladets lysegrønne, klare Rude,
Tæt ved min lille Viv i bløde Rede,
Mit Hjerte slaaer og glemmer Alt <w>derude</w>.''

<nonum><center>9.</center></nonum>
,,Hvor prægtig skinner hist den grønne Bille!
Naar jeg har seet mig mæt paa Farvens Glimmer,
Jeg flyver til og spiser ham, den Lille.''

<nonum><center>10.</center></nonum>
,,Som efter Storm og Regn med Blade grønne
Og røde Blomster Vaarens Tempel smykkes,
Vil Elskov efter Suk og Savn Dig lønne.''

<nonum><center>11.</center></nonum>
,,Mens Alt i Nattens Mulm og Regnskyl gyste,
Var her hos os saa lyst, saa tyst, saa yndigt,
Thi klar og varm vor Brudefakkel lyste.''


<nonum><center>12.</center></nonum>
,,Hvorfor vil Du Din <w>tunge</w> Længsel nære?
Jeg elsker Øieblikket! - Om min Smerte
Jeg tænker <w>let:</w> det kan ei andet være!''

- Med Veemod jeg dem hørte. Morgenvinde
De dunkle Skyer bort fra Himlen førte,
Men ak, min Smerte vilde ikke svinde.
</body>
</poem>

<poem id="winther2002021715">
<head>
   <title>I Skoven</title>
   <firstline>Jeg gik mig i Skoven saa eensom en Gang</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="57-58"/>
   <quality>korrektur1,korrektur2,kilde,side</quality>
</head>
<body>
Jeg gik mig i Skoven saa eensom en Gang,
Alle de smaa Fugle saa yndeligt sang,
De havde ei andet at bestille;
<w>Der</w> qvad Stillids, og <w>der</w> qvad Gjøg,
<w>Der</w> slog høit i den hvislende Bøg
En Irisk sin sittrende Trille.

Da tænkte jeg paa Hende, som er ikke her,
Da tænkte jeg paa Hende, mit Hjerte har kjær,
Og jeg tænkte, det bedste jeg kunde;
Og Alting omkring mig det tænkte som jeg,
Den gamle Eeg og Granen, der brystede sig,
Og alle smaa Fugle i Lunde.

Og <w>Alt</w> vilde trøste mit længselsfulde Sind;
Fortroligt mig hvisked den letsindige Vind
De luneste Ting i mit Øre;
Og Stæren mig sagde saa meget - meget Smukt, -
Med Længslen de kunde dog ikke faae Bugt,
Den lod, som den ei kunde høre.

Saa vil jeg da længes med alle Blomster blaae,
Saa vil jeg da sværme med alle Fugle smaa,
Og sukke med de svævende Vinde;
Saa vil jeg da vandre min eensomme Gang,
Saa vil jeg indvie hvert Suk og hver Sang
Og min inderlige Smerte til Hende!
</body>
</poem>

<poem id="winther2002021716">
<head>
   <title>Mod! - Mod!</title>
   <firstline>Det drøner som et Tordenbrag</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="59-60"/>
   <quality>korrektur1,korrektur2,kilde,side</quality>
   <!-- Svend Andersens kilde har følgende vers 1 og 2:
    Mod! - Er det ei et Tordenbrag,
    Saa dybt sig Usselhed maa bøie?
    -->
</head>
<body>
Det drøner som et Tordenbrag,
Saa dybt sig Usselhed maa bøie;
Det glimter som et Lynildslag,
Og Feighed blinker med sit Øie.

Det skingrer som en klar Trompet,
Der lokker Skarerne til Fanen;
Det raaber høit: er Du beredt?
Og Kjækhed fast gaaer frem paa Banen.

<w>Mig</w> har det nu en anden Klang,
Som evigt for min Sands skal lyde,
Den ingen Digters Mestersang
Formaaer at tolke eller tyde!
</body>
</poem>

<poem id="winther2002021717">
<head>
   <title>Sangerens Død</title>
   <firstline>Fuld af hede Sommerdrømme</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="61-63"/>
   <quality>korrektur1,korrektur2,kilde,side</quality>
</head>
<body>
Fuld af hede Sommerdrømme
Natten laae paa Skov og Eng,
Blødt jeg hviled under Træet,
Hvor mig Mosset redte Seng.

Skovens sagte Suk, der hørtes,
Dybt mig gjennem Sjælen drog,
Blandet med den søde Trille,
Elskovs lille Sanger slog.

Der var eensomt, lunt og stille,
Stjernen flød paa Dammens Vand,
Der var ingen Fleer i Skoven,
Ingen uden jeg og han.

Han saa hemmeligt betroede
Mig sin Elskerindes Navn,
Og i Toner han udstrømmed
Al sin Længsel, alt sit Savn.

Han mig hemmeligt betroede,
At han qvad sin Elskovs Lyst,
Til han sank fra Qvist, med Hjertet
Brustet i sit Sangerbryst. -

Ogsaa jeg maa mine Længsler
Mane, dæmpe, om jeg kan,
Og Dit Navn, Du milde Engel!
Er min stærke Talisman.

Jeg vil længes, jeg vil synge
Dig alene, nu som før,
Til min Sang med Hjertet standser
Og, som Nattergalens, døer!
</body>
</poem>

<poem id="winther2002021718">
<head>
   <title>Tilbageblik</title>
   <firstline>O, var Du her i denne By</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="64-65"/>
   <quality>korrektur1,korrektur2,kilde,side</quality>
</head>
<body>
O, var Du her i denne By,
Og gik Din Fod paa disse Stene,
Jeg kunde dog i Sværmens Ly
Hver Dag Dit Billed huldt fornye, -
Men, ak, jeg sørger her alene!

Alene - i den store Stad!
Mens Du i fjerne, stille Bolig
Dig føler let og fri og glad
Og har vel glemt det gamle Had -
Men - ligegyldig, kold og rolig?

Du har vel glemt den bittre Strid,
Som meer forened end adskilte?
Du er vel lige from og blid?
Og mindes knap den lange Tid,
Som Du paa mørke Tanker spildte?

Det blev <w>mit</w> Sind en Sæd! Min Høst
Med hvert et Pulsslag sig fordobbler;
Den endte Kamp, den svundne Lyst
Fremlokker Blomster af mit Bryst,
Hvor, som i en Vulkan, det bobler.

Jeg agter føie Verdens Dom
Ved mine Udbruds røde Æmmer;
Og spørges der, hvorfra de kom?
Og hvem de Funker sværmer om? -
Jeg taus og trofast Svaret gjemmer.
</body>
</poem>

<poem id="winther2002021719">
<head>
   <title>Til Søvnen</title>
   <firstline>Dreng! - Du med de brune Lokker</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="66-69"/>
   <quality>korrektur1,korrektur2,kilde,side</quality>
</head>
<body>
Dreng! - Du med de brune Lokker,
Med det sænkte Øielaag, -
Du, om hvem et Drømmetog
Broget, svævende sig flokker, -
Som med sagte - sagte Fjed
Gjennem Nattens Mulm Dig sniger,
Dristigt ind ad Vindvet stiger
Til min Elsktes Hvilested:
O, jeg kunde gjerne dræbe
Dig, hvis ei Du var saa from!
At Du til min Helligdom,
Hendes fine, røde Læbe,
Hendes lilieskjære Kind,
Hendes Hjerte, uden Hinder
Let og lønligt Veien finder,
Og - at Hun Dig lukker ind! -
Ak, tilgiv! - Den vilde Tanke
Maa Dig ikke skræmme bort!
Tro mit Hjerte ei saa sort!
Jeg min Sindighed vil sanke,
Byde Skjebnens Grumhed Trods,
Jeg vil tysse paa min Længsel,
Jeg vil holde fast i Fængsel
Hvert et Fiendskab mellem os.
<w>Vi</w> maae være gode Venner,
Lille, kjære, bløde Dreng!
Gjerne selv til Hendes Seng
Jeg Dig jo med Budskab sender! -
Seer Du Sorgers vilde Flok
Gridsk om Hendes Leie dvæle,
Jag dem bort - de skumle, fæle -
<w>Hun</w> har sukket meer end nok!
Kjæk er Du, men de er feige -
Hvor <w>du</w> hviler ved et Bryst
Med Din milde, blide Trøst,
Flygte de ad tusind Veie.
Nærm Dig sagtelig og luk
Venligt Hendes Øielaage
Med Din underfulde Taage,
Med Din Slummers svale Dug.
Tryk et Kys paa Hendes Hjerte,
At det ei for fast skal slaae,
Da vil Drømmens Engel gaae
Let derind og uden Smerte.
Snoe Dig øm og vennehuld
Tæt om disse skjønne Lemmer,
Som en Sjæl, en himmelsk, gjemmer,
Liig en Ædelsteen i Guld.
Dæk med Glemsel Qval og Jammer!
Og lad Sundhed, stærk og mild
Som en Svane, svømme til
Hendes stille Hjertekammer,
At Hun ret, naar Hun skal pleie
Ømt sit Hjertes Blomsterskud,
Kraftig - glad kan holde ud
I sin Kamp paa Livets Veie! -
Har Du føiet <w>saa</w> min Villie,
Aander Hun i søden Blund,
Smiler Hendes Kind og Mund
Som en Rose, som en Lilie
Med sit Purpur, med sin Snee:
Saa afsted! - som det sig sømmer;
Thi - <w>Alt</w>, hvad min Hulde drømmer -
Troer jeg - maa Du ikke see!
</body>
</poem>


<poem id="winter2001052601">
<head>
   <title>Tilgiv!</title>
   <firstline>Tilgiv - tilgiv! jeg kan ei andet!</firstline>
   <notes>
      <note type="credits">Bidrag fra Brian Bentsen</note>
   </notes>
   <source pages="70-71"/>
   <quality>korrektur1,korrektur2,kilde,side</quality>
</head>
<body>
Tilgiv - tilgiv! jeg kan ei andet!
<w>Min</w> Sjæl saa heelt med <w>Din</w> er blandet,
<w>Du</w> flettet er i mine Tanker
Saa inderligt, som Druens Ranker
I Almens løvbedækte Grene,
Saa fast som Havcorallens Stene
Til Klippens Grund, som hine Rødder,
Der lave staae ved Egens Fødder,
Men trængt saa dybt i Jordens Hjerte,
At op de rives kun med Smerte; -
Saa, hvad jeg digter, hvad jeg tænker,
Sig ene til Dit Billed lænker, -
Saa, naar fra Hjertet Suk udstrømmer,
Er det, fordi kun Dig det drømmer!
Kun ved Din Sol min Sommer grønnes,
Kun ved Din Røst Din Sanger lønnes,
Kun ved Din Tanke kan jeg trives,
Kun ved Dit Blik min Aand oplives,
Som Blomstens Kalk i Morgenrøden -
Og uden Dig, jeg veed, til Døden,
Til evig Qval jeg er forbandet -
Tilgiv - tilgiv! Jeg <w>kan</w> ei andet!
</body>
</poem>

<poem id="winther2002021721">
<head>
   <title>Jeg har fundet</title>
   <firstline>Hvor Mangen søger ei med Qval</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="72-74"/>
   <quality>korrektur1,korrektur2,kilde,side</quality>
</head>
<body>
Hvor Mangen <w>søger</w> ei med Qval
Paa Bjergets Top, i dyben Dal
En sjelden Blomst - paa Sti og Vei -
Og ak! hans Øie finder ei!

Men <w>jeg!</w> der gik i Drømme hen,
Den blinde Lykkes kaarne Ven,
Jeg naaede did paa flygtig Fod,
Hvor Blomsten i sin Ynde stod.

Nu som en Gartner, trofast, from
Tilbeder jeg den Helligdom,
Hvori <w>mig</w> Himlen har nedlagt
Den hele Blomsterverdens Pragt.

Ved Solens Lys, i Dagens Luft
Den staaer mig fjern, fast uden Duft,
Med lukket Bæger, sky og kold,
Som skjult i Pandser og bag Skjold.

Men - i den bittersøde Nat
Den aabner huldt sit Bæger brat
Og strømmer i mit Hjerte ned
Sin Duft og sin Livsalighed.

Og aldrig stillet, aldrig mæt
Indsuger Hjertets Aandedræt
I hvert et kostbart Øieblik
Udødeligheds Nektardrik.

Thi dette Hverv, saa stort, saa stolt,
Blev Kjærligheden forbeholdt:
At være Livet, fast og vist,
En Midler mellem Her og Hist.
</body>
</poem>

<poem id="winther2002021722">
<head>
   <title>Bleg?</title>
   <firstline>Og var Du bleg, som Nattens Stjerne</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="75-76"/>
   <quality>korrektur1,korrektur2,kilde,side</quality>
</head>
<body>
Og var Du bleg, som Nattens Stjerne,
Der paa det dunkle Firmament,
Hvor Dagens Fakkel er udbrændt
Sig hæver langsomt i det Fjerne;
Og var Du bleg, som Snee, der kold
Sig over Eng og Marker lægger
Og hver en livlig Farve dækker
Tæt med sit Teppes hvide Fold:
Saa var Du dog for mine Blikke
Den Yndigste, min Tanke veed!
Mit Øie kan i Evighed
Ei nogen sødere Sødhed drikke.

Jeg lever, uden Ro og Rast,
Kun i Din Skjønhed, og jeg tænker
Paa intet andet end de Lænker,
Der guddomsstærkt mig holde fast.
</body>
</poem>

<poem id="winther2002021723">
<head>
   <title>Indre Liv</title>
   <firstline>Hensjunken i mit Hjertes Drøm -</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="77-79"/>
   <quality>korrektur1,korrektur2,kilde,side</quality>
</head>
<body>
Hensjunken i mit Hjertes <w>Drøm</w> -
Thi ak! det er jo intet andet! -
Jeg sidder, som ved Havets Strøm,
Og kaster Blomster ud i Vandet.

Forsagte maae de flagre ud
Og spredes for Alverdens Vinde;
Thi Ingen uden jeg og Gud
Skal Gaadens rette Løsning finde.

Min Tanke hæver sig med Magt
Paa Hjertets Vinger, liig en Svane;
Men Hun, som har til Liv den vakt,
Tør sit Mirakel aldrig ane.

Som man tilbeder Solens Glands,
Som man, af Længsel, i det Fjerne
Udkaarer sig af Himlens Krands
En enkelt, kjært beslægtet Stjerne;

Saaledes jeg tilbeder <w>Een</w>
Med al mit Hjertes Ild og Styrke;
Men Stjernens Glimmer, klar og reen,
Skal mine Taager ei formørke.

Som Sol og Luft i milde Vaar
For Rosen, ubevidst, tør kjæle,
Sig Sangen, som fra Hjertet gaaer,
<w>Fordulgt</w> kun tør til Hendes stjæle.

Og jeg maa bære i mit Bryst
Mysteriet, - trofast og prøvet -
Min Verden, fuld af Qval og Lyst,
Skjøndt ak! den knuger mig i Støvet.

Som Kjæmpen <w>Atlas</w> maa jeg staae;
Mit Blik mod Jord, min Nakke bøiet,
Mens Himlen, som jeg bærer paa,
Liig hans, ei straaler mig for Øiet.
</body>
</poem>

</content>
</section> <!-- Til Een -->

<section level="2">
<head>
   <toctitle>Blandede Digte</toctitle>
</head>
<content>

<poem id="winther2002113008">
<head>
   <title>Serenade ved Strandbredden</title>
   <firstline>Hytten er lukket, Natten er stille!</firstline>
   <source pages="83-85"/>
   <quality>korrektur1,korrektur2,kilde,side</quality>
</head>
<body>
<nonum><i>Sangeren.</i></nonum>

Hytten er lukket, Natten er stille!
Lyset ei glimter bag Vinduets Glar.
Bølger! mens let imod Stranden I trille,
Ak, om I vilde
Synge og spille?
Tonerne til hendes Hjerte I bar.


<nonum><i>Bølgerne.</i></nonum>

Sagtelig glidende hen over Strand,
Langsomt strømmende
Vil vi det drømmende
Hjerte indlulle saa sødt, som vi kan.


<nonum><i>Sangeren.</i></nonum>

Mon Hun vil ane, hyllet i Slummer,
Ham, som har vækket den smigrende Klang?
Sværmende Drømme Hjertet nu rummer,
Smerter og Kummer
Flyer og forstummer, -
Liflige Billeder skaber min Sang.


<nonum><i>Bølgerne.</i></nonum>

Evigt omskiftende Rhythmer og Gang,
Let og spøgende,
Billedforøgende,
Vælte vi klart mod den duftende Vang.


<nonum><i>Sangeren.</i></nonum>

Brændende Længsel, smeltende Klage
Flettes i bævende Toner til Krands.
Huldt gjennem Drømmenes Rige de drage
Frem og tilbage,
Kjærligt forjage
Taagen, som dølger dig Stjernernes Glands.


<nonum><i>Bølgerne.</i></nonum>

Aabnende Favnen, saa smidig og glat,
Langt ud rækkende,
Længsel opvækkende,
Hviske vi Hende et saligt Godnat.
</body>
</poem>

<poem id="winther2018081110">
<head>
    <title>I Cotillon</title>
    <firstline>Hun hvisked bly: Du kan forlade mig</firstline>
    <source pages="86"/>
    <quality>korrektur1,kilde,side</quality>    
</head>
<body>
<w>Hun</w> hvisked bly: ,,Du kan forlade mig,
Og vælge Dig en Anden her i Landet, -
Ak ja, Du kan endogsaa hade mig -
<w>Jeg</w> elsker Dig, - kun Dig - jeg kan ei andet!''

<w>Han</w> stod og smilte flau, og ventede
Med Længsel, at han skulde til at dandse;
Og da saa Touren kom, han hentede
En pyntet Een, med Kjeder, Baand og Krandse.
</body>
</poem>

<poem id="winther2018081111">
<head>
    <title>Til en Ven</title>
    <firstline>O, luk Dit Hjerte op og rens det ud!</firstline>
    <source pages="87"/>
    <quality>korrektur1,kilde,side</quality>    
</head>
<body>
O, luk Dit Hjerte op og rens det ud!
Thi et Museum maa det ikke være,
Hvor der Gudinder staaer og mangen Gud
I Kreds af Fauners og Mænaders Hære.
Nei, det et Tempel være bør, hvor <w>Een</w>
Skal staae i Himmelglands og hellig Ære,
For hvem Du andagtsfuld og ydmyg reen
De bedste Livets Frugter skal frembære.
</body>
</poem>

<poem id="winther2002121001">
<head>
    <title>En Vise om Vaaren</title>
    <firstline>Nu lakker det ad Tiden smaat</firstline>
    <source pages="88-92"/>
    <quality>korrektur1,korrektur2,kilde,side</quality>    
</head>
<body>
Nu lakker det ad Tiden smaat,
Da Jomfru <w>Vaar</w> vil komme;
Den Søvn, som hun i Nat har faa't,
Er sagtens snarlig omme.
    Eia! hvor skjønt!
    Snart Løvet er grønt
    Og Fuglen vil qviddre saa kjønt!

Der er hun jo! fra sit Closett
Hun sagtelig fremtriner,
Saa bly og blank, saa peen og net,
Bag klare Sky-Gardiner.

Hun lægger begge Hænder om
De halvtillukte Øine
Og paa de unge Bryster, som
I hvide Liin sig høine.

Bort kaster hun sin Camisol,
Mens listigt i det Samme
Sig nærmer den forlibte Sol
I fulde Fyr og Flamme.

Saa tager hun sit Styrtebad
I Luftens friske Strømme,
Liig lette Skyer skilles ad
De mørke Nattedrømme.

Og naar hun saa er toet og tørt,
Den ranke Mø sig klæder
I Silkesærk og Fløielsskjørt,
Og stadselig fremtræder.

Men Solen med et rundt Gesigt
Bagefter hende render;
Han troer nu ret, det er hans Pligt
At være hendes Tjener.

Og vil hun bruge ham til Speil,
Da er han saa fornøiet,
Skjøndt stundom, - det slaaer aldrig feil -
Han Taarer faaer i Øiet.

Men altfor snart de unge To
Man seer ret ømt, fortroligt
At søge ind i Skovens Bo,
Hvor der er tyst og roligt.

Og efter deres Favnetag
Fremmyldre hele Hære,
Thi <w>han</w> er stærk og <w>hun</w> er svag, -
Det er, som det skal være.

Saa, hvor de gaae, nødvendigt maa
Intriguen vorde røbet,
Thi overalt de kjække Smaa
Sig vikle ud af Svøbet.

Ja, hvor de gaae, bag Krat og Tjørn,
I Skovens lune Grotter,
Der kaste tusind Blomsterbørn
De grønne Redingotter.

Men Alt, hvad der har Kraft og Liv,
Sig glæder ved Partiet;
Der gives ei en Sjel saa stiv,
Der finder Noget i 'et.

Nei, Gjøgen leer til Finkens Slag
Og Storken Halsen bøier,
Og Sommerfuglen for og bag
Gjør tusind pene Løier.

Kaninen morer sig i Krat,
Græshoppen lystigt vipper,
Mildt Stjernen i den klare Nat
Med sine Øine glipper.

Sig glæder selv, skjøndt gammelklog.
Den blege, syge Maane,
Alverdens Hjerte sukker, og
Poeterne - de daane.
    Eia! hvor skjønt,
    Naar Løvet er grønt
    Og Fuglene qviddre saa kjønt!
</body>
</poem>

<poem id="winter1999031901">
<head>
   <title>En Situation</title>
   <firstline>Jeg lader Baaden glide frem</firstline>
    <source pages="93-94"/>
   <quality>korrektur1,korrektur2,kilde,side</quality>
</head>
<body>
Jeg lader Baaden glide frem
Saa jævnt af Søens Vover;
Du tidsnok kommer til Dit Hjem,
Før Dagens Stjerne sover.

Her er vi ganske ene nu,
Her lytter intet Øre,
Og her jeg ydmygt haaber, Du
Engang mit Suk vil høre.

Hvad er Din Tvivl? hvad er Din Frygt?
I Verdens vilde Vrimmel
Staaer Kjærlighedens Tempel trygt,
En Forgaard til vor Himmel.

Der knitrer ei saa stærk en Ild,
Som Kjærlighed jo dæmper,
Der bruser ingen Storm saa vild,
Som den jo let bekjæmper!

Du løfter kold Dit Øies Blaa
Mod mine vaade Blikke!
O, vil Du ei mit Suk forstaae?
Du kan, men vil det ikke! - -

Her er Dit Hjem, - stig nu i Land, -
Jeg ene roer tilbage,
Og for den stille Skov og Strand
Jeg synge vil min Klage.
</body>
</poem>

<poem id="winther2002113009">
<head>
    <title>Bolero</title>
    <firstline>Hør, hvor Fløiter og Strængene</firstline>
    <source pages="95-99"/>
    <quality>korrektur1,korrektur2,kilde,side</quality>
</head>
<body>
Hør, hvor Fløiter og Strængene
Sprede Tonerne sødt,
Ret som Maanen paa Engene
Straaler sit Guult og Rødt.

O, der seer jeg Dig tydeligt
Under Orangernes Krands
Svæve, gracieus og nydeligt,
I den glødende Dands.

Du er saa let og fornøielig,
En Sylphide - en Alf,
Lilien liig, der bøielig
Hist i Vaarvinden skjalv.

Tonerne rigt udfolde sig
Smeltende Sands og Sjel,
Uden Rast, uopholdelig
Som et rislende Væld.

O, hvor jeg seer Dig tydeligt
Under Orangernes Krands
Svæve, gracieus og nydeligt,
I den glødende Dands.

Livlig, skjelmsk og sværmende,
Dyb og tænksom i Sind;
Snart fortrolig Dig nærmende,
Snart saa sky som en Hind.

Stolt, skjøndt elskovssittrende
Døbt i Tonernes Daab;
Smilende - men forbittrende
Flux <w>hans</w> spirende Haab.

Angst dog seer Du ham flygtende,
Øiet omtaager sin Glands;
Koldt er Dit Bryst, men frygtende
Kulden dog udi hans.

Men - knap seer Du ham higende
Atter at vende sin Fod,
Før Du, atter undvigende,
Gjækker hans vaagnende Mod.

Nei! - hvor jeg seer Dig tydeligt
Under Orangernes Krands
Svæve, gracieus og nydeligt,
I den glødende Dands.

Hævende med de dirrende
Castagnetter Din Arm -
Maanen staaer stille, stirrende,
Og dens Kind bliver varm.

Og Melodien forynger sig
Uden Rist eller Ro,
Som en Guirlande slynger sig
Den om de sværmende To.

Yndigt Tonerne klinger jo,
Vækkende Sukke og Smiil;
Amor af Glæde svinger jo
Vinger og Bue og Piil;

Nærmer sig, tyst henveirende
Ængstelse, Sukke og Savn;
Lænker, med Magt beseirende,
Dig i den ventende Favn.

Ak, jo jeg seer Dig tydeligt
Under Orangernes Krands
Svæve, gracieus og nydeligt,
I den glødende Dands.
</body>
</poem>

<poem id="winther2018081112">
<head>
    <title>En Stemning</title>
    <firstline>Klokkerne kalde til Aftensang</firstline>
    <source pages="100-105"/>
    <quality>korrektur1,kilde,side</quality>    
</head>
<body>
Klokkerne kalde til Aftensang
Høit i den lille By;
Orgelet sender mig alt sin Klang,
Fuglen qviddrer i Sky.

Himlen hvælver sig tung og graa -
Men langsomt, ad Kirken hen,
Over Torv og Gade seer jeg gaae
Pyntede Qvinder og Mænd.

Hyllet tæt i min Kappes Fold,
Til Sancta Birgittes Hal
Lokkedes jeg, saa mørk og kold,
Ved Klokkens klingende Kald.

Men - jeg hørte ei Præstens Ord,
Hørte ei Bøn eller Sang;
Nei, fortryllet min Tanke foer
Fjernt sin forvildede Gang.

Dog jeg sandsed, at ved min Fod,
Hugget i Marmor graa,
Med foldede Hænder en Ridder stod,
Med Hjelm og Harnisk paa.

Og ved hans Side paa Stenen laae
Hans Hustru, fornem og fiin,
Med Skjørtet i Langlæg, smale, smaa,
Paa Hovedet Hue og Liin.

<w>De</w> har da ogsaa levet og lidt -
Tænkte jeg - smilet og grædt!
Fodtrin har nu deres Billed slidt,
Og deres Navn er forgjæt.

Red han ikke saa stolt og strunk
Til hendes Faders Gaard?
Førte han ikke med Pomp og Prunk
Fra Hjemmet den væne Maard?

Vandred de ei en Kirkegang
Her saa friske og froe?
Mens i Choret Nonnerne sang
I Sancta Birgittes Bo.

Slynged hun ei sin hvide Arm
Om hans Nakke med Magt?
Fik han ei Kinden, elskovsvarm,
Ømt mod sin Læbe lagt?

Stammed hun ei hans Navn saa sødt
Og rødmede huldt derved?
Har han ei hendes Længsel mødt,
Beruset af Kjærlighed?

Græd de ei sammen i Sorg og Savn
Ved deres Kjæres Død?
Har de ei smilet Favn i Favn,
Da deres Første blev fød?

Jog han ikke den rappe Hind,
Til Hest, med Bue og Hund?
Sad hun ei ved sin Væv saa fiin
Og sang med smilende Mund?

Sendte han ei sin stærke Søn
Dristigt i Leding ud?
Signed hun ei sin Dotter skjøn,
Og smykked den unge Brud?

Her blev de baarne den lange Gang
Hidop til evig Ro,
Mens hist i Choret Nonnerne sang
I Sancta Birgittes Bo.

Nu er de Aske, nu er de Støv
Under den kolde Jord,
Nu ligge de, som det gule Løv,
Der fløi for Blæsten ifjor!

En gysende Veemod da mit Bryst
Dybt skjærende gjennemfoer,
Ret liig den susende Vind i Høst
Over en afmeiet Jord.

Men op min Kappes Flig jeg drog
Og dækked mit Øie dermed,
Trykked mig ind i Pillens Krog,
Og bittert, fortvivlet græd.

Min Nabo sig vendte, og et Trin
Forundret han traadte frem, -
Da kaldte jeg atter min Tanke ind
I sit øde, forvildede Hjem.
</body>
</poem>

<poem id="winther2018081113">
<head>
    <title>Opsang for Arkens Mandskab</title>
    <subtitle>(1832)</subtitle>
    <firstline>Hiv i vort Spil!</firstline>
    <source pages="106-110"/>
    <quality>korrektur1,kilde,side</quality>    
</head>
<body>
Hiv i vort Spil!
Og naar lettet er vort Anker,
Lad vort nette Fartøis Planker
Rask paa Farten staae til;
Høit paa vor Skands
Staaer vor Styrmand med Captainen,
Og vor Skriver, med sin Regnen,
Seer paa Bølgernes Dands;
Mens rundt omkring
Hist i Merset og paa Dækket
Staae uforstrækket
Vi ved Brusen, Døn og Sving.
Hurra! lad gaae!
Nu er vi ovenpaa!
Hiv i vort Spil!
Og naar lettet er vort Anker,
Lad vort nette Fartøis Planker
Rast paa Farten staae til!

Heis nu Dit Flag,
O, vor Ark! med Glædens Farve,
Og lad Dine Sønner arve
Dens Begeistring hver Dag;
Buen er spændt,
Gyldne Toner er kun Maalet,
Hverken Blyet eller Staalet
Her er noget bevendt.
Op med Dit Roer!
Og for alle Dine Klude,
Lystige Skude!
Viis, Din Styrmands Konst er stor.
Ret saa! hold ud!
Hun gaaer jo stolt, ved Gud!
Heis nu Dit Flag,
O, vor Ark! med Glædens Farve,
Og lad Dine Sønner arve
Dens Begeistring hver Dag!

Mangen Corsar,
Mangen Smugler Contrabande
Bringer ind fra velske Lande,
Som ei Toldstemplet har;
Øine dem vi,
Da vi jage dem, paa Ære!
Lad dem nok faa snilde være,
De skal dog lægge bi;
Hvis Bog og Pas
Ei da ret i Orden ere,
Vi condemnere
Dem den hele Kram og Stads.
Rask Kammerat!
Til Entring vær parat!
Mangen Corsar,
Mangen Smugler Contrabande
Bringer ind fra velske Lande,
Som ei Toldstemplet har.

Tonernes Hav!
Du modtag vor Entreprise,
Og den hele Jord Du vise
Dig som Smagløsheds Grav!
For vor Captain,
For vor Styrmand og vor Skriver
Nu et Hurra lydt vi giver,
Som er ikke af Vei'n.
<w>Hiin</w> med sit Ord,
Og den <w>Anden</w> med sin Bue,
<w>Denne</w> vi skue
Med sin Pen ved Konstens Roer.
Hurra for <w>Dem</w>
Og <w>Os</w>, - med Fynd og Klem!
Tonernes Hav!
O! modtag vor Entreprise,
Og den hele Jord Du vise
Dig som Smagløsheds Grav!
</body>
</poem>

<poem id="winther2018081114">
<head>
    <title>Til Oehlenschläger</title>
    <subtitle>
        <line>fra Studenterforeningen</line>
        <line>20de Novbr. 1841</line>
    </subtitle>
    <firstline>Der var en Tid, da Sangen gik</firstline>
    <dates>
        <event>1841-11-20</event>
    </dates>
    <source pages="111-114"/>
    <quality>korrektur1,kilde,side</quality>    
    <keywords>oehlenschlaeger</keywords>
</head>
<body>
Der var en Tid, da Sangen gik
Forknyt i Danelunden,
Med gammeldags, forkrøben Skik,
Med Vingen snørt og bunden.
Det var, som ei den voved paa
At tage Flugt mod Skyen,
Med Chapeaubas man saae den gaae
Heel siirlig gjennem Byen.

Da sendte Sangens Gud i Løn
En Straale til vort Mørke;
Han sendte os sin ægte Søn,
Sin skjønne Ungdomsstyrke,
Og sagde: ,,tag min Harpe, Du!
Og her min Krands og Bue!
Lad see, Du hist mig vækker nu
En værdig Altarlue.''

Han havde lært ham plante smukt
De ranke Laurens Grene;
At sende ret i sikker Flugt
Sin Piil fra Buens Sene;
Hvad for de Andre blev en Qvist,
Det blev for ham en Stamme,
Og spørges om at ramme vist,
Saa see, hvor han kan ramme!

Og til sin Harpes gyldne Stræng
Han havde lært ham sjunge;
Hen over Danmarks grønne Eng
Hans Qvad da hørtes runge;
I Kirkens Hal, i Konstens Slot,
Ved blanke, fyldte Bæger,
Den danske Tunge lærte godt
Af Danmarks Øhlenschlæger.

Beruset i Din Tonestrøm,
De sprudlende Caskader,
Hvem trylled ei Din Digterdrøm?
Vor Mester og vor Fader!
Hvor er et Hjerte vel i Dan,
Som sødt jo maatte banke,
Naar kjæk Du sendte over Land
Din Tone med Din Tanke.

Du slaaer Din Stræng, og som en Gud
Du Sorgen sødt bedaarer;
Du breder Svanevingen ud
Og vækker tusind Taarer;
I hver en Kreds, hvor efter Sang
De trætte Hjerter tørste,
Du stiller huldt den dybe Trang
Som en veldædig Fyrste.

I denne Hal, hvor Du saa tidt
Har følt Dit Hjerte hjemme,
Mens Dine Toner kjækt og frit
Gjenlød med Jubelstemme,
Modtag den Plads, Dig er bered,
Vor Skjald! vor Mester kjære!
Vort Hjertes Tak, vor Kjærlighed
Er evig, som Din Ære!
</body>
</poem>

<poem id="winther2018081115">
<head>
    <title>Ved en Fødselsdag</title>
    <firstline>Mit Sind er som en Hede, tom og gold</firstline>
    <source pages="115-116"/>
    <quality>korrektur1,kilde,side</quality>    
</head>
<body>
Mit Sind er som en Hede, tom og gold,
Hvor Tidslen eensom staaer i Stormens Vold.

Min Aand er som en Brønd, der før var fuld,
Men Kilden stoppet nu af tørre Muld.

Af brændte Jord ei nogen Blomst fremgaaer,
Af tørre Brønd ei Lædskedrik man faaer.

Een Smerte er mit Bryst, eet Suk min Røst -
Ei tør man lytte der til Sangens Lyst.

Tilgiv da mig, at ei med Blomst og Klang
Jeg sende kan min Hilsen denne Gang.

Det Træ, som ei er frisk og sommerglad,
Kun bærer tørre Qvist og vissent Blad.

Det visne Blad jeg sender Dem; derpaa
Mit Hjertes bedste Ønsker skrevne staae.
</body>
</poem>

<poem id="winther2018081116">
<head>
    <title>Til et nygift Par</title>
    <firstline>Naar Møen trofast rækker Svenden Haand</firstline>
    <source pages="117-119"/>
    <quality>korrektur1,kilde,side</quality>    
</head>
<body>
Naar Møen trofast rækker Svenden Haand,
En venlig Stjerne er tilstede;
Den smiler kjærligt til det søde Baand,
Og vier det til Fryd og Glæde;
Det er, som hele Verden sukked ømt,
<w>Nu</w> klart for Øie staaer, hvad før var drømt;
      Roser fremgroer
      Trindt om paa Jord,
Og Himlens Engle lifligt qvæde.

Vel Egen stolt og strunk i Skoven staaer
Og skuer ned til Blomsterstimlen,
Og hvisker sagtens om de hundred Aar,
Den stod - men naaede ei til Himlen;
Men Elskovs Rose, skjøndt saa spæd og fiin,
Saa mild som Melk og vel saa stærk som Viin ,
      Aldrig forgaaer,
      Høit op den naaer
Og dufter <w>over</w> Stjernevrimlen.

Du faure Frue! tænk Dig rigtig om:
Er her paa Jord ei godt at være?
Du gjæve Huusbond! fæld nu ret Din Dom:
Er Vandringsbyrden tung at bære?
Ak, nei! den bliver jo saa let som Fjær,
Hvor fire Hænder og to Hjerter bær',
      Hvor Bedsk og Sødt,
      Hvor Haardt og Blødt
Man deler med sin Hjertenskære.

O, nyd da freidigt Livets friske Vaar,
Lyt til, hvor Glædens Harper runge,
Og pluk til Krandse for de hvide Haar,
Mens Haugens Blomster end er unge;
Naar Sneen falder da, og Stormen stærk
Begynder trindt om Jer sit vilde Værk,
      Da kan I To
      Trygge og froe
Med Fryd om Vaarens Solglimt sjunge.

Thi, ak! vel tusind Blomster maae som Støv
Paa striden Strøm til Havet vandre;
Men aldrig falmer da det Myrtheløv,
Som I har plukket med hverandre;
Thi Stjernen, som saa klar og reen oprandt,
Da Eders Hjerter Gaadens Løsning fandt,
      Trofast vil staae
      Vagt paa det Blaa
Og tindre til en sildig Aften.
</body>
</poem>

<poem id="winther2018081117">
<head>
    <title>Til en unge Dame</title>
    <firstline>Vækker Solen Dig hver Morgen?</firstline>
    <source pages="120-122"/>
    <quality>korrektur1,kilde,side</quality>    
</head>
<body>
Vækker Solen Dig hver Morgen?
Solen med det glade Blik?
O, saa lad den drukne Sorgen
I sin klare Luedrik!

Lad dens rene Straale strømme
Kraftigt til Dit unge Bryst,
Og lad alle mørke Drømme
Skiftes om til Liv og Lyst.

Mægtig gaaer den jo sin Bane,
Ændser selv ei, hvad den gav,
Vinker os med Haabets Fane
Bort fra svundne Glæders Grav;

Bort til andre milde Egne,
Hvor et andet Foraar boer,
Og hvor Nutids Blomster segne,
Planter den en Fremtids Flor.

Lyset - Haabets rige Amme,
Kjærlighedens Element,
Som sin underfulde Flamme
Til Dit Hjerte og har sendt;

Straale skal med evig Varme
Alt, hvad der er stort og rigt,
Favne Dig i sine Arme
Kjærligt, kraftigt, inderligt.

Fjerne skal det Kolde, Dunkle,
Som sig paa Din Vandring fandt,
Og med dobbelt Lue funkle
I Dit Hjertes Diamant!

Og naar da Dit Hjerte bæver,
Luttret, i forklaret Lyst,
Naar en Himmels Aande svæver
Om Dig, fuld af Mod og Trøst;

Hæv da Dine rene Hænder
Op til Bøn for <w>Ham</w> og Dig,
Og naar høit Din Andagt brænder,
Tænk da ogsaa lidt paa mig!
</body>
</poem>

<poem id="winther2018081118">
<head>
    <title>Den 18de Aug. 1842</title>
    <subtitle>(Med et lille Basrelief, en Sangerinde, hvem en Amorin støder en Piil i Brystet)</subtitle>
    <firstline>Der sidder hun, og for en Stund</firstline>
    <source pages="123-125"/>
    <quality>korrektur1,kilde,side</quality>    
</head>
<body>
Der sidder hun, og for en Stund
Hun lader Lyren taus neddale,
Mens med et Smiil omkring sin Mund
Hun hæmmer Sangens milde Tale.

Hun standser Stemmens klare Strøm,
Den hendes Hjertes Afgrund rummer.
Et Liv af Anelser og Drøm
Hun lever, som i hellig Slummer.

Thi dybt i hendes Hjerte slog
En himmelsk Haand sit Guddomsstempel,
Og hendes Sind med Vælde drog
Fra Sangens til et andet Tempel.

Men ogsaa Han, hvis stærke Magt
Til navnløs Salighed indvier,
I hendes Barm har Spiren lagt
Til tusind ædle Melodier.

Og snart hun stemme vil paa Skjød
Sin Lyres atter vakte Strænge,
Og Sangen, dobbelt stærk og sød,
Sig fra begeistret Bryst fremtrænge. -

- Forkast ei <w>Du</w>, hvad reent og smukt
Er skjenket Dig af gode Guder,
Og pluk paa Jorden glad den Frugt,
Som Dig en bedre hist bebuder.

Hvad her sig rører i vort Bryst,
Er Anelsen om hine Sange,
Men givet os til liflig Trøst,
Naar Jordens Mørke gjør os bange.

Lad da igjen fra denne Dag
Din Sangfugl frit af Buret svæve,
At den med kraftigt Vingeslag
Dig maa fra Livets Taager hæve.
</body>
</poem>

<poem id="winther2018081119">
<head>
    <title>Tak for Blomsterne</title>
    <toctitle>Tak for Blomsterne. Til Beppina</toctitle>
    <subtitle>Til Beppina</subtitle>
    <firstline>Naar her i By jeg sidder</firstline>
    <source pages="126-129"/>
    <quality>korrektur1,kilde,side</quality>    
</head>
<body>
Naar her i By jeg sidder
Som en Kylling i et Æg,
Og hører Lærkens Qvidder
Kun fra Gjenboens Væg,
Og seer af Herrens Himmel
Den hele lange Dag
Kun en usel, lille Strimmel
Over Skorsteen og Tag;
Naar Egen og naar Bøgen
Jeg næsten reent har glemt,
Og næppe veed, om Gjøgen
Sin Jubel har istemt:
Da virker, huldt fortryllende,
En Haandfuld Blomsters Pragt,
I Duften mig indhyllende,
Med forunderlig Magt.
Jeg føler mig i Tankerne
Fra Byens Larm hensat,
Og hviler under Rankerne
I Skovens grønne Nat;
Jeg Hjorten seer, den raske,
At speile sig i Bæk,
Og hører Anden pladske
Bag Sivets blanke Hæk.
Snart i en stille Have
Jeg synes, jeg gaaer;
Omringet tæt af Grave
En Landsbykirke staaer;
Mens Aftenklokken kimer
Mod den guldgule Sky,
Sødtsvundne Ungdomstimer
Jeg lever om paany!
Snart ligger jeg paa Sengen
Af det duftende Hø,
Og stirrer over Engen
Og den glimtende Sø;
Mens Sommervinden vifter
Og bøier Græsset ned,
Og Billederne skifter
I Uendelighed!
  <w>Dem</w> takker jeg da hjerteligt
For de Syner, jeg har havt;
Thi sødt-veemodigt-smerteligt
Drog mig Blomsternes Kraft.
<w>Dem</w> takker jeg for Minderne
Om Glæder og om Vee,
For Vennerne, Veninderne,
Hvis Billed jeg fik see;
For Vandring gjennem Moserne,
I Skov, ved Søens Bred,
For ,,<w>Cachucha</w>'' og for Roserne
Og al anden Venlighed!
</body>
</poem>

<poem id="winther2018081120">
<head>
    <title>Italiænsk Genrebillede</title>
    <subtitle>Efter Catels Maleri</subtitle>
    <firstline>Mildt en Sommerluftning svæver</firstline>
    <!-- Franz Ludwig Catel (1778, Berlin - 1856, Rom) malede stort set kun italienske genrebilleder, så det er nærmest umuligt at finde maleriet Winther henviser til. -->
    <source pages="130-135"/>
    <quality>korrektur1,kilde,side</quality>    
</head>
<body>
Mildt en Sommerluftning svæver
Op fra Havets mørke Blaa;
Stolt Cypressens Taarn sig hæver,
Pignen mon sin Skjerm udslaae.

Solens Ild, de fine Lufte
Trænge gjennem Frugt og Blad;
Stærkt Orangens Guld maa dufte
I det rene Himmelbad.

Kilden risler, snoer og svinger
Sig om Klippens brune Krop;
Middagsklokken yndigt klinger
Hist fra Nonneklostret op.

Korset blankt paa Taarnet glimter
I den fjerne, store By;
Hvide, spændte Seil jeg skimter,
Bjerget, med sin lette Sky.

Her paa Skrænten vil jeg hvile,
Lystent aabne hver en Sands,
Og mig lade huldt tilsmile
Af den rige Skjønhedskrands.

Hørtes ikke hist en Stemme?
Det var tæt herved, den lød!
Hver Accent jeg kan fornemme, -
Ak, hvor smigerfuld og blød!

,,Tys, Vincenza! lad ham ride
Først et lille Stykke bort;
Noget, som han ei maa vide,
Vil jeg Dig fortælle kort.

Ned ad Bjergets steile Side
Æslet gaaer sin jævne Gang.
Synger Han? - Det kan jeg lide!
Mig beroliger hans Sang.

Er Du træt i Dine Hænder? 
Hold kun ud en lille Stund,
Ind til Apelsinen render
Overgivent til Din Mund;

Fuld er Kurven da, min Lille!
Og <w>da</w> har jeg Dig fortalt,
Hvad jeg just fortælle vilde, -
Skjøndt det aner Du vel alt?

Giv - det er, hvad jeg vil sige, -
Mig Dit Hjerte, Haand og Tro!
Bygges ei paa Himmerige,
Naar vi gifte os, vi To?

Immervæk jeg var saa bange,
At en Anden - <w>han</w>, som red
Nys herfra, - Dig skulde fange
Ved sin sledske Venlighed.

Siig, <w>Vincenza!</w> har jeg svigtet
Nogen Pligt, som Elskov bød?
Har de Sange, jeg har digtet,
Ikke tolket Dig min Nød?

Jo, i Nattens Mulm min Cither
Tidt Dig klaged, hvad jeg led;
Mens fra Vindvets lille Gitter
Du paa Gaden titted ned.

Jeg Din Dør har tidt bekrandset;
Og - har nogentid i Qveld
Jeg med andre Piger dandset,
End med Dig, en Tarantell?

Jeg har taalt - nær ved at græde -
At Du sang og gik til Dands,
At Du tidt forjog min Glæde,
Bitter som en Pommeranz.

<w>Pier-Anton</w>, min Fader, siger
Selv, at <w>Du</w> er een af dem
Blandt de unge Dalens Piger,
Jeg tør føre til vort Hjem.

Du for ung? - Ak, just det Bedste
Banen vorder lang, - men sød:
Hjertets Blomst bør Roden fæste
Midt i Ungdoms Morgenrød.

Saa! - her lægger jeg den Sidste!
O, hvor lykkelig jeg var,
Hvis - <w>Vincenza!</w> om Du vidste -
Søde! faaer jeg intet Svar?''

  Intet Svar fik jeg at høre,
Skjøndt jeg skjærpede mit Blik
Og jeg spidsede mit Øre; -
Parret ned ad Bjerget gik.

Først en Hvisken lød, saa Latter
Muntert op fra Stien klang; -
Og jeg fløtted Staven atter
Paa min skjønne Pilgrimsgang.
</body>
</poem>

<poem id="winther2018081121">
<head>
    <title>For Studenter-Sangforeningen</title>
    <firstline>Lad Tonerne svinge</firstline>
    <source pages="136-139"/>
    <quality>korrektur1,kilde,side</quality>    
</head>
<body>
Lad Tonerne svinge
Sig op mod det Blaa;
Thi Sangen har Vinge
For Himlen at naae; 
Til Jorden den lokker
De Himmelske ned, -
See, Sværmen alt flokker
Sig rundt om vort Fjed!

De smaa Amoriner -
Knap har vi dem kaldt -
Med listige Miner
Omringe os alt.
De vinke, de smile
Os Smerte og Lyst,
Med stammende Pile
De true vort Bryst.

Ak, lad dem kun tænde
Vort Hjerte i Brand;
Vi Lægedom kjende.
Som lindre den kan;
Bacchanter hiddandse
I svimlende Drøm,
Med svalende Krandse,
Med Druer i Strøm.

O vee! det fordobbler
Vor Qval og vor Lyst;
Vildt bruser og bobler
Os Blodet i Bryst;
Dets Flamme bebuder
Kun Afgrund og Død -
Forbarmende Guder!
O, hjelp i vor Nød!

Det glimter i Luften
Saa blændende rødt,
Og Blomsten i Duften
Udaander sig sødt.
Dybt anende bæver
Den undrende Jord,
Livsaligt nedsvæver
Nu Helicons Chor.

Med Toner de kjøle
Det sydende Blod,
I Barmen vi føle
Nyspirende Mod.
De sangrige Piger
Os favne saa ømt,
Og Qvalen bortviger,
Som havde vi drømt.
</body>
</poem>

<poem id="winther2018081122">
<head>
    <title>Hun til Ham, paa Reisen</title>
    <subtitle>(Efter Stollberg)</subtitle>
    <firstline>See, Natten gryer</firstline>
    <notes>
        <note>Oversættelse af Friedrich Leopold Graf zu Stolberg: <xref type="translation" poem="stolbergf2018081001"/>.</note>
    </notes>
    <source pages="140-141"/>
    <quality>korrektur1,kilde,side</quality>    
</head>
<body>
See, Natten gryer,
Hver Stjerne flyer,
Bag Himlens Skyer,
Hvor Stormen gaaer,
Ei Maanen staaer.

I Skovens Træer
Med selsom Færd
Nedsuser svær
Natregnens Fald, -
Hør Hjulets Skrald!

Jeg klynger mig
Hel ængstelig.
Min Ven! til Dig;
Kys varm min Mund
I Nattens Stund!

Hvor kun vi To
Tør sammen boe,
Jeg vandrer fro;
Thi Elskovs Magt
Har Nattevagt!
</body>
</poem>

<poem id="winther2018081123">
<head>
    <title>Smaadigte, efter H. Heine</title>
    <firstline>Af mine Taarer spirer</firstline>
    <notes>
        <note>Gendigtninger af Heinrich Heines 1: <xref type="translation" poem="heine2001102203"/>, 2: <xref type="translation" poem="heine2001102204"/>, 3: <xref type="translation" poem="heine2001102208"/>, 4: <xref type="translation" poem="heine2001102230"/>, 5: <xref type="translation" poem="heine2001102235"/>, 6: <xref type="translation" poem="heine2001102223"/>, 7: <xref type="translation" poem="heine2001102263"/>, 8: <xref type="translation" poem="heine2018121001"/>, 9: <xref type="translation" poem="heine2001102236"/>, 10: <xref type="translation" poem="heine2001102226"/>, 11: <xref type="translation" poem="heine2001102244"/>, 12: <xref type="translation" poem="heine2001102243"/>.</note>
    </notes>
    <source pages="142-150"/>
    <quality>korrektur1,kilde,side</quality>    
</head>
<body>
<nonum><center>1.</center></nonum>

Af mine Taarer spirer
En broget Blomsterflor,
Og mine Sukke vorde
Et Nattergale-Chor.

Og holder Du af mig, Elskte!
Saa faaer Du min Blomstervang,
Og under Dit Vindve skal klinge
Huldt Nattergalens Sang.


<nonum><center>2.</center></nonum>

En Rose, en Lille, en Sol og en Due
Dem elskte jeg engang med Elskovslue.
Dog nu ikke mere; - jeg elsker alene
Den Væne, den Pene, den Rene, - den Ene;
Thi Hun, min Veninde, mit Liv og min Villie,
Paa eengang er Due, Sol, Rose og Lilie.


<nonum><center>3.</center></nonum>

Min Sjel jeg vil neddukke
I Liliens hvide Sø ,
Og Lilien skal klingende sukke
En Sang om min elskte Mø.

Og Sangen skal Hjertet ryste,
Som Kysset af Hendes Mund,
Da Hun mig een Gang kyste
I underfuld Elskovsstund.


<nonum><center>4.</center></nonum>

Alt længe Jorden var saa gnidsk,
Men Maidag kom, - den blev spendabel;
Nu alting leer og jubler frisk,
Dog jeg er ei til Smiil capabel.

Nu Blomster spire, Klokker lyde,
Og Fuglene tale, som i en Fabel;
Men mig kan deres Sprog ei fryde,
Jeg finder Verden miserabel.

Hvert Adamsbarn mig ennuyerer,
Selv Vennen, der ellers var passabel; -
Og <w>det</w>, fordi man <w>Madame</w> titulerer
Min Hjertens kjære, saa sød og aimabel.


<nonum><center>5.</center></nonum>

Af min uhyre Smerte
Fødes de spæde Sange,
De hæve Vingen saa bange
Og flagre til Hendes Hjerte.

Til Hjertet Veien de finde,
Med Veemod de komme tilbage
De ville ei nævne med Klage
Alt, hvad de saae derinde.


<nonum><center>6.</center></nonum>

Og vidste Blomsterne spæde
Af Saaret i min Barm,
De vilde med mig græde,
Og lindre al min Harm.

Og vidste de min Qvide
De gyldne Stjerner smaa,
Fra Himlen vilde de glide,
Og lade Trøst mig faae.

Dog disse kunne ei vide't, -
Kuns <w>Een</w> veed af min Harm;
Hun selv har sønderslidet
Og sønderknust min Barm.


<nonum><center>7.</center></nonum>

De sad og drak ved en Theedisk,
Og talte om Kærligheds Lyst,
Hver Herre var meget æsthetisk.
Hver Dame - et følende Bryst.

,,Al Kjærlighed være platonisk!''
Den tørre Geheimeraad bad;
Hans Frue smilte ironisk,
Dog sukked hun, alt som hun sad.

Amtsprovsten aabner sin Mund bred:
,,Ja, Elskov bør ei være raa,
Thi saa den skader vor Sundhed!''
- Men Frøkenen hvisker: ,,Hvi saa?''

Grevinden smiler veemodig:
,,Ak, Kjærlighed er en Passion!''
Og presenterer godmodig
En Kop til en Hr. Baron.

Ved Bordet var endnu en Stol sat,
Der burde Du siddet, min Tøs!
Der kunde Du deiligt, min Sol! ladt
Om <w>Din</w> Elskov Sladderen løs.


<nonum><center>8.</center></nonum>

Skjønne, klare, gyldne Stjerne!
Hils min Elskte i det Fjerne.
Siig, at jeg er, uden Ro,
Hjertesyg og bleg og tro.


<nonum><center>9.</center></nonum>

Philistre i Kistekjoler
Ile ud fra Stadens Muur;
De juble, de springe som Foler,
De hilse den skjønne Natur.

Begloe med plirende Blikke,
Hvor Alt staaer romantisk i Vang;
Med lange Øren inddrikke
De Spurvernes ædle Sang.

Men jeg mit Vindve tilslører
Med Sorgens sorte Flag,
Og Mørket mig Aander tilfører
Selv midt i den lyse Dag.

Den gamle Elskov fremtræder;
Fra Dødens Land den steg;
Den sætter sig hos mig og græder,
Og gjør min Barm saa veeg.


<nonum><center>10.</center></nonum>

Da Linden blomstrede, Fuglene sang
Og Solen smilte med venlig Lyst,
Da kyssed Du mig, om min Hals Du hang,
Da pressed Du mig til Dit bølgende Bryst.

Men Bladene faldt, og Ravnen skreg fæl,
Og Solen hilste med kjedeligt Blik;
Da sagde vi koldt hinanden: ,,Levvel!''
Du nikkede høflig det høfligste Nik.


<nonum><center>11.</center></nonum>

See! Vinenes Violer blaae
Og Kinderne med Roser paa,
Og Hændernes hvide Lilier smaa, -
Alt blomstrer end saa frisk og prud,
Men <w>Hjertets Blomst</w> er gaaet ud.


<nonum><center>12.</center></nonum>

Jeg har Dig elsket, jeg elsker Dig end!
Og styrtede Verden sammen,
Af dens Ruiner steg igjen
Mod Himlen Elskovsflammen.

Dybt brænde skal min Kjærlighed,
Ind til min Død mon stunde;
Da tager jeg i Graven med
Den store Elskovs-Vunde.
</body>
</poem>

</content>
</section>

<poem id="winther2002062326">
<head>
   <title>Fjeldvandring ved Badet</title>
   <subtitle>Et Digt</subtitle>
   <toctitle>Fjeldvandring ved Badet. Et Digt</toctitle>
   <firstline>Kom sæt Dig her! Saa syg og mat</firstline>
   <notes>
       <note>Mottoet er de første vers i Goethes <xref poem="goethe2001061601a,1-3"/> fra <i>Faust. Der Tragödie Erster Teil</i> (1808).</note>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
    <source pages="151-188"/>
   <quality>korrektur1,korrektur2,kilde,side</quality>
</head>
<body>
<nonum><right><small>Ihr nach euch wieder, schwankende Gestalten!</small></right></nonum>
<nonum><right><small>Die früh sich inst dem trüben Blick geziegt.</small></right></nonum>
<nonum><right><small>Besuch' ich wohl euch diesmal fest zu halten?</small></right></nonum>
<nonum><right><small><w>Goethe</w></small></right></nonum>
    
Kom sæt Dig her! Saa syg og mat
Kan Du ei længer vinde.
Fjeldstien var Dig altfor brat,
Min sørgende Veninde!
De Andre blev tilbage der,
Hvor Faldet mægtigt syder, -
Hør! op igjennem Skovens Træer
Dets fjerne Torden bryder.

O, lad dem spille om Din Kind,
De svale Bjergets Lufte;
O, lad dem qvæge huldt Dit Sind,
De Blomster her, som dufte;
Og hviil paa bløde Blad og Mos
Din sylphelette Skabning;
Din Ven vil henrykt sidde hos
I stille, sød Fortabning.

Vær rolig kun! jeg har jo sagt:
<w>Forelsket</w> er jeg ikke;
Det er en ganske anden Magt,
Som fængsler mine Blikke.
Mit Hjerte, koldt - ei sandt? - som Dit,
Maa gyse for Din Vrede;
Men kan da ogsaa mere frit
Din Herlighed tilbede.

Læg blødt Din melkehvide Arm
Paa Mossets Bolstre brune!
Løs op og kjøl Din unge Barm
I Aftnens Lufte lune!
Jeg seer det ei! - hvor kunde jeg?
Mens Øiets Blaae mig lænker,
Og ad sin klare Himmelvei
I Tankens Afgrund sænker;

Mens sig de blonde Lokker rigt
Om Pandens Tempel hvælver,
Og Smilet, bittert, underligt
Om Dine Læber skjælver.
Hvor kunde jeg? - mens blot et Ord
Fra dig, et Blink med Øiet
Jo mægter, som et Siv mod Jord,
At faae min Villie bøiet.

Jeg beder dig! - hvad har jeg sagt?
Saa heftig Du Dig hæver?
Tilgiv, ifald jeg brød vor Pagt -
Tilgiv, Du seer jeg bæver.
Ak, langt herfra jeg gjerne vil
Mit Sind, min Tanke skikke;
Thi Hjertets Kraft ei strækker til
At glemme Dine Blikke.

Jeg seer jo Rødmen paa Din Kind,
Jeg seer, hvor vredt Du trækker
I Handskens sorte Silkespind,
Som Armen halvt bedækker.
Paa Kjolens lyserøde Rand
Min Arm jeg tør vel lægge?
Et Sagn hist fra mit Fædreland
Vil jeg af Slummer vække.

Et Sagn? - et Sagn har jeg det kaldt,
Men meget Faa det kjender.
Dets Helt, som mig det har fortalt,
Var een blandt mine Venner.
Hvem veed? maaskee sig dog engang
En Riimsmed saa forsynder
At sætte det i Spil og Sang  -
Lad gaae! - nu jeg begynder:

    Dybt inde i den dunkle,
Den sommergrønne Skov,
Hvor Hjorten strøifer Græsset
Med sin vingelette Klov,
Hvor Bækken vandrer snaksom
Mellem Smaasteen og Gruus,
I Ly af stærke Bøge
Der staaer et Jægerhuus.

Ved Plankeværket kneiser
En Gran som et Spiir;
Over Stuedøren pranger
Et mægtigt Gevier;
Paa Ladeporten naglet,
Den vilde Skovens Helt,
En Glente, spreder Vingen
Som i et Vaabenfelt.

Med den drømmende Susen
I løvrige Lund
Det fjerne Glam sig blander
Af en sporende Hund.
Og Gjøgen stadig sukker
Sin eenlige Sang,
Mens Daakalven græsser
Paa den fredelige Vang.

I Stuen hist derinde
Er tyst, men ingen Fred;
En gammel Qvinde ligger
Paa Smertens Leie ned;
Saa gusten er Panden
Liig et vissent Lilieblad, -
Som Sjælen, flyvefærdig,
Alt paa Læberne sad.

En yndig Pige hviler
I Lænestolens Skjød;
Det blonde Hoved støtter hun
Paa Haanden, fiin og blød;
Mens Øiets klare Stjerne
I Sorgens Dug henflød,
Sig Kindens Morgenrøde
Som gjennem Taager brød.

Ved hendes Fødder sover
En vældig engelsk Dogg,
Brandguul som en Løve,
Stærk som en Egeblok;
Men midt i Stuen staaer der
En rank, en deilig Svend, -
Hans sorte Øie lyner
Til Pigebarnet hen.

Han knuger fast sin Riffel,
Hans Læbe er bleg,
Et Smiil, et haanligt, ligger
Om det kulsorte Skjæg;
Han nærmer sig til Pigen
Med gnistrende Blik, -
Hans hviskende Stemme
Tungt fra Brystet fremgik!

Og alt som han sig bøier
Mod hendes Øre nær,
Løfter Hunden sit Hoved
Og seer paa hans Færd;
Ret som han vilde lytte,
Som anede han,
Hvad Qval der kan ruge
Mellem Qvinde og Mand!

,,Jeg agter Dine Sukke,
Den Taare paa Din Kind
Ei meer end det usle Fnug,
Som hvirvles op af Vind!
Du hader mig, <w>Regisse!</w>
Saa hader jeg igjen -
Mig seer Du aldrig meer,
Men eiheller Din Ven.

Jeg bød Dig som Offer
Mit Hjerte, Sjæl og Blod, -
Men haanlig, kold Du jog mig
Bort fra Din Fod.
Det Baand er sønderrevet!
Jeg foragter det Baand!
Det hjælper ei, Du græder
Og vrider Din Haand!

See, Riffelen er skarpladt,
See, hvæsset er min Kniv, -
I Skoven skal det gjælde nu
Liv imod Liv.
Jeg stække vil hans Vinge
Den adelige Falk,
Og aldrig skal han drikke
Din Læbes Rosenkalk.

Vildt brænder i mit Hjerte,
Som et pinefuldt Stik,
Dit violblaae Øies
Saa bønlige Blik!
Thi mig det gjælder ikke -
Men han skal aldrig naae
At drukne sine Øine
I denne Himmels Blaa.

Idag skal han vandre
Med mig den samme Vei,
Dødbitter for os begge -
Først han og saa jeg!
<w>Regisse!</w> Dine Blikke,
Den Taare paa Din Kind
Jeg agter som det usle Fnug,
Der hvirvles op af Vind.

Du hader mig, jeg veed det,
Nu hader jeg igjen!
Trøst dig! mig seer Du aldrig,
Men ei heller Din Ven,
Saa sandt Gud mig hjelpe!
Jeg sværger, som jeg svoer -
Hans egen Hund skal støve
Og finde mig hans Spor!''

Saa stødte han med Støvlen
Til den vældige Hund,
Og stormed ud af Døren
Og fløited med sin Mund.
Men Hunden reiste Hovedet
Kun knurrende, og kjæk
Ham viste sine Tænders
Hvidtskinnende Hæk.

Som en knækket, falmet Rose
Tilbage mat hun sank,
Mens Taarens Perle trilled
Paa Kinden, heed og blank;
Og den rasende Smerte,
Fortvivlelse og Harm
Holdt Skriget stumt tilbage
I den bævende Barm.

Og i den stille Stue,
Hvor Uhrets sagte Slag
Gik jævne med den Syges
Dødtunge Aandedrag,
Der sad hun nu forladt,
Mens i qvalfyldte Sind
En Vrimmel sorte Tanker
Vildt stormede ind. -

Da gabed Hunden langsomt,
Da reiste han sig op,
Og strakte efter Søvnen
Sin mægtige Krop!
Han logred med sin Hale,
Og kjælen og blød
Han lagde sit store Hoved
I Jomfruens Skjød.

Fra inderste Hjerte
Saa dybt et Suk han drog
Og saae ret paa hende
Saa trofast og klog;
Mens ivrig, utaalmodig
Med sin Hale han slog,
Ret som han vilde spørge:
,,Hvad feiler Dig dog?''

Hans Øie, sært veemodigt
Og glandsfuldt og stort,
Fast hvilede i hendes:
,,Hvad har man Dig gjort?''
Da foer der en Rødme
Over Pigens blege Kind,
Et Blink af Haabets Stjerne
I Hjertet trængte ind.

Hun hviskede saa sagte
Med skjælvende Mund:
,,Ved hans eneste Gave
Til mig, ved hans Hund
Han frelses; hvis ikke,
Da skal vi følges ad!''
Og satte sig og skrev
I Hast et lille Blad:

,,Dit Liv er i Fare,
Og derfor jeg nu
Ei længer kan fortie:
Min Eneste er Du!
Hvad ikke for Alverden
Jeg ellers vilde sagt,
Det lægger paa min Tunge
En guddommelig Magt!

Bevar Dit Liv, Du Elskte!
For Dig og Din Brud,
Før lumsk Dig indhenter
<w>Hans</w> lurende Skud.
Jeg sender Dig <w>Murad</w>,
Mit eneste Bud, -
O, maatte han Dig finde, -
Velsigne Dig Gud!''

Og med sittrende Hænder
I brændende Hast
Ved Bulldoggens Halsbaand
Hun knytted Sedlen fast;
Og lokked saa den trofaste,
Logrende Ven
Med bankende Hjerte
Ad Gaarddøren hen.

Da sprang han om og jubled,
Sin Vei han kjendte jo;
Han slikked hendes Hænder
Saa venlig og tro.
Saa klapped hun hans Hoved,
Saa sagde hun et Ord, -
Og flux gjennem Tykningen
Forsvandt hans Spor. -

- En lille Høi der ligger,
Hvor Stien bugter ind
Under Skovens grønne Hvælving;
Paa Høien staaer en Lind.
Med sittrende Blade
I den sagte Vind
Den kaster bredt sin Skygge
For Aftensolens Skin.

Der stod han den unge,
Den skumle Jægersvend;
Det halvbrustne Øie
Stirrer ad Veien hen;
Med een Haand paa Bøssen,
Den anden paa sit Bryst,
I Længsel han lytter
Til Hevnens søde Røst.

Som Kalk er hans Ansigt,
Hver Muskel er spændt,
Stiv staaer han, som et Billed
Paa et Gravmonument,
Ubevægelig og stille
Som i en Kirkevraa, -
De stærke Bølger anes ei,
Som i hans Hjerte gaae.

I Stormen derinde
Bevæger sig en Krands
Af Tanker og Billeder
I sær forvirret Dands.
Med rædsom Qval og Vellyst,
I bredfyldte Maal
Hans Hjerte tømte Livets
Allerbittreste Skaal.

Hans Hjerte tømte Livets
Allerbedskeste Drik
I al hans Elende,
Som forbi Øiet gik:
At svundet var det Haab,
Som var saa saligt drømt;
At til evig - evig Længsel
Hans Sjæl var fordømt.

Da høres der et Fodtrin,
Da høres der en Røst;
En lystig Sang der klinger
Fra et fuldt og freidigt Bryst.
Det var ret en egen,
En Hjerte-Melodie,
Der var saa megen Jubel
Og dog Veemod deri.

Det var den unge Junker!
Saa sorgløs, glad og god,
Rask skred han hen ad Stien
Paa sin kraftige Fod;
Men Smilet om hans Læber
Og Glandsen i hans Blik
Klart røbed, at hans Hjerte
Langt foran Foden gik.

Da standser han - forstummer,
Hans Hjerte bliver koldt!
Dump lyder ham imøde
Et rædselsfuldt Holdt!
En Riffelpibe peger
Paa hans Hoved, og hvast
Et sigtende Øie
Gjennemborer ham fast.

Som en Tiger, der gloer
Paa sin sprællende Fangst
Og qvæger sit Øie
Ved den bævende Angst;
Saa dvæled Jægersvenden,
Før han sendte sit Skud, -
I lange Drag han vilde
Tømme Bægeret ud.

Nu - <w>nu</w> det ham tykkes,
Ei Meer var deri -
Men hurtigt som en Tanke
Var Faren forbi! -
See, over Grøften springer
Den glubende Hund
Og fanger Skyttens Strube
I sin fraadende Mund.

Han tumler med sin Nakke
Mod den grønklædte Jord, -
Det morderiske Skud
Mod Himmelen foer!
Han vreed sig, han snoede sig,
Han kjæmped og han skreg, -
Da fløitede Junkeren,
Og Hunden fra ham veg.

Men et Blik, et fortvivlet,
Hvori der samlet laae
Alle Helvedes Qvaler,
Paa Junkeren han saae.
Han slængte sin Riffel,
Sin Jagtkniv, sin Hat,
Og styrted med et Skrig
Ind i raslende Krat. -

Men maalløs og bedøvet
Stod Junkeren en Stund,
Og ænsed knap sin trofaste
Frelser, sin Hund.
Hans Hjerte ret saa voldsomt,
Saa varslende slog,
En Strøm af hellig Glæde
Ham gjennem Sjelen drog.

Han kasted sig med Taarer
Paa sit Ansigt og bad;
Og talte godt til Hunden,
Som stille hos ham sad.
Han klappede dens Hals
Alt med sin hvide Haand, -
Da øinede han Brevet
Og løste dets Baand.

Han læste det, han kyssed det,
Beruset af Lyst,
Han trykked det vel tusinde
Gange til sit Bryst;
Og reiste sig og vandred
Paa Skovstien trang,
Mens Hunden sprang og bjeffed,
Og Fuglene sang.

- Saa var det henved Aften,
Og Solens sidste Glød
Ind mellem Skovens Stammer
Sin skarpe Straale skjød.
Det var saa luunt og stille,
Kun en liflig Nattergal
Udstrømmede sin Veemod
I den lyttende Dal.

I Haugen sad <w>Regisse</w>
Og flettede en Krands;
En bitter Taare dæmred
Hendes Øies klare Glands.
Ak, hendes Moder slumred,
Det sidste Suk var endt,
Det havde hun sin Datter
Med Velsignelsen sendt.

Da traadte ind fra Skoven
Den ædle Ungersvend,
Hans ilende Fjed
Ham bar til Pigen hen;
Han satte sig paa Bænken,
Han tog hendes Haand,
Og snoede ømt sin Arm
Om den ranke Lilievaand.

Da sank hun med Taarer
Til hans trofaste Bryst;
De sagte Ord, han hvisked,
Blev til livsalig Trøst.
Ak, al - al den Sorrig,
Som i Verden er til,
Den slettes ud af Hjertet,
Naar Kjærlighed kun vil!

,,Jeg veed det - ak, <w>hun</w> sover!
Du Elskede min!
Men jeg har og en Moder,
Hun er jo ogsaa Din.
Og jeg har et Hjerte
Ret ærligt og frit, -
O, Du min Frelserinde!
Det, veed Du, er jo Dit!''

Sødt toned Aftenklokkens
Smertedulmende Klang,
Og Dæmringen ruged
Over Skov, over Vang;
Da lagde hun sin Haand
Om hans Hals, om hans Kind,
Og saae med sine Øine
Til hans Hjertekammer ind.

Men <w>han</w> sad henrykt stille,
Saa taus veemodig <w>hun</w>, -
Da søgte til hans Læber
Hendes blussende Mund.
Det Forgangne, det Kommende
Forsvandt dem af Hu,
Og deres Hjerter slog kun
For det salige Nu! -

Men foran dem sad <w>Murad</w>
Den trofaste Vagt,
Med sit ærlige Øie
Han holdt dem i Agt;
Ret som han Alt forstod,
Som anede han
Den Fryd, som kan blomstre
Mellem Qvinde og Mand.

- Hvad siger du? - ak, med et Blik
Du klarligt mig betyder,
Det syntes Dig saa fersk en Drik,
Som den, os Brønden byder.
Jeg saae det, knap engang et Ord
Fik trængt sig til Din Tanke!
Paa Floden stirred Du, som snoer
Sig blank om fjerne Banke.

O, bliv ei vred, jeg spøger ei,
Nei, Alvor er min Tale;
Det var formasteligt, om jeg
Med Alt, hvad jeg kan male,
Endog kun for en flygtig Stund
Din Tanke vilde binde, -
Den har et bedre Hjem, hvor kun
Sit Livsstof den kan finde.

Hvad seer jeg? Taarer paa Din Kind!
Ak, har jeg Dig bedrøvet,
Og saaret saa Dit bløde Sind,
Er al min Trøst mig røvet!
Thi, ak, jeg veed jo meget vel,
Mit Sagn har ikke mægtet
At røre dig, - nei, saadant Held
Har Guderne mig nægtet.

Det bliver koldt! kom lad os gaae,
Ifald det er Din Villie.
Din lille Hat? her, tag den paa,
Og her er Din Mantille.
Tag Dig i Agt! forsigtig her!
Tillad - vil Du det taale?
Min Arm - blot under disse Træer
Og paa de glatte Naale.

Nu Mørket alt har Dalen skjult,
Det dæmrer kun heroppe;
End glimter blankt med Rødt og Guult
Det fjerne Sneefjelds Toppe.
Her dreier Stien - aa, see her
En venlig, malersk Scene:
En lille Pige sidder der
Paa een af Skræntens Stene.

Foran sig har hun tændt et Baal,
Rødt farves hendes Kinder;
Hvor glimrer ei den Zitternaal, <!-- Svends kilde har Bævernaal -->
Som hendes Fletning binder!
Og saa den store, lodne Hund,
Hvor vagtsomt, spidst dens Øre -
Hun synger - Skal en liden Stund
Vi staae og Sangen høre?

To Drosler sad paa Bøgeqvist,
Saa gode Venner var de vist.

Med Sorg i Sind og tyst de sad,
Thi, ak, de skulde skilles ad.

Saa sang de begge To en Sang,
Den sørgeligt i Skoven klang.

Den Første sang: ,,Min Hjertenskjær!
Farvel! saa sees vi aldrig meer!'' <!-- Svends kilde afviger her -->

Den Anden sang: ,,Min Hjertensven!
Farvel! vi sees ei meer igjen!'' <!-- Svends kilde afviger her -->

Den Første sang: ,,Paa fjerne Vei
Min Hjertenskjær jeg glemmer ei!''

Den Anden sang: ,,I fjerne Bo
Mit Hjerte fanger aldrig Ro!''

Een fløi til Øst og Een til Vest:
,,Nu har til Brud jeg Sorgen fæst!''

Een fløi til Vest og Een til Øst:
,,Farvel, farvel! foruden Trøst!'' - -

- Hvordan det kom? - ak, veed jeg det?
At Dine milde Arme
Omkring min Hals laae slynged' tæt,
Mens Dine Taarer varme
Beduggede min Kind, og ømt,
Skjøndt uden Ord, Du sagde:
,,Jeg elsker dig!'' - O, har jeg drømt?
Gjentag mig hvad Du sagde!

Du tier, men Din Læbe blødt
Mig svarer paa min Læbe!
At sige det saa varmt, saa sødt
Vil Ord forgjæves stræbe.
Hiin Sang var liig en Sommerdug,
Der Blomsterknoppen qvæger;
Ved den sig aabned med et Suk
Vor Elskovsroses Bæger.

Den aabned mig en Himmel, den
Jeg aldrig turde haabe;
Den sendte til min Smerte hen
En kraftig Balsamdraabe!
Og, er vor Afsked evig nu -
<w>Mig</w> helliggjort er Livet;
En sød, en fast Fortrøstning du
Min Evighed har givet.

O, langsomt, langsomt flyt Din Fod,
O, Du mit Hjertes Stjerne!
At ei fra Pletten, hvor vi stod,
For snart vi skal os fjerne.
Den Plet og de Minutter, som
En Evighed er blevet,
Skal Tanken helligt frede om, -
De eneste jeg leved!

O! siig mig end i samme Sprog,
Som nys mig sødt henrykked,
Veltalende og varmt, og dog
Med Simpelhed kun smykket,
At Du er <w>min!</w> - at i mit Savn
Du mig ei reent vil glemme!
At naar vi mødes <w>hist</w>, mit Navn
Jeg hører fra Din Stemme! -

Farvel! o, fat dig! - see, endnu
Gaae Folk paa Promenaden.
Musik fra Dandsesalen, Du!
Smukt bruser gjennem Gaden.
Dit Øie søger? hisset jo
De komme ud fra Salen,
Hvor de har spillet begge To, -
Din Tante og Gemalen.
</body>
</poem>


<section level="2">
<head>
   <toctitle>Romanzer</toctitle>
</head>
<content>

<poem id="winther2002113010">
<head>
   <title>Uden Haab</title>
   <firstline>Solen alt synker, Bølgerne gaae</firstline>
   <notes>
      <note>Se <xref poem="stagnelius2001051004"/>.</note>
   </notes>
    <source pages="191-192"/>
   <quality>korrektur1,korrektur2,kilde,side</quality>
</head>
<body>
Solen alt synker, Bølgerne gaae,
Luftningen hvisker i Siv og Straa;
Havmanden sidder paa Steen ved Strand,
Slaaer han sin Harpe med hviden Hand;

Slaaer han sin Harpes gyldne Net, -
Skoven den holder sit Aandedræt,
Fuglene tie; men Bølgens Klang
Blander sig ømt med hans søde Sang.

Jomfruen lytter paa Blomsterbred,
Hjertet det banker uroligt derved;
Hemmeligt, sødt hendes Rosenkind
Kysses af Aftenens sukkende Vind.

Øinenes Stjerner i Taage staae,
Foden, fortryllet, ei mægter at gaae;
Brat dog hun presser sin Haand mod Bryst,
Heftigt, med Suk hun hæver sin Røst:

,,Havmand! skjøn Havmand! Din Sang er sød,
Deiligt den tidt for mit Øre lød;
Havmand, skjøn Havmand! kom vel ihu:
<w>Salig</w> vorder dog aldrig Du!''

<w>Aldrig</w> - gjentoned fra Skov og Vang,
Flux forstummed den venlige Sang;
Stille han sank i sin Vugge vaad,
Dybet kun hørte hans bittre Graad.
</body>
</poem>

<poem id="winter1999031902">
<head>
   <title>Forvandling</title>
   <toctitle>Forvandling</toctitle>
   <indextitle>Forvandling</indextitle>
   <firstline>Den Ungersvend, den Jomfru</firstline>
    <source pages="193-194"/>
   <quality>korrektur1,korrektur2,kilde,side</quality>
</head>
<body>
Den Ungersvend, den Jomfru
Alt under Linden stod;
Da mellem dem fremspired
En Blomst for deres Fod!
Det var en Lilie, hvid og skjær,
Det var en Lilie klar; -
De vilde den ei plukke,
Før det en Rose var.

De vilde den ei plukke,
Før det en Rose blev;
De ventede med Længsel
Som paa et Elskovsbrev;
De vanded den med Taarer,
De vugged den med Suk, -
Da skifted den sin Kjortel,
Og blev en Rose smuk.

De greb derefter begge
Alt i den samme Stund,
Da mødtes deres Øine,
Da mødtes deres Mund;
Da mødtes deres Hænder,
Og Rosen brat forsvandt, -
Men dens evige Billed
I deres Barm de fandt.
</body>
</poem>

<poem id="winther2018081124">
<head>
    <title>Gaston den Gode</title>
    <subtitle>Greve af Bearn</subtitle>
    <toctitle>Gaston den Gode, Greve af Bearn</toctitle>
    <firstline>Bearn har nu sin Fyrste mist</firstline>
    <source pages="195-202"/>
    <quality>korrektur1,kilde,side</quality>    
</head>
<body>
Bearn har nu sin Fyrste mist,
Han slumrer i Capellet hist
Bag hvide Marmorstene;
Hans Falk er fløiet bort i Skov,
Hans Hund har taget sig Forlov,
Hans Ganger skraber med sin Hov,
Den føler sig alene.

Thi med den ædle Drot gik ud
Den gamle Stammes lige Skud, -
Hvor skal de Manden finde,
Som bærer Kronens gyldne Baand
Samt Sværd og Spiir, at from i Aand
Han være kan den Svage Haand
Og Øie for den Blinde?

Alt samled sig i Tusindtal
Det stærke Folk fra Fjeld og Dal,
De stimled hid til Thinge;
Paa Steen den gamle Biskop stod,
Hvor Mængden trængtes Fod ved Fod,
Mens Sands og Hjerte de oplod
For Trøsten, han vil bringe.

Han løfted høit sin gyldne Stav,
Saa tyst der blev som i en Grav,
Da lød hans stærke Stemme:
''Vor Drot til Paradiset gik,
Han tømte Evighedens Drik,
Og Palmens Green til Scepter fik, -
Ham bør vi ei forglemme.

Men hvo skal sidde paa hans Stol?
Og hvo, som han en Retfærdssol,
Skal over Landet lyse?
En Hersker, som er Ære værd,
Hvis Mildhed gjør ham hjertenskjær,
Der svinge vil med Kraft sit Sværd
Og ei for Faren gyse?

Vi kjende Alle grant og godt
Fru <w>Agnes</w>, Søster til vor Drot,
Den ædle Enkefrue;
Hun bragte hist i fjerne Hjem
Et Tvillingpar til Verden frem, -
Lad os optugte Een af dem
Til Drot, som vi ham hue!''

Og Folket glad hans Ord fornam,
Med Bifaldsraab omringed ham,
Mens lydt paa Skjold de sloge;
En Ridder, Bondemand og Klerk,
Med Adel, Fromhed, Manddom stærk.
Blev valgte til det store Værk,
Og flux af Landet droge.

Fru <w>Agnes</w> sidder paa sin Borg,
Hel tankefuld og bleg af Sorg,
I sorte Enkeklæder;
Hun seer paa sine Gutter smaa,
Der slumrende i Vuggen laae, -
Da høres snelle Fjed at gaae,
En Svend i Salen træder: -

''Hil sidde Du, min Frue! - Her
Med Hyrdestav, med Kors og Sværd
Tre Mænd for Porten vente;
Raymond, Antonius, Izarn, -
Udsendt fra Folket i Bearn,
Vil her hos Dig et Fyrstebarn
Som deres Drot sig hente!''

Fru Agnes løfter op sit Slør,
Og seer ved Salens hvalte Dør
De Trende dybt sig neie;
Hun drager Silkepuden glat,
Fra Vuggen bort, mens sorrigmat
Hun peger paa den bedste Skat,
Endnu hun har i Eie.

Den <w>Ene</w>, sort af Haar og bleg,
Med <w>knyttet</w> Haand, sig krum mod Væg
Og mut og trodsig vender;
Men <w>Een</w>, guldlokket, fri og frank,
Som Æblet trind, som Druen blank,
Mens Brystet kraftigt steg og sank,
Laae der - med <w>aabne</w> Hænder.

De tause Tre ved Vuggen staae,
Og tankefuldt de stirre paa
De stærke Løveunger;
Og det blev klart, til Valget vist
Forlangte de ei nogen Frist,
Thi alle Tre udbrød tilsidst
Med jubelglade Tunger:

,,<w>Der</w> ligger han med <w>aaben</w> Haand,
Med <w>aabent</w> Hjerte, freidig Aand,
Som skal vor Hersker blive!
Naar han har endt sin Ungdoms Tugt,
Vi ham i Purpur svøbe smukt,
Og Fyrste-Æblets rige Frugt
Udi hans Haand vi give!''

Og alle Tre med hellig Lyst
Berøre sagte Drengens Bryst
Med Sværd, med Kors, med Staven;
Og sværge høit, den Herre bold
At værne kjækt mod Vee og Vold,
I Fredens Ly, bag Kampens Skjold
Ham trofast indtil Graven.

Og han blev stor, blev from og stærk,
Og Herredommets tunge Værk
De trygt hans Haand betroede;
Han førte, som en ærlig Drot,
Sit Sværd og Scepter lige godt;
Derfor i Hytte som i Slot
Hed han <w>Gaston den Gode</w>.
</body>
</poem>

<poem id="winther2002062328">
<head>
   <title>Jægerens Brud</title>
   <toctitle>Jægerens Brud</toctitle>
   <indextitle>Jægerens Brud</indextitle>
   <firstline>Liden Karen hun sidder</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="203-221"/>
   <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

Liden <w>Karen</w> hun sidder
Saa trøstigt ved sit Spind;
Men Mairosen pranger
Ei meer paa hendes Kind.

<w>Der</w> stander nu en Lilie,
Men i Hjertet Rosens Braad;
Hver Morgen og hver Aften
Hun vander dem med Graad.

Hvergang paa Dør det banked,
Hun listed bort med Iil;
Hun gjøs ved Nabokonens
Medlidende Smiil.

Hvergang hun frygtsom, sagte
Til Stegerset gik,
Hun ængstedes ved Moderens
Betænkelige Blik.

Og hvergang hun ved Kilden
Med de andre Piger stod,
Saa tankefuld hun Vandet
Over Bredden strømme lod.

Hun rødmed, naar de talte
Om Elskovs Fryd og Savn;
Hun bæved, naar med Latter
De nævnede et Navn.

Og knæled hun alene
For Gudsmoder i Løn,
Hun voved ei at løfte
Sit Blik til hendes Søn.

---

<nonum><center>2.</center></nonum>

Liden <w>Karen</w> sin Kaabe
Over Skulderen slaaer,
Hun binder Silkeklædet
Omkring de blonde Haar.

Hun vandrer ud alene,
Hun speider Sti og Vei;
Hun sukker, hun lytter,
Men ak! hun seer ham ei.

Hun sniger sig i Skoven
Den mørke, mørke Nat,
Men ak! den elskte Grumme
Hun ikke faaer fat.

Mens Nattevinden suser
Over duftende Mark,
Hun støtter sin hede Pande
Mod Egetræets Bark.

Mens Nattevinden glider
Over bølgende Korn,
Fjernt hører hun det kjendte,
Det kjære Jægerhorn.

Hvor ofte har hun hørt det
Lysvaagen i sin Seng;
Da sittred hun, da bæved
I Hjertet hver en Stræng.

<w>Da</w> lokked det saa lifligt:
,,O, kom! mit Hjertes Sjel!''
Nu klang det vildt og bittert
Som et evigt Farvel!

---

<nonum><center>3.</center></nonum>

Saa var det ved St. Huberts
Den grønne Jægerfest;
I Skoven ved Capellet
De samled sig til Gjest.

Rundt om den lille Kirke
Der var et Sovested,
Hvor  mangen gammel Jæger
Til Slummer lagdes ned.

Og over alle Senge,
Som en grøn Baldachin,
Sig høinede en Tue
Med Kors og Rosmarin.

Liden Karen hun smykker
Sit favre, blanke Haar,
Med sine Tanker ene
Hun til Skovkirken gaaer.

Men her var Lyst og Gammen,
Og her var Spil og Sang
Med Dands og fyldte Bægre
Rundt paa den grønne Vang.

Hver Jæger her førte
Sin Hund, sin Ganger frem
For Kirkedør, at Munken
Da skulde signe dem.

Frem bar han Piil og Armbrøst
Og blanke Spyd og Kniv,
Og Munkens fromme Bønner
Da gjeldte Hjortens Liv.

Først maatte han dog sværge
Ved Helgen, Horn og Hund,
At ingen Falsk og Ondskab
Han førte i sin Mund;

At ingen Mørkets Konster
Han øved paa sin Jagt,
At han aldrig havde sveget
Sit Hjertes Troskabspagt.

Da gav ham først den fromme,
Den hellige Mand
Sin styrkende Velsignelse
Med Bøn og Vievand.

Og hid de stimled sammen
Med Hest og Hund og Falk; -
Der var vel ærlige Svende,
Men ogsaa mangen Skalk.

---

<nonum><center>4.</center></nonum>

Da klang der et Jagthorn
Alt ud fra Skovens Træer;
Da bæved mangt et Hjerte,
Men eet dog især.

Da rødmed mange Kinder,
Kun een blev saa bleeg;
Da tindred mange Øine,
I eet kun Taarer steeg!

Frem treen fra Skovens Skygge
En Jæger, stærk og stor;
Bag efter sig han førte
Sin Fanger i Snor.

Stivt sad den vide Støvle
Om den kraftige Læg;
Hans Skuldre vare brede,
Men graasprængt hans Skjæg.

Mørk skred han hen ad Veien
Med fast og langsomt Fjed,
Ret liig det skumle Skybjerg,
Der just op bag Skoven gleed.

Med sit Jagtspyd i Næven
Han gik mod Kirken hen;
Med bistre Øine skottede
Til ham de andre Mænd.

Dog hvor han over Sletten
Forbi Qvinderne gik,
Mødte hans skumle Øie
De sødeste Blik.

Der er i visse Øine jo
En Trolddoms dybe Hjem;
De Skjønneste, de Bedste
Bedaare sig ved dem!

---

<nonum><center>5.</center></nonum>

Men støttet paa sit Jagtspyd,
Fulgt af sin store Hund,
Ved Kirketrappen stod han nu
Med spodske Smiil om Mund.

Hen over Sletten ilede
Hans Blik til hver en Kant;
Da traadte Munken sagte
Hid med sin Ministrant.

Med blottet Hoved Jægeren
Alt knælede ned,
Han løfted alt sin Haand
Til den hellige Eed:

At ingen Mørkets Konster
Han øved paa sin Jagt,
At han aldrig havde sveget
Sit Hjertes Troskabspagt.

Men et Angstraab der hørtes
Midt i den tætte Krands
Af den lyttende Mængde:
,,Ulykkelige! stands!''

Det var den lille Karen!
Som gjennem Ax og Siv
Hun trængte gjennem Sværmen:
,,O, Elskede! tilgiv!''

Rank stod hun der, en Dommer,
Alvorlig vel, men blid,
Fra Øiet strømmed Taarer,
Og Læben sittred, hvid.

,,Forstød mig, om Du vil da!
Jeg skjenker Dig Dit Ord;
Men frels Din dyre Sjel,
Mens Du vandrer end paa Jord!

Forstød mig, om Du vil da!
Jeg frier Dig for Din Eed;
Men frels Dig selv, Du Elskte!
Kun for Din Evighed!''

Først Jægersvenden stirred
Paa hende, bleeg og stum;
Men snart en Haan sig leired
Om Munden, kold og grum.

,,Hvem vover vel at standse
Mig paa en hellig Vei?
Hvad vil den frække Qvinde?
Jeg kjender hende ei!

Her planter jeg det tørre,
Det seige Hvidtjørnsskaft,
Fast hærdet i Flammen
Og uden Liv og Saft.

Jeg planter for jert Øie
Den visne, runkne Stav
Ned i en hellig Jordbund,
Min egen Faders Grav.

Saavist den ei faar Blomst og Blad,
Saavist den ei kan groe,
Saavist ei denne Qvinde
Jeg skjenket har min Tro!

Men kan den skyde Blomst og Blad,
Og kan den blive grøn,
Al Helvedes Forbandelse
Da vorde min Løn!''

Dybt stødte han sin Spydstang
I den Gravhøi med Magt, -
Den tause Sværm omkring ham
Heel ængstelig gav Agt.

---

<nonum><center>6.</center></nonum>

Da glimted der et Lyn
Over Himlens sorte Tjeld,
En dundrende Torden
Gjenlød fra Skov og Fjeld.

Huult Hundene tuded,
Og med Skrig og med Støi
De sorte Skovens Ravne
Fra Rederne fløi.

Og ved Varselets Stemme
Fra den strenge Hevners Tolk
Ned styrted paa sit Ansigt
Det forfærdede Folk.

Men kun den lille Pige
Og Jægrens raae Gestalt
Stod opreist og stille,
Da Dommen just faldt.

En sagte Luftning vifted,
Og Solen igjen frembrød:
Da ud af Spydets Knaster
Sig fine Spirer skjød;

De klare, grønne Blade
Fremmyldred derpaa,
Det knoppedes og dækked sig
Med hvide Blomster smaa;

Og runded sig til en Krone,
Der skjulte Spydets Blad!
Da hæved sig en Jubel,
Høitidelig, men glad.

Men over Jægrens Øie
Ret som et Slør sig drog,
En hvinende Latter
Vanvittig han opslog.

Han vælted sig paa Jorden
Med Fraaden om sin Mund;
Saa sprang han op og svandt
I den dæmrende Lund.

---

<nonum><center>7.</center></nonum>

Det var saa mørkt og stille,
Alt Solen var i Seng,
Da vandred der et Liigtog
Gjennem Skov, over Eng.

Af løvfulde Grene
En Baar de havde bygt; <!-- Svends kilde afviger her -->
Leiet var redt af Kløver
Og med Markblomster smykt.

Der laae den lille Karen
Med Hænderne paa sit Bryst;
Den blege Mund nu smiled,
Som Døden havde kyst.

Som et forgrædt, forsørget Barn
Der nys er slumret ind,
Med Freden om sin Læbe,
Men Taarer paa sin Kind.

Og hundred Fakler flammed
Paa den natlige Sti,
Og Fuglene de vaagned
Hvor som de drog forbi.

Og Qvinderne istemmed
En sagte Vuggesang;
Alt under Skovens Hvælving
Sorgdyssende den klang:

,,Sov sødt og hvil, du trætte Barn!
Du slumred ind i Vaar;
Snart hisset som en Rose
Du herligt opstaaer.

Sov sødt og hvil, Du stakkels Barn! <!-- Svends kilde afviger her -->
Alt i Din grønne Bo;
Dit sorrigfulde Hjerte
Har nu slaget sig til Ro.

Sov sødt og glem i Drømme
Al Jordens Qval og Nød;
Gudsmoder Dig optog
I sit velsignede Skjød!''

Blidt Sangens Toner dæmpedes
Og Fakkelglandsen svandt,
Alt som det lange Tog sig
Gjennem Skovkløften vandt.

Men paa Kirkens høie Dørtrin,
I Natten mørk og sval
Stod Munken end og stirred
Over den dybe Dal.
</body>
</poem>

<poem id="winther2018081125">
<head>
    <title>Sangeren Simonides</title>
    <firstline>I Marmorhal, ved Lamper klare</firstline>
    <source pages="221-227"/>
    <quality>korrektur1,kilde,side</quality>    
</head>
<body>
I Marmorhal, ved Lamper klare,
Paa Hynderne langs breden Bord
Laae leiret et bekrandset Chor
Af Ynglinge, mens rundt en Skare
Hetærer dem den Gud frembare,
I hvem al Sorgens Glemsel boer.

Hvor stærkt de sorte Øine straaler!
En Duft igjennem Hallen gaaer
Fra Roserne om blanke Haar
Og fra de druefyldte Skaaler,
Hvori en yndig Haand tilmaaler
Hiin Lægedom for Hjertets Saar.

Sødt Fløiter tone, Strænge bæve,
Og, hyllet let i flygtigt Flor,
En Række Dandserinder snoer
Sig ind i Salen, mens de svæve
Med Sangens Flugt og siirligt hæve
En fyldig, broget Blomstersnor!

Midt i Symposiets den hulde,
Begeistret høie Jubellarm,
Der hviler taus, men glad og varm,
<w>Simonides</w> med tankefulde,
Med dybe Blik, som flux han skulde
Til Lyren strække hen sin Arm.

Han ryster Lokkerne, de rige,
Fra Panden, mens i Hjertets Grund
Med smilende, forklaret Mund
De Billeder, som trindt fremstige,
Han gjemmer snildt, og tømmer lige
Sin Patera til klaren Bund.

Men snart Begejstrings vilde Ranke
Kan til sin Skjønheds Grændse naae;
Din søde Flamme, Bacchus! maa
Formæles med en ædel Tanke;
Hvis ei, den bryder Gratiens Skranke,
Formastelig og fræk og raa.

I Festens Hal de kaade Svende
Har alt den lave Bærme smagt,
Hvori den skumle Gift er lagt.
De stamme, - deres Øine brænde, -
Forsmædelige Raab de sende
Imod Olympens høie Magt.

Den rige Sol, den rene Maane,
Hver Magt, som Guddoms Navn har havt,
Ja, Himlens Lyn, selv Rankens Saft,
Og Jorden, Bølgerne, som blaane,
Afsindigt deres Tunger haane,
Hovmodende paa egen Kraft.

Da hæver sig den skjønne Sanger,
Han harmfuld griber sig om Skjæg,
Tilside slaaer han Kappens Læg
Og kneiser som en ædel Ganger,
Idet med nøgen Arm han langer
Sin gyldne Lyra ned fra Væg.

Med Ild han frem for Bordet træder,
Og ret af Hjertets dybe Trang
Til Melodiens kjække Gang
En prægtig Hymne høit han qvæder; -
Til Guders og Gudinders Hæder
Frem strømmede hans rige Sang!

De milde, evigglade Guder
I værdig Glands han stiller frem;
Men ubarmhjertig, bitter Dem,
Der haane Himlen, han bebuder,
Hvor Hunden ved Cocytus tuder,
Et evigt, rædsomt Dødens Hjem.

Lig stumme, strenge Offerpræster,
Der, dybt begeistred' af en Gud,
Staae lyttende til Varslets Bud,
Hans klare, stærke Øine fæster
Sig paa de trodsig tause Gjester,
Hvis frække Ild ei slukkes ud.

De lee: ,,Ei! see, hvor han kan fægte!
Vil Ingen hjelpe ham i Kamp?
Herakles ei, den svære Tamp?
Hans Kølleslag er jo saa ægte!
Ei Ledas Børn, de tappre Knegte?
Nei - Alle kun er Dunst og Damp!''

Da nærmer sig en Træl og vækker
Med Budskab ham, at tvende Mænd
Ved Døren vente deres Ven.
Sandalen Sangeren han rækker
Og den Hensjunkne sagte trækker
Ved Kappen til Portalet hen.

Han træder ud. Med lange Landser
To Ynglinge paa Torvet staae;
Og som han nærmer sig, de gaae
Fremad i sølverhvide Pandser; -
Knap troer han sine egne Sandser,
Og føler Hjertet ængstligt slaae.

Han dvæler, - deres Fjed de sinke, -
Han iler, - hvilken selsom Færd!
Naar han sig troer dem ganske nær,
Saa staae de atter fjernt og vinke,
Mens over deres Hjelme blinke
To Stjerner med et hvidligt Skjær.

Med Eet de vende sig og sænke
De blanke Spyd med Odden did,
Hvorfra de Skrig end trænge hid,
Som Guders Glands og Hæder krænke
Og mere snelt, end man kan tænke,
De svinde som en Taage hvid!

Og som han da sit Øie hefter
Paa Huset, hvor i vilde Lag
Han nys har ført en hellig Sag,
Han seer, dets Piller give efter,
De vige for useete Kræfter -
Og Taget synker med et Brag!

Med Skræk og Rædsel maa han skue,
At ei een Sjel undsluppet var.
Sin Tak han inderligt frembar
For Himlen, paa hvis dunkle Bue
Stod <w>Dioscurers</w> Tvillinglue
Og smilte dobbelt reen og klar!

- Den Sanger Guderne beskytter,
Der from sit Offer dem faaer bragt,
Og ved sin Stemmes stærke Magt
Det Jordiske til Himlen knytter;
I Sjelens inderste Adyter
En Guddomsflamme staaer som Vagt.
</body>
</poem>

<poem id="winther2002113011">
<head>
   <title>Helene</title>
   <subtitle>Et Sagn</subtitle>
   <toctitle>Helene. Et Sagn</toctitle>
   <firstline>Der ligger en Borg paa skovgroet Hald</firstline>
    <source pages="228-240"/>
   <quality>korrektur1,korrektur2,kilde,side</quality>
</head>
<body>
Der ligger en Borg paa skovgroet Hald,
Ved Foden bruser det skumhvide Fald.

I Borgegaarden der grønnes en Lind,
Der suser den sagte Sommervind.

I Luften dirrer Lærkens Qvad,
Fra Linden synker det duftende Blad.

Paa Borgens Altan, med Haand paa Kind,
Der sidder <w>Helene</w> med tankefuldt Sind.

Der sidder <w>Helene</w>, det Lilieskud,
Og stirrer med Længsel i Dalen ud.

Hvad buldrer vel hist i grønne Dal?
Det er ei Strømmens mægtige Fald.

Hvad dundrer vel over den fjerne Bro?
Hvad vækker vel Echo i Skovens Ro?

Tolv Brødre er det! de ride hjem,
Tolvhundred Svende følge med dem.

De Staalplader rasled og Hestene sprang,
Saa mægtigt skingred Trompetens Klang.

Den Vægter blæste, den Vindebro sank,
Dybt neied <w>Helene</w>, som Vidien rank.

I Salen stande de stærke Tolv,
I blankt Staalharnisk, med breden Skjold.

Som Støtter af Malm de stande tyst,
Knap sittrer den gyldne Kjede paa Bryst.

Da springer den Fløidør svævende op,
Ind træder <w>Helene</w> med Terners Trop.

Hun neier sig væn for Hver især:
,,Velkommen, velkommen, o, Broder kjær!''

Hun rækker en duftende Krands til Hver:
,,Velkommen, I Brødre! fra Ledingsfærd!''

Hun fylder dem Hver en gylden Pokal:
,,Velkommen, I Brødre! til Fædres Hal!''

,,Velkommen, I Brødre! og siger nu frem:
Hvad bringer I mig fra Kampen hjem?''

Da mæled den Ældste hel alvorsfuld:
,,Vi bringe Dig intet Smykke af Guld.''

Vi bringe Dig intet Perlebaand; -
Vi bringe tolv Beilere til Din Haand!

Den Første, som Fortunat, er rig,
Den Anden huldsalig og uden Svig.

Den Tredie som Vaaren, frisk og skjøn,
Den Fjerde saa fornem en Fyrstesøn.

Den Femte er from og lærd som en Klerk,
Den Sjette han er en Samson stærk.

Den Syvende synger saa sødt en Sang,
Den Ottende vækker sin Harpes Klang.

Den Niende haver saa meget Land,
Den Tiende Skibe som Havets Sand.

Den Ellevte træder i Dands saa let,
Den Tolvte er jævn og ret og slet!

Men Alle saa kjækt, med mandig Kraft
De lege med Sværd og Landseskaft.

Og Hver har svoren ved Himlens Gud,
Kun Du skulde være hans valgte Brud.

Og Hver har svoren os Hevn og Had,
Hvis ei Du skjenked, hvad Een Dig bad.

Og Alle har lovet os Lykken slem,
Hvis ei Du bønhørte Een af dem!''

Den Jomfru neied sig dybt for hver,
Hun skifted sit favre Rosenskjær.

Mod Barm hun pressed sin Haand med Vee,
Og Taaren randt over Kindens Snee,

,,O, Broder kjære! barmhjertig vær!
Og lad mig dvæle hos Eder her.

Jeg vil ei bytte mit Jomfrunavn
For Guld, for Land eller Skib i Havn.

Jeg vil ei miste min Jomfrukrands
For Harpeklang, for Sang og Dands.

Nei, her vil jeg døe, hvor jeg er fød,
Og her vil jeg skjenke Jer Viin og Mjød.

Nei, her vil jeg smykke min Faders Gaard,
Og her vil jeg læge hver Sot og Saar;

Og muntre Jert Sind med Sang og Spil,
Og lukke tilsidst <w>mit</w> Øie til!

Jeg spørger Jer nu, ved Christi Blod,
Har jeg ei været Jer Søster god?

Og har jeg været Jer Søster god,
Saa tigger jeg her for Eders Fod:

O, sværger mig helligt ved Korset til,
At aldrig I mig forstøde vil!''

Frem treen de Brødre, - og mild og blid
Hver kyssed den Jomfrukind saa hvid.

Og alle Sværde af Skeden foer,
Og Alle som Een paa Korset svoer:

,,Du var os en Søster, god og from,
Du var os vor helligste Helligdom;

Saa sværger jeg Dig paa Korset til,
At aldrig jeg Dig forstøde vil;

Men kjæmpe for Dig og døe, - saavist
Mig hjelpe Gud og den hellige Christ!'' -

- Tre Dage svandt; den Vægter sang
Sit Midnatsvers paa Taarnets Gang.

Han stirred ud i den stille Nat,
Han lytted og spidsed sit Øre brat.

Hvad buldrer hist i den dybe Dal?
Det er ei Strømmens mægtige Fald.

Hvad dundrer vel hist paa fjerne Bro?
Og vækker Alfen af Nattero.

Hvad bruser ud fra den grønne Skov?
En Gangerskare med jernlagt Hov!

Den Vægter sætter sit Horn for Mund,
Saa blæser han ud over Dal og Lund.

Det gjalder saa frisk som Hanegal, -
Tolv Horn ham svare fra dunkle Dal.

Tolv Horn, med Gabet mod Borgen vendt,
De Stemmer er ham saa vel bekjendt.

,,Herud, I Brødre! med Sværd og Skjold,
De Beilere rende mod Muur og Vold!

Herop, I Svende! ved Fakkelglands
I træde saa lystig en Vaabendands.

Herop! herud! baade Ridder og Pilt,
Det gjelder at svinge sig kjækt og snildt!''

De Beegpander blussed fra Borgetind,
Og Svendene strømmed der ud og ind.

Fra Slyngerne susede Steen som Regn,
De tordned paa Murens stærke Hegn.

Mod Borgens Porte, mod Taarnets Steen
Den Vædder forsøgte sit Pandebeen.

Da bragede Porten og Planken faldt,
Ind myldred de gjennem den trange Spalt.

Skarpt Pilen fløited, som høit i Sky
Den klingende Lærke ved Morgengry.

Hvor Køllen drøned, en Pande brast,
Hvor Øxen sænktes, der sad den fast.

Vildt Hornene skingred, Kampraabet lød:
,,<w>Helene!</w> <w>Helene!</w> Seir eller Død!''

Saa Mand mod Mand i det slibrige Blod,
Med Haand imod Haand og Fod ved Fod.

Mens Sværdene hvined og Pladerne sprang,
De Landser rasled og Kjæmperne sang.

Eet Kampvers sang baade Fiende og Ven:
,,<w>Helene!</w> og Seier! - <w>Helene</w> igjen!''

Paa Trapper og Gange, paa Murens Krands
Der stod den vildeste Dødedands.

Ned vælted et Taarn med Damp og Qvalm,
Og Brødrenes Svende de sank som Halm.

Som hidsede Bjørne de slog og stred,
Men - Alle tilsidst dog i Græsset bed.

Da jubled de Beileres Overmagt, -
End stod de Brødre hel uforsagt.

I Borgens inderste, snevre Gaard
De Tolv i Kreds omkring Linden staaer.

I Kredsen derinde, med Lag paa Lag,
Deres Skjolde danne et Huus med Tag.

Som Støtter af Malm de stande tyst,
Og vente den sidste Drab og Dyst.

Om Skjoldhuset slaae de en prægtig Ring, -
Her holdes det sidste Retterthing.

Gjennem sprængte Port, over Gruus og Liig
De Beilere storme med Pral og Skrig.

Høit Sværdene synge den sidste Sang,
Og Hjelmene klinge som Klokkeklang.

Og Blodet strømmer! - men fast i Fod
Hver Broder falder just, hvor han stod! -

- De Beilere stønne af mødigt Bryst:
,,Nu har vi da endt den blodige Høst!''

De Beilere støtte sig trætte til Sværd:
,,Hvor er nu den Løn, som er Kampen værd?''

,,Hvor er nu Prisen, vi vandt tilsidst?
Hvor er den yndige Rosenqvist?''

De løfte det Skjoldtag sagtelig væk:
Da blegned hver Beiler af Vee og Skræk.

De troede, de plukked en Rose rød,
De fandt kun en Lilie, bleg og død!

De standsed og stirred med mørke Blik, -
En gysende Vind gjennem Linden gik.

De svang sig til Hest, paa Skjold de slog,
Og langsomt tyst mod Skoven drog! -

Men øde stod Borgen paa høien Hald,
Ved Foden skummed det hvide Fald.

I Gaarden vifted den grønne Lind,
Der laae <w>Helene</w> med hviden Kind;

Hvor rundt om hende en Sørgevagt
Af trofaste Brødre sig havde lagt.

Den vevre Lærke i Luften qvad,
Fra Linden flagred det duftende Blad.
</body>
</poem>

<poem id="winther2002113012">
<head>
    <title>Tre Beilere</title>
    <firstline>Histnede ved Bækken</firstline>
    <source pages="241-248"/>
    <quality>korrektur1,korrektur2,kilde,side</quality>
</head>
<body>
Histnede ved Bækken,
Hvor Avnbøgen staaer,
Hun sidder bag Hækken
Og fletter sit Haar;
Og Fugle med Fiske
Saa listigt i Løn
De qviddre, de hviske:
,,Hvor Hun dog er kjøn!''

Høit Bølgerne buldre
Ved Møllen forbi:
,,De sneehvide Skuldre,
Dem favnede vi!''
Mens ivrigt de strømme
Med Hjulet omkring,
Den Møller maa drømme
De sødeste Ting.

Saa hen forbi Kirken
De glide saa glat,
Hvor tæt under Birken
En Græsbænk er sat;
Og Præsten maa gjemme
Sin Bog og sit Blad,
Og Hjertet istemme,
Hvad Voverne qvad.

Ved Borgen de bruse,
De synge med Magt
I Fjeldkløftens Sluse
Om Skjønhedens Pragt.
Der lytter den Junker
Bag Silkegardin;
Da flammer, da funker
Hans Øie, hans Kind.

- Hvor Smaafugle bygge
I Løn og i Lind,
Hun sidder i Skygge
Med rødmende Kind,
Mens Tankerne sværme
Saa viden om Land;
Da seer hun sig nærme
De Trende paa Stand.

Sig Junkeren nærmer,
Duunskjægget om Mund,
Med guldstukne Ærmer,
Med Horn og med Hund:
,,O, vil Du ei være
Kjær Huusfruen min?
Du Fløiel skal bære,
Og blødt Hermelin!''

Den Præstemand stønner
I sorten Talar,
De ydmygste Bønner
Hans Hjerte frembar:
,,Jeg var, for Exempel,
En Huusbond for Dig!
Det yndigste Tempel
Da blev Du for mig!''

Den Møller, den hvide,
Sig lister derind,
Han staaer ved en Side
Med blussende Kind:
,,Ak, end dog min Nød, Du!
Ved Kjærligheds Magt, -
Saa kraftigt et Brød Du
Vist aldrig faaer smagt!''

Men rask hun sig reiser,
Saa stolt og saa rank,
Og Hovedet kneiser
Med Fletningen blank:
,,Jeg ikke mig sælger
For Guld og for Glands;
I Elskov jeg vælger
Og mister min Krands.

Herr Junker! I slide
Jert Fløiel og Maard!
Ei ved Eders Side
Til Kirken jeg gaaer!
Herr Pastor! I holde
Ved Pen og ved Skrift;
Fleer Ungmøer bolde
Der er i vort Stift!

Thi Een er for ung til
At eie min Krands;
Den Anden for tung til
At træde min Dands.
Nei, Flaske og Bæger
Hinanden staae næst,
Og lige Børn leger,
Det veed jeg, dog bedst.

Herr Pastor! I læse
Og vie min Krands!
Herr Junker! I blæse
Paa Hornet til Dands!
Men Dandsen jeg træde
Med Mølleren her,
Min Trøst og min Glæde,
Saa kjæk og saa kjær!

Naar Solen den blinked,
Og Maanen saa mat,
Fra Lugen han vinked
Godmorgen! Godnat!
Jeg spored i alle
De Viser, han qvad,
Som de nu kan falde,
Om Elskov han bad!''

- Saa vied da Præsten
Den hellige Krands;
Saa blæste fra Hesten
Den Junker til Dands;
Saa dandsed de Tvende
Hel lystigt i Hu, -
Det kan sig vel hænde,
De dandser endnu!
</body>
</poem>

</content>
</section>

<poem id="winther2002062327">
<head>
   <title>I et romersk Osterie</title>
   <subtitle>En Skizze</subtitle>
   <toctitle>I et romersk Osterie. En Skizze</toctitle>
   <firstline>Snart Natten var forbi; forvildet</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
      <!-- TODO: Hvor stammer mottoet fra? -->
   </notes>
   <source pages="249-274"/>
   <quality>korrektur1,korrektur2,kilde,side</quality>
</head>
<body>
<nonum><right><small>''O, bella Italia! quanto son <i>dolci</i></small></right></nonum>
<nonum><right><small>le tue rimembranze!,,</small></right></nonum>

<nonum><center>1.</center></nonum>

Snart Natten var forbi; forvildet
Jeg længe havde strippet om,
I Fjeldets Labyrinther hildet,
Fjernt fra det munkefyldte Rom.
Ud paa Campagnens Slette gik
Min trætte Fod, mens for mit Blik
Den svage Dæmring fra Østerlide
Farvede Bjergenes Toppe hvide,
Og Viben, med Stemmen natlig hæs,
Fløi skrigende op af høie Græs.
En Sti jeg fulgte blandt de mange;
Bugtende sig som brune Slange
Den førte over Eng og Sump,
Hvor Frøens og Vandhønens Plump
Afbrød den dybe, træge Stilhed.
Den sure Taage bort sig trak
Og viste mig Sletten, flad og flak,
Og det Heles ennuyante Vildhed.
Fjernt laae en Bøffelhjord, og næst
Ved Veien stod en eenlig Hest.
Den prusted ad den fremmede Gjæst,
Slog med sin Svands og iilsom foer
Fast lydløs over den bløde Jord. -
Da skimtede jeg - var det et Huus?
Var det en Dynge Muur og Gruus?
Alene laae det paa Sletten leiret,
Uformeligt, med Gavl og Qvist -
Var det et Osterie? - ja vist!
Lodret steeg jo en Røg i Veiret,
Og over Dørens Karm der laae
En Green med visne Blade paa.
En aaben Reisevogn, let og peen,
Med Undren jeg der paa Veien saae.
De fire Skimler med slanke Been,
Et rigt Livree, en Morian
Forkyndte mig i dens Eiermand
En Søn af det havomflydte Land.
Sex, otte Tiggere med aabne Saar -
Obligationer, hvorpaa de henter
Ved Foreviisning, Aar for Aar,
De lovligt faldende, gode Renter -
Stod der og stirrede dumt og sov,
Og vented den Fremmede, deres Rov! -
Jeg traadte derind. Imod mig slog
En branket Stank, der fra Arnen drog,
Hvor Verten, feed og snavset, paa Stolen,
Med Huen over Øret, paa sit Sped
For Ilden dreied Braciuolen,
Og stønned angenemt derved;
Mens Capucineren, med hviden Skjæg,
Stod støttet tankefuld mod Væg.
Under Loftet i den sodede Spelunke
Der hængte i den tykke Røg
De gule Maisknopper, store Løg,
Paa Gulvet laae der Bariler og Dunke.
I Krogen sad, med Straahat paa,
En velbestøvlet, skjægget Jæger
I grøn Collet og drak sit Bæger,
Mens Hunden ved hans Fødder laae.
I Baggrund Bord og Bænke stode;
<w>Der</w> Britten sad i sin sorte Frak,
Omstimlet af det lurvede Pak
Af Børn og Mænd, som paa ham gloede
Med Griin, paatrængende som Fluer
Om Aftenlampens røde Luer.
Men <w>han</w> sad alvorsfuld og bleeg,
Den sindige Ro ei fra ham veg.
Hans ene Been var stærkt banderet,
Den venstre Arm han bar i Bind,
Paa et Øie var han næsten blind,
Det halve Hoved glat raseret
Og med Bandager rundt belagt.
Paa Bænken havde han Benet strakt
Og talte med en Ven fortrolig,
Som, med Cigar i Munden, stum,
Forholdt sig heel passiv og rolig.
Og svarte kun af og til med ,,Hm!''
Mig bragtes der af en runken Kjelling
Den ramme Gede-Ost og lidt Brød,
Og mens den sure Viin jeg nød,
Jeg hørte Brittens triste Fortælling:


<nonum><center>2.</center></nonum>

,,Som sagt, jeg havde Bølgen pløiet,
Svar Kummer lidt og Smerte døiet;
Men Havet forholdt sin kjække Søn
Ei heller den velfortjente Løn;
Thi jeg tilkjæmped mig paa Vandet
Sundhed, Rigdom og Hæder i Landet!
Men de tætte, vildtopfyldte Skove,
Mit Slot med Taarne, med Altan,
Hvorfra mit Øie skue kan
Den kjære, vilde, salte Vove,
Min Vennekreds, mit Hædersnavn
Opfyldte ei mit Hjertes Savn,
Og Alt var Intet mod den Røst,
Som Hjertets hede Længsel svaled,
De milde Stjerner, som neddaled
Og skabte Himlen i mit Bryst.
Ei større Salighed jeg veed,
Sir <w>John!</w> end en Qvindes Kjærlighed -
Det er jo i en samlet Sum
Det hele Paradis i Grunden!''

    Sir John tog sin Cigar af Munden
Og spyttede og sagde: ,,Hm!''

    ,,Kan jeg beskrive Dig den Engel?
Britannia! Du mit stolte Land,
Troer jeg, alene fostre kan
En saadan ædel Blomsterstængel!
Saa livlig og god! saa kraftig sund!
Saa kløgtig, at fra hendes Mund
Var hvert et Ord mig et Orakel;
Og at <w>hun</w> vandred blandt os om,
Som min - <w>mit</w> Hjertes Eiendom,
Mig et ufatteligt Mirakel!
Jeg, efter et stærkt bevæget Liv,
En vild Omtumlen, nød min Ro
Med fulde Drag i en landlig Bo,
Hvis bedste Pryd var min favre Viv.
Naar under Egeskovens Grønt
Mit Jagthorn klang i Fjeld og Dale,
Jeg tænkte mig det Secund saa skjønt,
Naar jeg kom hjem i Slottets Sale
Og trykkede hende til mit Bryst,
Og fandt min rigeste, bedste Lyst
I hendes Smil og snilde Tale!
Men ak! en selsom, sygelig Længsel
Snart hendes hele Sind betog.
Det lignede en voldsom Trængsel,
Som Tanken bort fra Hjemmet jog.
Vort Nord blev hende som et Fængsel,
Og Sydens brogede Romantik,
Med Nutids Kunst, Oldtids Erindring,
Stod lokkende for hendes Blik
Som hendes Længsels eneste Lindring.
Som Fjeld det paa mit Bryst mig faldt,
At hun, der havde skjenket mig Alt,
Hvad hendes rige Hjerte mægted,
I eet ustillet Ønske smægted, -
At veemodig hendes Taare randt!
Det smerted mig - og, det er sandt,
Det smerted dybt - og dog jeg nægted!
Thi saadan er vi - just <w>saadan!</w>
I Egenkjærligheds kolde Pandser
Staaer ubevægelig en Mand;
Naar paa et Offer det kommer an,
Da kun sit kjære Jeg han sandser;
Mens Qvinden, stærkere end han,
Kan Savn og Sorg med Kraft bekjæmpe,
Ja, selv den Taare skjule kan,
Som vilde smelte, dulme, dæmpe!
Dog - <i>gutta cavat lapidem!</i>
Den Mand jeg dog gad skue, hvem
En saadan Engels Sorg ei rørte!
Hun taug, - men hendes Øie førte
Et Sprog, veltalende og yndigt,
Et Argument saa klart og fyndigt,
At jeg dets Vælde ei modstod,
Men villig mig henrive lod,
Fandt selv tilsidst, at det var syndigt,
Og lagde min Villie for hendes Fod!
Nu - kald mig svag og kald mig dum,
Kort, hvad Du vil - nok sagt, vi reiste!''

    Sir John tog Hatten af og kneiste
Og glatted sit Haar og sagde ,,Hm!''

    ,,Vi reiste. Det var en bitter Stund,
Jeg sagde Farvel til Park og Lund,
Til Hjorten i mine Egeskove,
Til hver en Blomst og til min Hund
Ved Porten, og fra den salte Vove
Jeg vinked, med taareblændet Øie,
Levvel til Englands grønne Høie.
Vi reiste, - Du veed, hvad det vil sige?
At slæbes afsted i en Kareth -
Dybt ned i Catacombers Rige,
Paa Taarn og Bjerg og Minaret
Som i en Feberruus at stige -
At fare gjennem Lande, Byer,
Og gaae paa Jagt efter skjønne Vuer,
Efter malte Billeder, hugne Steen,
Efter smuldne Ruiner, Helgenbeen,
Klostere, Kirker og Sarcophager,
Slette Comoedier, vanvittig Sang
Og andre slige prægtige Sager; -
Og paa den hele besværlige Gang
At pines af Daanen og Kunstkritik,
Af Mænd saa flaue, fade, blaseerte,
Af Qvinder, hyperenthousiasmeerte,
Af smaabitte Kunstneres store Blik, -
Og midt i Vrimlen af al den Yngel
Ei have den Trøst, imellem engang
At stille sit martrede Hjertes Trang,
At turde tugte en opblæst Slyngel
Trods den retfærdigste Beføielse,
,,For han er saa genial og sød,
Og har os gjort saa megen Fornøielse!''
Og - for al den Herlighed med Nap og Nød
At kjæmpe sig gjennem Smuds og Uhumskhed,
Mistænkelighed og lumpen Lumskhed,
Med Passkriverhære, med Camerierer,
Tiggere, Kudske, Doganierer,
Med Verter, Gensdarmer - Nat og Dag -
Hvis Fordringer alle ere - Bedrag! -
Tilsidst vi da Seier vandt, og kom
Til det saakaldte evige Rom,
Hvor under en evig Klokkeklang
Og Processioner og Munkesang
En lille Stund vi tog vor Bolig;
Og trods den skjæggede Kunstnerhær
Med Avind, Kritik og anden Besvær,
Fandt jeg mig hjemlig og fortrolig.
Den uvant tidlige, skjønne Vaar
Os lokkede tidt fra de skumle Vraa'r,
Fra Stank og Smuds og fugtig Skimmel,
Ud fra den Sol-ophedede Muur
Til Bjergenes frie, svale Natur
Under den mørkeblaae, qvægende Himmel. -
Det var vel for fire Uger siden -
Min dybe Sorg, min bittre Harm
Mig lade fast forglemme Tiden -
En Aftenstund saa klar og varm;
Til Rom var just vor Reise vendt,
Og Veien gik gjennem Bjergets Kløfter,
Hvor Sonnino paa den steile Skrænt
Høit over Dalens Skjød sig løfter
Mod Skyen, dristig som Ørnens Rede.
Halvmaanen stod paa Himlens Blaae,
Alt var saa roligt, kun dybt dernede
Hørtes en Bjergstrøms Bølger gaae.
Henrykt og taus min yndige Viv
Sad sværmende sødt, i dybe Tanker,
Og nød det rige Naturens Liv,
Der hviled i Fjeldet, i Busk og Siv,
I Pignens Kroner og Druens Ranker;
Mens Længslen for mit indre Øie
Afmalte mig i Maaneglands
Min Hjemstavns friske, bløde Høie
Med deres saftige Egekrands.
Smukt Klokken klang fra fjerne Kloster,
Og Kudsken mumled sit Paternoster.
Da standsede Vognen - et Skrig der lød:
,,Madonna santissima! hjælp i Nød!''
Høit Hestene steiled - ,,Ned paa Jorden!''
Lød Banditternes Brøl som Torden,
Mens ud fra Fjeldets Krat de vrimled
Og Vogn og Heste vildt omstimled.
Rask Een rev Slaget op, og hæs
Han brølte: ,,Herud! herned!'' Men Manden
Min Kugle fik ret midt i Panden.
Fordreiende sit ækle Fjæs -
Jeg seer ham end - han ralled, mumled
Og gabede høit og baglænds tumled
Ud over Dybets Rand; men jeg
Blev kylet ned paa den stenede Vei,
Udplyndret nøgen, flængt og slagen
Af Dolke og Kolber og derpaa dragen
Ved Fødderne og med Spark og Stød
Styrtet tilligemed Kudskens Liig
Ned i den sorte Afgrunds Skjød.
Det Sidste, jeg hørte, var et Skrig -
Et hvinende - min <w>Emmy's</w> Stemme!
Saa skjærende det i Mindet staaer,
At om jeg saa leved tusind Aar,
Det Skrig gik aldrig mig i Glemme! -
Lang Tid jeg laae som i en Drøm,
Der vexlede med Fryd og Smerte,
Og venligt førte mig mit Hjerte
Til Hjemmets Kyst og Skov og Strøm,
Hvor jeg fornam den svale Luft
Og aanded velkjendte Urters Duft.
Da vaagned jeg - jeg kom tillive!
Med mange Saar, med knækket Arm
Jeg leed - men ak! den rette Harm
Og Sorg jeg vil Dig ei beskrive.
En Gedehyrde havde mig fundet
Halvdød paa Skrænten, hvor jeg, hildet
I Busk og Revl, var blødt nedtrillet.
Paa Baar, af Grene sammenbundet,
Man bar mig ind til Pavens Stad,
Hvor Vennerne, foruden min Pleie,
Og sørged for mit bedste Eie,
Og gjennem den lange, træge Rad
Af lumske Rænker og krumme Veie
Med Møie fik det bragt saa vidt,
At de fik Lov, for Guld at handle
Om Fred med en fredløs Bandit.
<w>Saa</w> Sted og Tid kan alt forvandle!
Thi Ret og Skjel - see det er Tingen,
Tilmaales her, saa knapt det kan,
Fast som en Gunst til <w>Landets</w> Mand,
Men er Du Fremmed - har Du slet ingen!
Man skulde troe, at uden Saar
Og uden Fare de vilde hæle
Og dele de Koster, de lade stjæle, -
Saa lempeligt tilværks man gaaer
Med hine faldne Christensjæle! -
Kort sagt: vi brugte min sorte <w>Jack</w>,
Der sluppet var med Hug og Skræk,
Som vor Gesandt til ,,Bjergets Fyrste'',
Og bragte seent, ved Bud paa Bud,
Den dybe Hemmelighed ud,
At efter Guld han monne tørste!
Nu er jeg her, hvor trygt jeg kan
Min elskte Viv igjen modtage;
Thi, efter given Leide, han
Vil bringe hende selv tilbage.''

    Her Britten taug, forover bøiet,
Med høire Haand han dækked Øiet,
Og mens han gav sin Smerte Rum,
Sir <w>John</w> fik Tid at sige: ,,Hm!''


<nonum><center>3.</center></nonum>

Af den lange Snak, af Røgen ør,
Jeg traadte ud af Tavernens Dør.
Der stod den gustne, pjaltede Kjelling,
Som mig credentsede Vinen før,
Og stirrede ned ad Veiens Helding.
Hun holdt over Øiet sin brune Arm
Og skygged for Morgensolen varm,
Der spredte paa Sletten rig Forgylding,
Mens tusind Vagtler fjern og nær
Med Sang den bragte deres Hylding.
Da peged hun og skreeg: ,,See der!
Der kommer han!'' - og i det Frie
Udstimled Alle, Smaa og Store,
Af det forrøgede Osterie,
At see den mægtige Herres Fore.
Men langsomt kjørte, mod Hytten vendt,
Den plumpe Vogn, med Oxer spændt,
Paa tvende Hjul; og kjækt deroppe
Paa Kant Banditen sad og sang
Og styrede med den spidse Stang
De to uhyre Oxekroppe.
Og i hans Stemme var en Klang,
En underlig, bevæget Svæven,
Der trænger dybt i Sjelen ind
Og vækker en hysterisk Bæven,
Som perser Taaren frem paa Kind!
I Vognens brede Bund der laae
Det store, bløde Knippe Straa,
Bedækket med en bruun Tabarre,
Hvor, i den høie Pindekarre
Som i et Fuglebuur, man saae
Den engelske Dame hvile paa. -
Den Scene var, som den var malt!
For Een, der ret havde Greb paa Tingen,
Var her jo givet Eet og Alt.
Jeg tænkte: er her dog slet Ingen?
Jo! - Jægersmanden hist paa Steen
Fik halet af Lommen sine Hefter,
Og, med sin Bog paa korslagt Been,
Han tegned af alle Livsens Kræfter.
I kold og stolt og værdig Ro
Sig holdt de engelske Lorder to.
Nu Vognen standsed, og med et Sæt
Han sprang til Jorden, kjæk, adroit;
Og med Panden hævet, frank og frit,
Frem treen den spraglede Bandit!
Med Dolk i Belte, med spidse Hat,
Den Ætling af Curius og Cincinnat
Til Capucinermunken hasted,
Hvor ydmygt han paa Knæ sig kasted,
Og kyssed hans tørre Haand, og gav
En Skjerv i Lommens bundløse Grav.
En deilig Karl! saa rank og bold!
Halvveis en Zeus og halv Apoll!
Liig sort Agath det stolte Øie,
Det kruste Skjæg, og om den høie,
Den stærke Pande faldt Lokker rige -
Med hvælvet Bryst og Ryggen lige,
Med Laar og Been, fuldendt i Form!
Kom han her hjem - jeg seer ham alt,
Udsendt fra Bärentzens Kunstanstalt
At vække tusinde Hjerters Storm,
Indfattet i forgyldte Rammer
At smykke mangt yndigt Sovekammer
Blandt Thorvaldsen, Rossi, Goethe og Worm! <note>Bærentsen grundlagde i 1837 en litografisk anstalt, hvorfra der bl.a. udsendtes portrætter af kendte personer. Tenoren Pietro <i>Rossi</i> var en af de italienske sangere som fra 1841 optrådte på Hofteatret (Christiansborg). Den unge Petri <i>Worm</i> blev i 1837 henrettet for et sensationelt rovmord. Hans kønne ansigt skaffede ham et stort damepublikum (se W. Schorn, <i>Da Voldene stod,</i> 1905, side 23).</note>

    Til Vognen han sig atter vendte,
Hvor Oxerne af Aag man spændte,
Og med Haanden, fuld af Rov og Mord,
Han løfted den Lilieblomst fra Nord,
Saa fyldig fiin, saa blød og rank,
Fra Oxevognens plumpe Karm.
Eet Secund hun hviled paa hans Arm -
Og - var det en Hændelse? - hun sank,
Idet til Jord han hende satte,
Med sit imod hans Ansigt ned
Og strøifed med sin silkeglatte,
<pb n="272"/>Sin blege Kind hans Mund, der heed
En blussende Rødme efterlod;
Den kort kun som et Lynblink stod
Og med fordoblet Blegnen stred,
Mens smidig hun af hans Arme gled!
Den hele Kreds stod spændt og stum, -
Sir <w>John</w> og jeg med aabne Munde, -
Vort Øie mødtes, og <w>nu</w> han kunde
Ei længer styre et sagte ,,Hm!''
Mens han nu, paa Landets Skik og Viis,
Banditen rigeligt betalte
For Kost og Tæring og Løsningspriis,
Havde Lorden, henrykt glad og rørt,
Mens Fryd sig i hans Aasyn malte,
Sin Hustru alt til Vognen ført,
Hvor hun med rolige, matte Blikke
Lyttede til hans Rednings Under.
Jeg saae ham smile og venligt nikke,
Og pege paa sine mange Vunder,
<pb n="273"/>Men - det dybeste Saar - det saae han ikke!
Og da hun nu rank i Vognen stod,
Eet Blik hun sagte glide lod
Hen mod de fjerne Bjerges Blaa,
Der drog sig som en fyldig Aare
Langs Himlens Rand, - veemodigt, kort!
Og derpaa drog hun atter bort
De søde Øine, hvori <w>jeg</w> saae
En Løndom dyb, - men ingen Taare!
Med Sløret om sin hvide Kind
Tæt svøbte hun sig i sin Kaabe,
Og trykket i Vognens Hjørne ind
Med Kraft og resigneert, hun var
Et Billed ret paa Een, der har
Ei meer at leve eller haabe.
Men hist, med Ryggen mod Husets Væg,
I Barmen begge de stærke Hænder,
Banditen stod, og i sorte Skjæg
Han loe med skinnende hvide Tænder.

    Da Vognen nu svandt for mine Blikke,
Jeg vendte min Fod igjen mod Rom,
Mens det i Tankerne løb mig om:
,,Det dybeste Saar - det saae han ikke!''
</body>
</poem>


<section level="3" id="winther2018090103">
<head>
    <title>Bægeret</title>
    <toctitle>Bægeret. En Hverdagshistorie</toctitle>
    <subtitle>En Hverdagshistorie</subtitle>
    <source pages="275-328"/>
</head>
<content>

<poem id="winther2002062311">
<head>
   <title>Paa Herregaarden</title>
   <firstline>Hvi sørger dog saa saare</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="277-282"/>
   <quality>korrektur1,korrektur2,kilde,side</quality>
</head>
<body>
,,Hvi sørger dog saa saare
Mit yngste Barn? fortæl,
Hvi rinder vel Din Taare
Hver Morgen og hver Qveld?

Du lever jo høit i Ære,
Du er jo riig og smuk!
Hvad Kummer kan Du da bære?
Forklar mig dog Dit Suk!''

Undseelig <w>Hun</w> skjulte Øiet
Dybt i sin Moders Barm;
Krampagtigt, fast <w>Hun</w> føied
Om hendes Hals sin Arm;

Og mens den klare Kilde
I Lunden, hvor de sad,
Lod sin Perlestraale trille
Over Nymphæens Blad;

Mens milde Vinde lukked
Og aabned den grønne Hæk,
Og Skovduen vugged
I Almens Favntag kjæk;

Mens Moderens Øre vented
Og lytted med stille Taal, -
I Suk fra Dybet hented
<w>Hun</w> Hjertets Skriftemaal.

Med sagte Røst <w>Hun</w> mæled
Et lille Ord - et Navn,
Og sky <w>Hun</w> atter fjæled
Sig i sin Moders Favn.

De blonde Lokker slængte
Sig over den hvide Arm;
Som Skumbølger trængte
Sig frem den unge Barm.

Da tog om <w>Hendes</w> Kinder
Den moderlige Haand,
Som naar man varlig opbinder
En fyldig Rosenvaand.

Et Veemods-Smiil hun sendte
Som svalende Trøst didind,
Hvor Længsel og Smerte brændte, -
Og kyssed <w>Hendes</w> Kind.

,,Saa <w>Han</w> har dræbt Dit unge,
Dit lystige Hjertes Fred?
Og aldrig end <w>Hans</w> Tunge
Har sagt Dig et Ord derved?

Saa det var kun ved Øiet,
Du blev af Slummer kaldt?
Dit venlige Sind sig bøied
Kun for <w>Hans</w> skjønne Gestalt?

Du aner, <w>Han</w> maa gjemme
En Hemmelighed stor,
Der lever uden Stemme,
Der aander uden Ord?

Du kjende vil de Tanker,
Der slumre i <w>Hans</w> Bryst?
Nu vel! - bag de tause Ranker
Lyt til Din Moders Røst!

Jeg vil Dig aabenbare
Den hemmeligste Kunst!
Da see Dine Øine klare
I Tvivlens Taagedunst.

Naar snart I samles atter,
Da husk det Trolddoms-Ord,
Som her, min yngste Datter!
Jeg hemmeligt Dig betroer.

Dit Øie det afslører
For <w>Hans</w> Hjertes mørke Grund;
Hvisk det, imens Du fører
Et Bæger for <w>Hans</w> Mund.

Lad <w>Ham</w> det Halve drikke,
Det Halve drikke Du;
Men da - o, glem det ikke! -
Bryd Bægeret itu.

Thi sætter <w>Han</w> sine Læber
Til det samme Bægers Rand
Endnu en Gang, det dræber
Din Lykkes Liv paa Stand.

Men, hvis Du snildt, forsigtigt
Mit Varsel ret har fulgt,
Da læser Du klart og rigtigt,
Hvad i <w>Hans</w> Sind er dulgt!

Da smykkes vil Din Sommer
Med Blomster og Fuglesang -
Men tyst! see hist - han kommer
Op ad den lange Gang!''
</body>
</poem>

<poem id="winther2002062312">
<head>
   <title>Elskovstrolddom</title>
   <firstline>Med lette Fjed han hasted</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="283-289"/>
   <quality>korrektur1,korrektur2,kilde,side</quality>
</head>
<body>
Med lette Fjed han hasted
Ind i det lune Krat;
Høit i en Busk <w>Han</w> kasted
Sin gule Panama-Hat.

Med sin Foulard han visked
Sin Isses brune Lok:
,,See saa! nu har jeg fisket
Aborrer meer end nok!

Der var saa smukt derude,
Hovmarken var saa travl;
Slottet speiled sin Rude,
Sine Taarne og sin Gavl.

Og Kirken hist, den røde,
Stod som et omvendt Kruus;
Fjernt Skyttens Hunde gjøede
I Skoven ved hans Huus.

Men hedt der var paa Vandet!
End ei den mindste Vind
Viftede kjølt fra Landet,
Og Solen gjorde mig blind.

Her har De da mig atter,
Og her er man tilpas!
Fru Moder! og Frøken Datter!
Gud give, her var et Glas!

En Ild - en Ild <w>her</w> brænder!
Min Frøken! et Bæger, smukt
Credentset af Deres Hænder,
Snart vilde faae den slukt.

Men Kildens klare Draaber
Nu perle mig her omsonst;
Det nytter ei, jeg haaber
Paa saadan en Hebes Gunst!''

Det sagde <w>Han</w> med Latter,
I overgivent Mod,
Og vendte saa bort sig atter
Paa sin flygtige Fod.

Men fra bløde Mos paa Stolen
<w>Hun</w> reiste sig taus og rank;
Siirligt rasled i Kjolen
Hver Fold af Silke blank.

Ved Kilden hun sig neied,
Hvor ud fra Marmorsteen
Midt hen i Blomsterleiet
Den skjød sin Straale reen.

Af begge Hænders blide,
Blegrøde Alabast,
Tæt føied' Side ved Side,
Hun danned et Bæger i Hast;

Mens, sittrende i Skaalen,
Meer kostbar end pruden Guld,
<w>Hun</w> lod forsigtigt Straalen
Risle, til den var fuld.

Et Øieblik hun dvæled!
Men <w>Han</w> - snart bleg, snart rød -
Med pludselig Alvor knæled,
Da Skaalen <w>Hun</w> ham bød.

Med Vellyst suged <w>Hans</w> Læber
Den klare Nektar sød:
,,Ei meer!'' - <w>Hun</w> bad - ,,det dræber!
De blusser jo som en Glød!''

Men selv <w>Hun</w> tømte Resten, -
Og skilte saa Skaalen ad;
Og saa var Alt jo næsten
Gaaet som Moderen bad.

Der stod <w>Hun</w>, bleg, forvirret,
Som havde <w>Hun</w> drukket Gift;
Men fast dog Øiet stirred
Og læste <w>Hans</w> Ansigts Skrift.

Det sused for <w>Hendes</w> Øre
Og Hjertet voldsomt slog.
Da var det, som kunde <w>Hun</w> høre:
,,Saa elsker <w>Hun</w> mig dog!''

Da var det, som kunde <w>Hun</w> skue
Dybt inde i <w>Hans</w> Bryst
Og see den søde Lue,
Der straalede <w>Hende</w> Trøst.

<w>Han</w> syntes <w>Hende</w> at tale:
,,O, siig mig, er det sandt?
At jeg i Jordens Dale
En saadan Himmel vandt!''

<w>Hun</w> vakled, som i Svimmel,
Og yndig, fiin og rank,
Forglemmende Jord og Himmel
<w>Hun</w> til <w>Hans</w> Hjerte sank:

De hviled, med tause Munde,
Tæt ved hinandens Barm; -
Da svæved igjennem Lunde
Zephiren, luun og varm.

Og Tanken tilbage vendte,
Og Hjerterne kom til Ro,
Og Blikket rundt de sendte, -
Da var de alene To.
</body>
</poem>

<poem id="winther2002062313">
<head>
   <title>Langsom Vandring</title>
   <firstline>I Parkens krumme Gange</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="290-295"/>
   <quality>korrektur1,korrektur2,kilde,side</quality>
</head>
<body>
I Parkens krumme Gange
Gik sagte deres Fod;
Tidt var det, som, skye og bange,
De tause, stille stod.

De stille stod og lænked
Fast Hænderne, to og to,
Mens Blikket brændende sænked
Sig dybt i Sjælens Bo.

De stille stod og lagde
Haanden paa Tankens Vei,
Og Smilet forundret sagde:
,,Saa er det virkelig dig?''

En Bæven, liig Aftnens Svale,
Dem hen over Hjertet foer,
Og Sukket blev til Tale,
Og Smilet blev til Ord.

Som naar man i en Have
Vandrer fra Bed til Bed,
Og hver en Vaarens Gave
Henrykt man standser ved;

Og som man kjærligt sanker
En Blomst saa hist, saa her,
Saa dvæled deres Tanker
Ved mangen Erindring kjær.

<w>Han</w> sagde: ,,Jeg blinde Taabe
Saa længe har elsket Dig;
Men aldrig turde jeg haabe,
Du var saa kjær mod mig!''

<w>Hun</w> hvisked: ,,Hvor tidt jeg sendte
,,Min Tanke Dig, mit Blik!
Ak, hvor mit Hjerte brændte,
At intet Svar jeg fik!''

Og <w>Han:</w> ,,Jeg sad paa Stolen
Ved Speilet, - der stod just Du;
Et Haar faldt paa Consolen,
Det gjemmer jeg endnu;

Om Fingren jeg det svøbte,
O, jeg husker det nok!
Imens Du siirligt støbte
I Ringe Din blonde Lok.''

Og <w>Hun:</w> ,,Hvor tidt ei plukked
Hiin Blomsterstjerne jeg;
Men bitterligt jeg sukked,
Naar Oraklet svarte: Nei!

Jeg gjemmer som det Bedste,
Jeg eier, det lille Brev,
Som, før Du vilde os gjeste,
Til min Moder Du skrev.''

Og <w>Han</w>: ,,Ei blot Du lænked
Mig med Dit Ord og Blik;
Af Din Haand Du mig skjenked
En evig Elskovsdrik.

<w>Mit</w> er nu dette Bæger,
Og jeg det slipper ei!
Jeg haaber, det mig qvæger
End tidt paa Livets Vei?''

Med Smiil, med fiffigt Øie,
Dog lidt beklemt i Løn,
<w>Hun</w> svared: ,,Jeg kan ei føie
Min Ven i denne Bøn.

Af dette Bæger drikke
Skal Ingen - selv ei <w>Du!</w>
Og saae Du, Elskte! ikke,
Det blev jo brudt itu?

Hvis nogen Anden rører
Ved min Haand med sin Mund,
Da <w>mere</w> jeg ham tilhører
End Dig i denne Stund.

Nei, Ingen skal Bægret tømme,
Og Ingen skal røre mig!
Jeg vaagen og i Drømme
Vil ene tilhøre Dig!'' -

Mens saa de sagte talede,
Sødt hviskede Luften med;
De mærked ei, Solen dalede
Bag Bøgeskoven ned.
</body>
</poem>

<poem id="winther2002062314">
<head>
   <title>I Byen</title>
   <firstline>Vildt Tø-Sneen tumler</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="296-301"/>
   <quality>korrektur1,korrektur2,kilde,side</quality>
</head>
<body>
Vildt Tø-Sneen tumler
Fra Nattens sorte Sky;
Karether og Droschker rumler
Rundt i den store By.

Den døsige, matte Lygte
Har næsten ingen Magt;
Hvert Fodtrin maa frygte
En Rendesteens Cataract.

Vægteren søvnig glider
Ind i Kjelderskurets Ly;
Den Vandrer stræber og strider
Mod Vind og Paraply. -

Men hist hos den rige Frue
Paa Torvet, paa første Sal,
Der lyser Lampernes Lue
Og Kerter uden Tal.

I Salenes lange Række
En glimrende Assemblee
Høres der snaddre og qvække
Ved den duftende Thee.

Men støttet mod Vindvets Pille
Staaer <w>Han</w>, saa stum og mørk,
Saa tankefuld og stille,
Som stod <w>Han</w> i en Ørk.

<w>Hans</w> kjække Mod er skyllet
Bort i en bitter Strøm;
<w>Han</w> aander i en fortryllet
Sphære, som i en Drøm.

Foran <w>Ham</w> Een, som snuser,
Tykmavet, puddret og dum,
Aabner sin Viisdoms Sluser
Og gjør sig lækker og krum.

<w>Han</w> svarer ham kun sparsomt
Med Ja og Nei og Nik;
Og undgaaer snu og varsomt
Den Gamles hurtige Blik.

Men bag den puddrede Skulder
Hans Øie Maalet fandt;
Gjennem Sladder, Støi og Bulder
Hører <w>Hans</w> Øre grant.

Men hvad <w>Hans</w> Øre hører,
Og hvad <w>Hans</w> Øie seer,
En Snog om <w>Hans</w> Hjerte snører,
At knap det aander meer.

Havde man kunnet skue
Ind i <w>Hans</w> Hjertes Dyb,
Man vilde i Helveds Lue
Øinet det giftige Kryb;

Man vilde en Marter anet,
Ak, uden Lise og Trøst,
Naar først den en Vei har banet
Sig til et trofast Bryst! -

Ved Kaminen, hist henne,
Omringet af en Krands
Af muntre Ungersvende
<w>Hun</w> straaler i Skjønheds Glands.

Hun straaler vel for dem Alle -
Men for Een dog især;
Paa ham <w>Hendes</w> Blikke falde
Som smilende Morgenskjær.

<w>Hendes</w> høie Latter og Tale
Og den blussende Kind
Den varme <w>Begeistring</w> male,
Som bevæger <w>Hendes</w> Sind.

Til ham <w>Hun</w> kun henvender
Sin Røst saa livlig, mild;
Kun for hans Tale brænder
<w>Hendes</w> mørkblaae Øies Ild!

Det var den franske Maler,
Saa vidtbereist en Fyr;
Han sidder og vigtigt taler
Om Kunst og Eventyr.

Hans ædle Blik, det Faste,
Det Sikkre i hans Røst,
Det Fremmede synes at kaste
Funker i <w>Hendes</w> Bryst! -

Man larmer, man sig reiser,
Og Stolene gjør Støi;
Den naadige Frue kneiser:
,,Tilbords i den anden Fløi!''

Ei ændser dog deres Øre,
Hvad om dem foregik;
En Lovsang Begge opføre
Paa italiænsk Musik.

Men som just <w>Hun</w> er i Varmen,
<w>Han</w> paa sin Qval gjør Vold;
Med Smiil <w>Han</w> byder Armen, -
<w>Hun</w> tager den - pludselig kold!
</body>
</poem>

<poem id="winther2002062315">
<head>
   <title>Ved Bordet</title>
   <firstline>Min Ven! hør, siig mig ærlig</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="302-306"/>
   <quality>korrektur1,korrektur2,kilde,side</quality>
</head>
<body>
,,Min Ven! hør, siig mig ærlig,
Hvorfor saa mørk og stum?
<w>Jeg</w> morer mig saa herlig,
Og giver min Glæde Rum.

Saa bleg! med mørknet Øie!
Med sammenknebet Mund!
Jeg seer det grant og nøie,
Du lider i Hjertets Grund.''

Det sagde <w>Hun</w> med Latter,
Det klang som grusom Spot;
Og gjentog det atter,
Som det gjorde <w>Hende</w> godt.

,,Hvi morer Du Dig ikke?
Med Ingen taler Du!
Vildt stirre Dine Blikke,
At det ret er en Gru!

Hvor elskeligt han kan snakke
Den franske Maler der!
<w>Den</w> Glæde kan jeg takke
Min lille Moder kjær.

Hun tog mig med forleden
Til hans rige Værksted hen;
Fra oven og til neden
Var der Billeder, min Ven!

Henreven, henrykt stod jeg
Som i en himmelsk Drøm,
Og sødt, ustandset lod jeg
Flyde min Taares Strøm.

Dybt gjennem Hjertets Aarer
Sig trængte Smerte og Lyst;
Og disse søde Taarer
Mildt qvægede mit Bryst.

Mod hver, som <w>saa</w> mig qvæger
Og har en Fryd mig voldt,
Mit Hjerte sig bevæger -
Det kan ei blive koldt!

Jeg holder det ei hemmelig,
Jeg maa vise det klart!
At jeg er glad, taknemmelig,
Maa vorde aabenbart!

Han selv mig har tilbudet
At male mit Contrafei; -
Overalt han er forgudet -
Men glæder det Dig ei?

Han og har lovet at følge
Os, naar til næste Vaar
Over Bjerg og Dal og Bølge
Til Syd - til Syd det gaaer.

Hvis Du er ret elskværdig,
Saa lov mig det, min Ven!
At, før mit Billed er færdig,
Du ikke gaaer der hen.

Men kom Du kun og hent mig,
Som det sig hør og bør,
Men ei for seent! - og vent mig
Saa udenfor hans Dør!''

- Men <w>Han</w> sad stum og stille
Med al sit Hjertes Vee;
<w>Hans</w> Qval, den indre, vilde,
Kuns <w>Hun</w> kunde see.
</body>
</poem>

<poem id="winther2002062316">
<head>
   <title>Nattetanker</title>
   <subtitle>Hendes</subtitle>
   <firstline>Han maa slet ikke tænke</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="307-309"/>
   <quality>korrektur1,korrektur2,kilde,side</quality>
</head>
<body>
,,Han maa slet ikke tænke,
Jeg ændser <w>Hans</w> Jalousie!
Min Frihed skal ei lænke,
Hvad intet Ondt er i.

Jeg elsker <w>Ham</w> - det veed <w>Han</w> -
Saa maa <w>Han</w> være glad.
Gav <w>nu</w> jeg efter, saa leed <w>Han</w>,
Hvordan jeg saa bar mig ad! -

Høit hæves man jo og stiger
I Pagt med <w>slig</w> en Aand;
Hvad Folk og Verden siger,
Jeg agter ei for et Baand;

Begeistring løser Baandet,
<w>Den</w> maa sig tale ud!
Jeg er som gjennemaandet,
Som greben af en Gud!

Og hvilken Kraft udtaler
Sig ei i hvert hans Værk!
Ja, han med Sjælen maler,
Med Sjælen, høi og stærk.

Og hvor elskeligt et Hjerte!
Saa dybt, saa rigt, saa ømt!
Det rummer en Verdens Smerte
Og har en Himmel drømt.

Og <w>han</w> - han vil mig male!
Det har han lovet jo?
Og vi kan sammen tale
Alene og i Ro!''

Hun hvisked: ,,Det har han lovet!''
Og med smilende Mund
Hun lagde det skjønne Hoved
Til det sødeste Blund.
</body>
</poem>

<poem id="winther2002062317">
<head>
   <title>Nattetanker</title>
   <subtitle>Hans</subtitle>
   <firstline>Trods hendes kolde Blikke</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="310-312"/>
   <quality>korrektur1,korrektur2,kilde,side</quality>
</head>
<body>
,,Trods <w>Hendes</w> kolde Blikke,
Trods <w>Hendes</w> bittre Ord,
Jeg <w>Hende</w> forlader ikke,
Mens jeg vandrer paa Jord.

Jeg Alt - ja, Alt vil taale!
Jeg bøier mig, skjøndt knust;
<w>Hendes</w> Øies stærke Straale
For evig mig har berust.

<w>Hun</w> noget for mig skjuler, -
Og var <w>det</w> nok saa reent,
Det under os Veien huler -
Tidligt eller seent.

Ak, <w>Hende</w> alt Skjønt og Herligt
Drager kun bort fra mig;
<w>Hendes</w> egen Ynde kjærligt
Maa jo lokke det til sig.

Jeg seer, <w>Hun</w> mig foragter,
Det myrder mit Hjertes Ro;
Men ved Himlens evige Magter!
<w>Dog</w> bliver jeg <w>Hende</w> tro!

Vil <w>Hun</w> mig end forstøde
Med Kulde fra sin Fod,
Saa lader jeg Hjertet bløde,
Til det er uden Blod!'' -

- Som man i Mørke vanker
I Kreds den samme Gang,
Gjentog <w>Ham</w> de trætte Tanker
Den samme Sørgesang.

Da Dæmringen gjennem Taagen
Fik trængt i Kamret ind,
Den saae <w>Ham</w> ved Bordet, vaagen,
Med Haanden under Kind.
</body>
</poem>

<poem id="winther2002062318">
<head>
   <title>Et Malerværksted</title>
   <firstline>Der var saa luunt og hyggeligt</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="313-317"/>
   <quality>korrektur1,korrektur2,kilde,side</quality>
</head>
<body>
Der var saa luunt og hyggeligt,
Der var saa elegant,
Skalkagtigt og opbyggeligt
I hver en Krog og Kant.

Hist kolde Alvorsscener
Fra Rom og Grækenland;
Her lystige Silener,
Og Nympher i klaren Vand;

Hist Bønder i Kro og Kippe,
Madonna i Bethlehems Stald,
Skibbrudne paa øde Klippe,
Adams og Evas Fald;

Her Egne med svævende Skyer,
Med Skove ved Søens Speil,
Med længselsfjerne Vuer,
Og Skibe for fulde Seil;

I Rammer, der prægtigt lued,
Den levende, døde Natur
Saa tankevækkende skued
Her ned fra Væg og Muur.

Dog han, som den fremtrylled,
Som i en Glorie klar
Sin Elskværdighed afhylled,
Det skjønneste Billed var.

I den folderige Blouse
Hans Holdning er fri og kjæk;
Smukt Lokkerne sig kruse
Om Pandens ædle Træk.

I Stolen, paa en Forhøining,
Let henslængt, hviler <w>Hun</w>,
Med blød og smidig Bøining,
Med Smiil paa Kind og Mund.

Og det dristige Maler-Øie
Sig drukned i <w>Hendes</w> Blik,
Det fulgte skarpt og nøie,
Hvor Skjønheds-Linien gik.

Og mens hans Farver male,
Hvad Øiet suger ind,
Aabner den hulde Tale
Livligt Sind for Sind.

Men Farverne bleve matte
Mod Ordets Luepragt -
Han Malerstokken satte,
Paletten bort blev lagt.

Lidt efter lidt sig dæmped
Stemmens bevægede Klang,
Og Ordet sagte kjæmped
Og standsed paa sin Gang.

Sig Tanken henrykt svinged,
Mens ei de tænkte paa,
At Tiden var bevinget,
Og, at <w>Hun</w> skulde gaae! -

Men hist paa Gadens Stene
Gik <w>Han</w> med langsomt Fjed
Frem og tilbage - alene
Med sig og sin Kjærlighed.

Det mørkned - begyndte at regne,
Mens længe <w>Han</w> vandred om;
<w>Hendes</w> Øine var lidt forlegne,
Da endelig <w>Hun</w> kom.
</body>
</poem>

<poem id="winther2002062319">
<head>
   <title>Paa Reisen</title>
   <firstline>Her bruser Eisacks Vande</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="318-325"/>
   <quality>korrektur1,korrektur2,kilde,side</quality>
</head>
<body>
Her bruser Eisacks Vande
I dybe Klippeseng;
Stolt seer fra Fjeldets Pande
Borgen saa mørk og streng;

Som en nybygt Svalerede
Den, klinet til Klippens Bryst,
Tungsindig seer dernede
Paa Dalens vaarlige Lyst.

Valnødtræer og Hasler
Grønnes i Dal, paa Fjeld,
Hvert Øieblik der rasler
Fra Høiden et Kildevæld.

Hvor Bjergveien sig slynger,
Hugget i Klippens Barm,
Tyroleren gaaer og synger
Med Øxen i sin Arm.

Sødt Solens Straaler milde
Vække af Nattens Ro;
Tæt ved en rislende Kilde
Hæver sig hist en Kro.

Der stige just de Trende
Fra Reisevognen ned;
Og det var <w>Ham</w> og <w>Hende</w>
Og den unge Maler med.

De vandre jævnt og fryde
Sig ved den rige Natur,
Mens Hestene Havren nyde
Under det lave Skuur.

<w>Han</w> foran gaaer og taler
Med sig og med sin Sorg;
<w>Hun</w> og den unge Maler
Betragte den stolte Borg.

Med Eet <w>Han</w> lytter, standser,
Som vakt ved Kildens Kald,
Der ud fra Graniten dandser
Liig det klareste Krystal.

Veemodigt stemt og blidere,
Om Hjertet øm og blød,
<w>Han</w> sætter Foden videre
Og stirrer i Dalens Skjød.

<w>Han</w> vender sig, - da skuer
<w>Han</w> i Morgensolens Ild
Under Fjeldvæggens Buer
Det yndigste Skuespil!

Af begge Hænders blide,
Blegrøde Alabast
Havde <w>Hun</w> - Side ved Side -
Dannet et Bæger i Hast;

Og smilende, i Skaalen,
Meer kostbar end pruden Guld,
<w>Hun</w> lod forsigtigt Straalen
Risle, til den var fuld.

Den unge Kunstner ligger
Paa Knæ, paa mosklædt Steen;
Og af <w>Hendes</w> Hænder drikker
Bjergkildens Nektar reen.

Og ømt <w>Hun</w> sig mon bøie
Over den skjønne Mand;
I <w>Hendes</w> svømmende Øie
Henrykt stirrede han!

Da træder <w>Han</w> til og raaber:
,,Var det mig reent omsonst,
Om ogsaa jeg nu haaber
En saadan Hebes Gunst?''

Men <w>Hun</w> sig hurtigt fatter!
,,See, jeg har et Bæger kjøbt,''
<w>Hun</w> svarede <w>Ham</w> med Latter,
,,Just som det gamle støbt!''

Et Øieblik <w>Han</w> dvæled,
Utaalmodig vented <w>Hun</w>;
<w>Han</w> hvisked, idet <w>Han</w> knæled,
Med bleg og skjælvende Mund:

,,Af dette Bæger drikke
Skal Ingen - selv ei Du!
Og saae Du, Elskte! ikke,
Det blev jo brudt itu?

Hvis nogen Anden rører
Ved min Haand med sin Mund,
Da mere jeg ham tilhører,
End Dig i denne Stund.

Nei, Ingen skal Bægret tømme,
Og Ingen skal røre mig!
Jeg vaagen og i Drømme
Vil ene tilhøre Dig!''

Men <w>Hun</w>: ,,Min Ven! Du spadser!
Jeg Dig - kun <w>Dig</w> har kjær!
Glem dog de fade Phraser,
Og tøm mit Bæger her!''

Med Vellyst suged <w>Hans</w> Læber,
Og Stemmen sagte lød:
,,Jeg veed det nu, det dræber,
Men Lykken er i min Død!''

Nu rask med mig til Spidsen,
Vandfaldet bør vi see!
Det skyder sig brat fra Issen
Ned fra Gletschernes Snee!''

Foran dem snelt <w>Han</w> iled,
Som berust <w>Han</w> svang sin Hat;
De To medlidende smiled
Og fulgte til Fjeldets Krat.

Men da didop de naaede,
Hvor Øiet ustandset seer,
Da var det dem en Gaade -
<w>Han</w> var der ikke meer!

De troede først <w>Han</w> spøgte,
Skjult i en Hules Gjem,
De raabte, loe og søgte -
Men Echo kun svarede dem.

Hvor Faldets melkehvide
Fraade i Dybet foer,
Paa Skræntens slibrige Side
Fandt de <w>Hans</w> sidste Spor.
</body>
</poem>

<poem id="winther2002062320">
<head>
   <title>Paa Herregaarden</title>
   <firstline>Ned rasled de visne Blade</firstline>
   <notes>
      <note type="credits">Bidrag fra Svend Andersen.<!-- Oprindeligt indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
   </notes>
   <source pages="326-328"/>
   <quality>korrektur1,korrektur2,kilde,side</quality>
</head>
<body>
Ned rasled de visne Blade,
Violette, gule, graae;
I Søens mørkeblaae Flade
Sig Himlen veemodig saae.

Markerne vare saa øde,
I Skoven Taushed og Fred;
Mat Solens Straaler fløde
Gjennem blege Løvværk ned.

I Parkens krumme Gange
To Damer langsomt gik;
De dvæled, som skye og bange,
Med sorgomsløret Blik.

Den Yngre førte i Lunden
Den Ældre, venligt og smukt;
Men falmet var Kinden og Munden,
Og Øiets Ild var slukt.

Og som de gik langs Hegnet,
Den sorte Sørgedragt
Saa underligt sig tegned
Paa Løvets brogede Pragt.

I deres Ansigt malet
En hemmelig Smerte stod;
Tidt Læben vilde talet,
Men ei den havde Mod.

Tidt var det, som de standsed,
Men havde dog ingen Ro;
Som det, den Ene sandsed,
Bevæged dem begge To.

Og ved den klare Kilde,
Der lige vever og glad
Lod sin Perlestraale trille
Nu over det visne Blad;

Der stod de, og <w>eet</w> Billed
Sig maled for Begges Sind;
Som nylig her opstillet,
Det traadte i Tanken ind.

,,Her var det!'' sukked den Gamle;
Men <w>Hun</w> til Panden bar
Sin Haand, for Mindet at samle:
,,Ja - her - ja, <w>her</w> det var!''
</body>
</poem>
</content>
</section>

</workbody>
</kalliopework>

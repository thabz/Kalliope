<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1849" author="winter" status="incomplete" type="poetry">
<workhead>
   <title>Lyriske Digte</title>
   <year>1849</year>
   <notes>
      <note>Stavemåde og tegnsætning følger samvittighedsfuldt originaludgaven, kun indlysende fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse.</note>
   </notes>
   <pictures>
      <picture type="titlepage" src="1849-p1.jpg">Titelbladet til <i>Lyriske Digte</i> (1849).<br/>Lyriske Digte, / af / Christian Winther. / - ,,ins bekannte Saitenspiel / Mit Muth und Anmuth einzugreifen; / Nach einem selbstgesteckten Ziel / Mit holdem Irren hinzuschweifen, - / <i>Das</i>, alte Herr'n, ist <i>eure</i> Pflicht'' - / Goethe. / Kjøbenhavn. / Forlagt af Universitetsboghandler C. A. Reitzel. / Trykt hos Kgl. Hofbogtrykker Bianco Luno. / 1849.</picture>
   </pictures>
   <quality>korrektur1,kilde,side</quality>
   <cvs-timestamp>$Id$</cvs-timestamp>
</workhead>
<workbody>

<poem id="winter2003030501">
<head>
   <title>Forord</title>
   <toctitle>Forord</toctitle>
   <indextitle>Forord</indextitle>
   <firstline>Alt længe disse Blade laae</firstline>
   <notes>
      <note>Teksten følger <i>Lyriske Digte</i> (1849), side 3-5.</note>
   </notes>
   <quality>korrektur1,kilde,side</quality>
</head>
<body>
Alt længe disse Blade laae
Hos mig, saa dybt i Gjemmet;
Nu vil de ud i Verden gaae,
Som er dem, ak! saa fremmed.

De troe, det er et helligt Bud
At styre Frihedslængsel,
Og vaabenløse flye de ud
Fra mig, som fra et Fængsel.

Skjøndt mangt et Blad blev guult og graat
Og Skriftens Blæk er bleget,
Hos mig de havde det dog godt,
Omskygget og omhæget.

Nu frygter jeg, de blive ør
Paa Jordens Tumleklode,
Der tumle kan langt meer, end før
Man ellers den tiltroede.

Den vrider sig med Støi og Brag,
Ret som den vilde revne;
Det bliver altsaa deres Sag
At snoe sig efter Evne.

Lad dem see til, hvordan de vel
Kan skjøtte og kan tee dem;
Det er vel knapt, at nogen Sjæl
Vil høre eller see dem.

De svinde sagtens som et Fnug
For Tidens Storme vilde; -
Mon Nogen nu paa Elskovssuk
Sit Hjertes Kraft tør spilde?

Er Citharspil og Suk og Sang
Vel ret courante Vare?
Nei, Hjerterne har nu engang
Langt andre Ting at klare.

Og de skal have Lov dertil,
Ifald med Kraft og Lempe
I Havnen de os føre vil,
Hvorfor, jeg troer, de kjæmpe.

Der kommer da en bedre Tid,
Naar de tilgavns har seiret,
En Vaar saa frisk, en Sommer blid,
Hvor man kan trække Veiret.

Da vaagner alle Fugle nok,
Som laae i Vinterdvale
Og da tør og min lille Flok
Til Hjertet atter tale.
</body>
</poem>

<section level="1">
<head>
   <toctitle>Da jeg var ung</toctitle>
</head>
<content>

<poem id="winter2003030502">
<head>
   <title>1</title>
   <toctitle><num>1</num>Jeg seer det grant, Du favre Qvinde!</toctitle>
   <firstline>Jeg seer det grant, Du favre Qvinde!</firstline>
   <notes>
      <note>Teksten følger <i>Lyriske Digte</i> (1849), side 9-10.</note>
   </notes>
   <quality>korrektur1,kilde,side</quality>
</head>
<body>
Jeg seer det grant, Du favre Qvinde!
At aldrig jeg har elsket før,
Men evigt vandret kun i Blinde!
Nu veed jeg vist, nu skal jeg vinde
Paa Jord min Himmel, før jeg døer.

Spørg ei, om jeg har glemt at klage?
Om jeg har ingen Kummer meer?
Ak jo! naar jeg vil Sløret drage
Fra Fortids Mørke, og tilbage
Jeg paa min svundne Vandring seer.

Men <i>den</i> skal ligge dybt begravet,
Som den fra evig Tid var død.
Nu er, som Stjernen op af Havet,
Min Fremtid, rigt med Glands begavet,
Af Dine Taarers Strøm jo fød.

O, lad Dit Blik, det hulde, hvile
Paa dette slette, skrevne Blad!
Ved Dine Suk, ved Dine Smile
Vil der om mine Ord fremile
En frisk og frodig Blomsterrad.

Mens Roser paa din Kind sig sanker
Og Duggen om Dit Øies Blaa,
Mens i <i>Din</i> Barm <i>mit</i> Hjerte banker,
Vil mine dunkle, træge Tanker
Forklarte, vingede fremgaae.
</body>
</poem>

<poem id="winter2003030503">
<head>
   <title>2</title>
   <toctitle><num>2</num>Har Du sovet sødt i Nat?</toctitle>
   <firstline>Har Du sovet sødt i Nat?</firstline>
   <notes>
      <note>Teksten følger <i>Lyriske Digte</i> (1849), side 11-12.</note>
   </notes>
   <quality>korrektur1,kilde,side</quality>
</head>
<body>
Har Du sovet sødt i Nat?
Har sig ogsaa rigtig ømme,
Qvægende og milde Drømme
Om Din Hovedpude sat?
Har de smukt med deres Vinger
Viftet om Din varme Kind?
Sendt til Hjertet Blikke ind,
Som det Fred og Hvile bringer?
Har de deres Hænder lagt
Venligt paa Din kloge Pandes
Hvælving? viist Dig fjerne Landes
Underfulde, sære Pragt?
Har de rakt Dig Glemsels svale,
Hjertelettende Pokal
Hist i Kunstens rige Hal,
Eller i de stille Dale?
Har de og med Sang og Klang,
Med de smidig-bløde Toner
Fanget, som i snilde Doner
Sorgens Tanker dennegang?
Er min Rose vaagnet bleg?
Eller har Din Slummers søde
Trolddom livnet Dine bløde
Kinder med sit friske Præg?
Har det end sin stærke Lue,
Dette Øie, hvor nedlagt
Guden har den hulde Magt,
Som mit Hjertes Storm kan kue?
<i>Da</i> jeg priser Drømmens Gud!
Da jeg reiser ham et Alter,
Synger ham en hellig Psalter,
Og hans Ære breder ud.
Og jeg vil end ei forlange,
At han mig skal føre frem
I Dit rige Drømmehjem, -
For at plage Dig med Sange.
Nok Du vist Dig plage lod
Af <i>de</i> Tanker - sønderrevne,
Af <i>de</i> Blade - slet beskrevne -
Ak - men med mit Hjerteblod! -
Som ,,Godmorgen'' jeg dog sender
Dig eet lille Blad endnu,
Mens jeg ømt i Tanken, Du!
Kysser begge Dine Hænder.
</body>
</poem>

<poem id="winter2003030504">
<head>
   <title>3</title>
   <toctitle><num>3</num>Min Sjæl var viklet ind i Smertens Traade</toctitle>
   <firstline>Min Sjæl var viklet ind i Smertens Traade</firstline>
   <notes>
      <note>Teksten følger <i>Lyriske Digte</i> (1849), side 13.</note>
   </notes>
   <quality>korrektur1,kilde,side</quality>
</head>
<body>
Min Sjæl var viklet ind i Smertens Traade,
    Og laae i Svøb af tusind stærke Hamme
    Ved Sorgens Barm, liig Barnet hos sin Amme,
    Med lukte Øine, end af Taarer vaade.

Som Puppen slumred den, en uløst Gaade; -
    I Nattens Mulm, i Dagens lyse Flamme
    Den hængte ubevidst paa Livets Stamme,
    Og villieløs, sig selv ei kunde raade.

Men Kjærlighedens Sol gik op af Havet!
    Fra fjerne Kyst <i>Du</i> maned hid dens Straaler,
    Saa Dækket brast, hvori den laae begravet.

Nu flagrer den, mens Tankens Rum den maaler
    Med sine Vinger - af en Gud begavet -
    I evig Ruus af Elskovs gyldne Skaaler.
</body>
</poem>

<poem id="winter2003030505">
<head>
   <title>4</title>
   <toctitle><num>4</num>Der var saa ængsteligt i Haven!</toctitle>
   <firstline>Der var saa ængsteligt i Haven!</firstline>
   <notes>
      <note>Teksten følger <i>Lyriske Digte</i> (1849), side 14-15.</note>
   </notes>
   <quality>korrektur1,kilde,side</quality>
</head>
<body>
Der var saa ængsteligt i Haven!
Den Luft var som en Marmor graa;
Som Kistens tunge Laag i Graven
Den trykkende paa Hjertet laae.

Jeg voved neppe ret at aande,
Mit Bryst var voldsomt sammensnørt;
Og det var kun med Qval og Vaande,
Jeg fik en Stavelse fremført.

Mig syntes, Du var fremmed mod mig,
Jeg aned, at Dit Hjerte leed,
Saa al min Sindighed forlod mig, -
Og, hvordan <i>saa</i> jeg var - Du veed.

Da rakte mig Din Haand den lille,
Den spæde Rose, rød og rund,
I Øiet glimted Tanker milde,
Og Veemod dæmred om Din Mund.

Jeg tog den som et Pant paa Freden:
At jeg endnu Dig er lidt kjær,
At Du tilgiver ,,Kjedsomheden'',
Som Du maa lide ved min Færd.

Den lille Rose - ak! den visner!
Men <i>den</i>, som blusser i mit Bryst,
Skal did, hvor ingen Kulde isner,
Mig følge til hiin fjerne Kyst.

Den lille Rose - ak! den falmer!
Men <i>den</i>, som i mit Hjerte groer,
Skal under Evighedens Palmer
Sig brede til en evig Flor!
</body>
</poem>

<poem id="winter2003030506">
<head>
   <title>5</title>
   <toctitle><num>5</num>Min Elskede! Du har mig sagt</toctitle>
   <firstline>Min Elskede! Du har mig sagt</firstline>
   <notes>
      <note>Teksten følger <i>Lyriske Digte</i> (1849), side 16.</note>
   </notes>
   <quality>korrektur1,kilde,side</quality>
</head>
<body>
Min Elskede! Du har mig sagt:
,,Du tænke skal paa mig <i>med Glæde!</i>''
Og ved Din Villies fromme Magt
Forbød Du ogsaa mig at græde.

Og om nu Taaren, bitter, heed,
End stundom Øiets Rand vil bade,
Jeg vogter dog, at ikke ned
Den trille skal paa disse Blade.

Du vilde ane den - som Gnist
Det maatte falde paa Dit Hjerte; -
Men aldrig vil - det veed Du vist -
Jeg lægge Tønder til Din Smerte.

Med Vold jeg standser Taarens Væld!
Men ak! saa længselsfuld og bange,
Jeg lindre maa, beklemt, min Sjæl, -
Og sukker dybt i mine Sange!
</body>
</poem>

<poem id="winter2003030507">
<head>
   <title>6</title>
   <toctitle><num>6</num>Skal jeg klage? skal jeg sukke?</toctitle>
   <firstline>Skal jeg klage? skal jeg sukke?</firstline>
   <notes>
      <note>Teksten følger <i>Lyriske Digte</i> (1849), side 17-20.</note>
   </notes>
   <quality>korrektur1,kilde,side</quality>
</head>
<body>
<center><nonum><b>1</b></nonum></center>

<resetnum/>Skal jeg klage? skal jeg sukke?
Skal jeg synge dybt i Moll?
Saae jeg ei min Rose lukke
Sig i Vinternatten kold?

Sorgens lumske Orm har lagt sig
Atter paa dens fine Blad;
Smertens hvide Lagn har strakt sig,
Hvor en Morgenrøde sad.

Disse Øine var forgrædte,
Dette Blik var sorrigmat,
Disse Læber var saa trætte
Og af Smilet reent forladt.

O, jeg vilde dog saa gjerne
Gjennem Kummers tunge Sky
Aabne Dig, <i>min</i> Himmels Stjerne!
Glimt af Trøst og Haab paany.


<center><nonum><b>2</b></nonum></center>

<resetnum/>Kan det trøste lidt at tænke,
At eet Hjerte, ærligt, tro,
Bundet ved magnetisk Lænke,
Vaager ved Dit Hjertes Bo?

Kan det trøste lidt at vide,
At det lever kun for Dit?
At, naar Dit en Kamp maa stride,
Er der ingen Fred i mit?

Kan det trøste lidt at høre,
At, naar Du er uden Ro,
Maa det dybt mit Sind berøre,
Saa vi sukke begge To?


<center><nonum><b>3</b></nonum></center>

<resetnum/>Hvad har jeg vel andet villet,
Og hvad mon jeg andet vil,
End at faae Din Smerte stillet -
Blot en Stund - ved Strængens Spil?

O, hvor gjerne lokke vilde
Jeg ved Harpens sagte Klang
Engle, fromme, stærke, milde,
Til at værne om Din Gang.

Men, hvad mægter vel de spæde
Tonebørn mod Verdens Brag?
De kan sukke, de kan græde -
Ak! men døe paa Kampens Dag!


<center><nonum><b>4</b></nonum></center>

<resetnum/>Det er Midnat, Alt er stille!
Ak, nu vaagner jo den Dag,
Da Du nyfødt, elskte Lille!
Følte Hjertets første Slag.

Da det første Gang sig hæved,
Aanded, bæved og fik drømt;
Da det første Gang hensvæved
Paa sin Flugt, uroligt, ømt.

Dette Hjerte! som har banket
Livligt, kjærligt, reent og puurt;
Dette Hjerte, som har sanket
Tusindfryd - og Smertens Urt;

Som kun lever, som kun aander
For hvad der er Stort og Smukt,
Ak, men dybt i Qval sig vaander
Mæt af Livets bittre Frugt;

Som mig førte ind i Freden,
Den jeg aldrig drømte om;
Og som blev, for Evigheden,
Mine Tankers Helligdom.


<center><nonum><b>5</b></nonum></center>

<resetnum/>Mine Sukke gik til Himlen,
Paa min Kind har Taaren brændt;
Op til Ham bag Stjernevrimlen
Blev mit Hjertes Raab henvendt;

Og jeg bad! og ingensinde
Var min Bøn saa luevarm,
Som for Dig, min Elskerinde!
Og for Freden i Din Barm!
</body>
</poem>

<poem id="winter2003030701">
<head>
   <title>7</title>
   <toctitle><num>7</num>Mit Bryst var som en tropisk Egn</toctitle>
   <firstline>Mit Bryst var som en tropisk Egn</firstline>
   <notes>
      <note>Teksten følger <i>Lyriske Digte</i> (1849), side 21-23.</note>
   </notes>
   <quality>korrektur1,kilde,side</quality>
</head>
<body>
Mit Bryst var som en tropisk Egn,
Hvor Jord og Himmel yppigt gløde,
Men Jordskjælv snart med Storm og Regn
Grumt lagde alt det Skjønne øde;

Snart var det som en Fjelddal, riig
Paa Blomsterduft og søde Frugter;
Snart var det en Savanna liig,
Hvor gjennem Siv sig Slangen bugter;

Snart var det som en Himmel blaa,
Hvor Haabet dækked Alt med Glemsel;
Snart over Heden saaes fremgaae
Fortvivlelsens uhyre Skræmsel.

Der er en Trolddom grum og stærk, -
Den skummel tidt derinde ruged,
Og hvert mit Hjertes stille Værk
I en chaotisk Nat nedknuged;

Hvor Snogen vandt sig, giftig, sort,
Mens Tigeren med Øiets Gnister
Vildt skræmmed Glædens Engel bort,
Og gloede paa mig, blodig, bister.

En Tomhed hersked stundom der, -
Et saa umaalt og trøstløst Øde,
Et Mulm, en Stilhed, fjern og nær,
Saa Livet - Tanken - Haabet døde! -

-  Naar fordum ret en øde Egn
For Livets Sæd man tog i Eie,
Da bar man foran Korsets Tegn, -
Det lysned alle mørke Veie.

Det rensede hvert giftigt Dyb,
De vilde Udyr skjalv og frygted;
For Himlens Banner Mørkets Kryb
Svandt, som Phantomer, hen og flygted!

- Du kom! - og liig den lune Vind,
Der huldt bevinger Vaarens Følge
Og aander bort fra Bjergets Tind
De Taager raae, som det ombølge; -

Saaledes jog Du, kjæk og let,
De værste Udyr jo paa Flugten,
Og Hjertet, længst af Sorgen mæt,
Sig aabned glad for Himmelfrugten.

Ifald Du vil, Du skaber om
Ved Alvor, stemt med Kjærligheden,
Mit Hjerte til en Helligdom, -
Min vilde Ørken til et Eden.

Dit Kors er <i>Rosen</i> i Din Haand,
Din Stemme er en hellig Psalme,
Dens Klang er Frelsen for min Aand,
Og Rosen? - vil jo aldrig falme?
</body>
</poem>

</content>
</section>

<poem id="winter1999070726">
<head>
   <title>Til en Digter</title>
   <subtitle>
      <line>»Hvor Mænd i Atlashoser gaae,</line>
      <line>Er ei <i>vor</i> Plads.«</line>
      <line></line>
      <line>»Men det skal være Folkets Fryd og Taarer,</line>
      <line>Som klinger i den danske Digters Røst.«</line>
      <line><i>Poul Møller.</i></line>
   </subtitle>
   <toctitle>Til en Digter</toctitle>
   <indextitle>Til en Digter</indextitle>
   <firstline>Hvis Du vil synge Dig til Glæde</firstline>
   <notes>
      <note>Første citat er fra Poul Martin Møllers <xref poem="moellerpm20010502514"/>.</note>
   </notes>
   <quality>korrektur1</quality>
</head>
<body>
Hvis Du vil synge Dig til Glæde,
Og ærlig Tak for Sangen faae,
Skal ikke Du i Hallen træde,
Hvor Fornemhedens Gud har Sæde,
Hvor Nøgler og hvor Stjerner gaae;
Thi der tidt Tankerne er spæde,
Og der tidt Hjerterne er smaa.

Har Du en Palme, blodomgjødet,
En Tidselvaand af Blomster dækt,
En Piil, ret kraftigt gjennemglødet,
En Frugt af Elskovs-Solen sødet,
Et Sværd med Klang og Sving og Vægt;
O, Digter! Du skal ei forøde't
Paa en saa tam og udtømt Slægt!

Har Du et Bryst med Kraft i Lungen,
Saa spar det til en anden Gang;
Man svimler, har Du kjækt Dig svungen,
Og har Du ømt, vemodigt sungen,
Er Taareveien tør og trang;
Ad dristigt Skjemt man smiler tvungen,
Man leer kun haant ad Hjertets Sang.

Syng Du for Knøsen hist bag Ploven,
For Svenden i Regentsens Ro,
For ham, der kjæmpe maa med Voven,
Syng for Soldaten ved Cartoven,
For Pigen ved sin Malkeko; -
Om ei for andre, saa i Skoven,
Hvor Dine smaa Colleger boe.

Jeg synger ei for nogen Anden
End Hende med det klare Blik,
Med blonde Lokker over Panden,
Som har berøvet mig Forstanden,
Jeg først i Vuggegave fik,
Men skjænket mig en bedre anden
I Kjærlighedens Trolddoms-Drik.
</body>
</poem>

<poem id="winter1999070727">
<head>
   <title>Natten</title>
   <subtitle>(Thorvaldsens Basrelief)</subtitle>
   <toctitle>Natten</toctitle>
   <indextitle>Natten</indextitle>
   <firstline>End er det Nat! - i underlige Drømme</firstline>
   <pictures>
      <picture src="winter1999070727-p1.jpg">Thorvaldsens <i>Natten</i></picture>
   </pictures>
   <quality>korrektur1</quality>
</head>
<body>
End er det Nat! - i underlige Drømme
Indhyllet og i Mørkets svale Slør
Hun blidt og sagte - sagte sees at svømme
Mod Morgenrødens fjerne, lukte Dør.
Med stille Sukke ved den ømme,
Den moderlige Barm hun kjærligt dysser
De slumrende, forgrædte Børn, og Vinden,
Let viftende om Lokken, dem fra Kinden
De hede Smertens Perler huldt bortkysser!
   Den Ældste, Haabet, lukket har sit Øie,
Som nys vemodigt stirred mod det Høie;
Den Mindste, Længsel, mod sit eget Bryst
Det tankefyldte Hoved monne bøie
Og lytter nu til al den skjulte Lyst, -
Den smerteblandede, som evigt hviler
Derinde - og ved Drømmen smiler.
Men snart vil Mulmet vige bort, det sorte,
Og Rosen spire frem ved Morgnens Porte,
Og Jordelivets Dæmring, dybt dernede,
Vil sig for Solens Glædessmil adsprede!
   <i>Da</i> vil den Første klart sit Øie hæve
Og ane Himlens Vei og Viisdoms Raad.
Den Anden vaagne skal og svæve
Fortrøstningsfuld, og ingen anden Graad
Der fødes skal, end Morgnens Perler klare,
Som Dagens Roser friske skal bevare.
</body>
</poem>

<poem id="winter1999070728">
<head>
   <title>Sommerlyst</title>
   <toctitle>Sommerlyst</toctitle>
   <indextitle>Sommerlyst</indextitle>
   <firstline>Nu kan vi dandse!</firstline>
   <quality>korrektur1</quality>
</head>
<body>
Nu kan vi dandse!
Lystigt i Sommerluft,
Binde vi Krandse,
Aande vi Blomsterduft!
Lilier bløde
Roser de røde,
Nelliker, Bukkar, Violen den blaa
Her rundtom os staae.

Vi har en Gynge
Hængt mellem Eeg og Bøg,
Den kan os slynge
Høit under Leeg og Spøg,
Kjøligt os Vinden
Suser om Kinden,
Surrende Bier os seile forbi
Saa lette som vi!

Gjøgen den galer,
Lærkerne qviddre smukt,
Venlige Svaler
Svæver i sagte Flugt!
Yndige Sommer!
Næppe Du kommer,
Smilende, rødmende, liflig men kort,
Saa iler Du bort!
</body>
</poem>

<poem id="winter1999070729">
<head>
   <title>En Moder til sin Søn</title>
   <toctitle>En Moder til sin Søn</toctitle>
   <indextitle>En Moder til sin Søn</indextitle>
   <firstline>Naar Natten ret er stille</firstline>
   <quality>korrektur1</quality>
</head>
<body>
Naar Natten ret er stille
Og Alting er i Ro,
Min Søn, min søde, lille,
Jeg kommer til Din Bo.

Thi Gud mig det forunder,
Naar Hvilen falder paa,
Engang imellemstunder
I Drøm til Dig at gaae.

Da seer jeg Dig, Du Kjære!
Min Glædes - Smertes Søn!
Ak, kun en Drøm maa være
Min Kjærlighed til Løn.

Jeg seer Dig tegne, skrive
Og læse flink i Bog,
At Du kan rigtig blive
Mig baade from og klog.

Jeg Dig i Haven møder,
Jeg seer Dig i Din Seng,
Jeg seer, Du lystigt støder
Koldbøtter hist i Eng.

Du har de Kinder røde,
Du har de Øine blaae,
Du har de Læber søde,
Som tidt jeg kyssed paa.

Nu kysser jeg dem ikke
De Roser paa Din Kind!
Nu kan i Dine Blikke
Jeg aldrig skue ind.

Ak, jeg kan ikke knuge
Dig tæt her til mit Bryst!
Ei for mit Hjerte suge
Af Dine Læber Trøst! -

Siig, tænker Du paa Hende,
Der græder for sin Søn?
Siig, lever hendes Minde
End i Din Aftenbøn?

Siig, husker Du min Stemme?
Siig, husker Du mit Blik?
Ak, kan Du Timen glemme,
Da bort fra mig Du gik?

Du aner ingentide
De Taarer, jeg har grædt!
En Moder, maa Du vide,
Kan aldrig vorde træt.

Som eensom Fugl i Skoven
Kun synger Sorgens Sang,
Saa sorgfuld over Voven
Er nu min Tankes Gang.

O, aned Du min Længsel,
Du skyndte Dig sombedst,
Og flygted fra Dit Fængsel
Til den, som er Dig næst.

Til den, som har Dig baaren
Med Kummer og Besvær,
Som døbte Dig med Taaren -
Og har Dig dog saa kjær! -

Lev vel! Lev vel, Du Kjære!
Jeg sukker ømt Dit Navn;
Ret aldrig skal jeg lære
At tænke klart Dit Savn.

Jeg folder mine Hænder
For Dig, min Smertes Søn!
For Dig til Gud jeg sender
Hver Stund mit Hjertes Bøn!
</body>
</poem>

<poem id="winter1999070730">
<head>
   <title>Hun til Ham</title>
   <toctitle>Hun til Ham</toctitle>
   <indextitle>Hun til Ham</indextitle>
   <firstline>Som i en Sky indhyllet</firstline>
   <quality>korrektur1</quality>
</head>
<body>
Som i en Sky indhyllet, -
Det er nu saa Din Skik -
Du drukner, taus fortryllet
Din Tanke i mit Blik.

Dog mig Din Taushed maler,
Hvad i Dit Hjerte boer,
Meer klart end lange Taler,
Meer sødt end søde Ord.

Jeg kjender ganske nøie
Den Længsel i Dit Bryst,
Der straaler fra Dit Øie
Med dyb, urolig Lyst.

Som Fuglen eensom tier
Paa Tjørnens nøgne Green,
Af Somrens Melodier
Den røber ikke een; -

Men - den er fuld af Tanker,
Og den er <i>meget luun;</i>
Et Flamme-Hjerte banker
Bagved de bløde Duun; -

Saadan Din Tanke fjæler
Sig bag Din Tausheds Sky,
Og Blomster-Ordet dvæler,
Til det er Vaar paany.

O, giv den Stakkel Vinge,
Lad Skyen skilles ad,
Lad Ordets Due bringe
<i>Min</i> Sjæl et Rosenblad!
</body>
</poem>

<poem id="winter1999070731">
<head>
   <title>Amor Rex</title>
   <toctitle>Amor Rex</toctitle>
   <indextitle>Amor Rex</indextitle>
   <firstline>Hvem er blandt alle Guder</firstline>
   <notes>
      <note>Rettelse 30-4-2001.</note>
   </notes>
   <quality>korrektur1</quality>
</head>
<body>
Hvem er blandt alle Guder,
Den største vel i Magt?
Hvis Vælde sig bebuder
I al Naturens Pragt?
Det er den lille Herre,
Der ager frem saa tryg
Med Duer for sin Kærre,
Med Vinger paa sin Ryg.

Med Pilens Odd han rister
Sin Trolddoms Rune sød,
Saa Rosenknuppen brister
Og Rosen bliver fød;
Med sine spæde Hænder
Den lille, fine Skalk
Jo Virakflammen tænder
I hver en Lilies Kalk.

Hvor Æblets Bold forgyldes,
Hvor Blommen glimrer rød,
Hvor Druens Bryster fyldes
Med Nektar, stærk og sød;
Hvor dybt i Grunden ulmer
En rigdomsvanger lld,
Saa Guldorangen svulmer, -
Der har han havt sit Spil.

Han har med Aftenrøden,
Med Regnbuens Magie,
Med Solens Morgengløden
En livlig Sympathie;
Naar lune Vinde lufte
Fra Blomsterdalen ud,
Og Natvioler dufte,
Da skeer det paa hans Bud.

I Ørnens Vinger stærke
Kun han har Kraften nært;
Der qviddrer ingen Lærke,
Som jo hos ham har lært;
Og ingen Orm har krøbet,
Ei Sommerfugl fremgik,
Som ikke først i Svøbet
Af ham sin Lectie fik.

For ham maa Løven bukke,
Han koger Tigrens Blod;
Ved Nattergalens Vugge
Med Smil han aarle stod;
Han kysser Pignens Kjerne,
Da voxer Stammen rank;
Han vinker Nattens Stjerne,
Da glimter den først blank.

Kort, Alt hvad Verden eier,
Der troer sig frank og frit,
Han ved en evig Seier
Har evig gjort til Sit;
Hvert Hjerte faaer han lænket,
Hvor han sin Piil har skudt;
Han hersker uindskrænket,-
Hans Magt er absolut.
</body>
</poem>

<poem id="winter1999070732">
<head>
   <title>Efterklang</title>
   <toctitle>Efterklang</toctitle>
   <indextitle>Efterklang</indextitle>
   <firstline>Jeg seer med Veemod ei tilbage</firstline>
   <quality>korrektur1</quality>
</head>
<body>
Jeg seer med Veemod ei tilbage
Til Vaarens stille Blomstertid;
Mit Hjerte fører ingen Klage,
For Solen ei er sommerblid.
Jeg veed jo nok, min Vandring vender
Nu ned i Vintrens kolde Favn,
Hvor Stilhed boer, hvor Aaret ender
I Gravens Hjem og sikkre Havn.
Men i mit Hjertes Dyb jeg føler
Endnu en Vaar, en Sommerlyst,
En Ild, som Vintrens Snee ei kjøler,
En Klang, som aldrig vorder tyst!
- Naar da til Slummer Cithren hænges,
Jeg aldrig siger den Farvel;
Den vaagner brat, saasnart jeg længes,
Og stemmer altid med min Sjæl.
</body>
</poem>

<poem id="winther2001052502">
<head>
   <title>Hverken Konge eller Dronning</title>
   <toctitle>Hverken Konge eller Dronning</toctitle>
   <indextitle>Hverken Konge eller Dronning</indextitle>
   <firstline>Hverken Konge eller Dronning</firstline>
   <notes>
      <note type="credits">Bidrag fra Brian Bentsen</note>
   </notes>
   <quality>korrektur1</quality>
</head>
<body>
Hverken Konge eller Dronning
Har jeg sjunget til endnu!
Kun Du, min Tankes Honning!
Har næret mig - Du!
Som et venligt Barn sig lægger
Til det moderlige Bryst,
Som en Tiger sig strækker
I den svale Flod med Lyst;
Som en Boa sig slynger
Op i et løvrigt Træ;
Som en Nattergal synger
I Rosenbuskens Læ;
Som en Bi sig nedsænker
I Liliens Jomfruskjød;
Som en Vedbend sig lænker
Til Muurstenen rød;
Som et Kildevæld rinder
Og aldrig bliver træt;
Som en Silkeorm spinder
Sig i sit rige Net;
Som en Solsik bevæger
Sig mod sin lyse Sol;
Som Magnetnaalen peger
Stadigt mod sin Pol:
<i>Saaledes</i> jeg Dig vier
Hver Tanke i mit Bryst;
Saa af Dit Øie dier
Mit Hjerte kjærlig Trøst;
Saaledes jeg mig slynger
Om Dig, mit Livsenstræ;
Saaledes sødt jeg synger
I min friske Roses Læ;
Saaledes jeg nedsænker
Mig i Dit Billeds Skjød;
Saaledes jeg mig lænker
Til Dig i Liv og Død;
<i>Saa</i> Hjertets Kilde rinder
Og bliver aldrig træt;
Saaledes jeg indspinder
Mig i Din Tankes Net;
Saaledes jeg mig dreier
Mod Dig, min varme Sol;
Saaledes jeg kun eier
Een fast og sikker Pol! -
Og uden Dig var Livet
Mig kun et Skum paa Strøm; -
Et iiskoldt Pust i Sivet -
En Anelse - en Drøm!
</body>
</poem>
</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1858" author="winter" status="complete" type="poetry">
<workhead>
   <title>Sang og Sagn</title>
   <subtitle>Andet, forøgede Oplag</subtitle>
   <year>1858</year>
    <pictures>
        <picture src="1858-p1.jpg">Titelbladet til <i>Sang og Sagn</i> (1858) lyder ,,Sang og Sagn. // Af / Christian Winther. // Andet, forøgede Oplag. // Kjøbenhavn. / P. G. Philipsens Forlag. / Thieles Bogtrykkeri. / 1858.''.</picture>
    </pictures>
    <notes>
        <note>Teksten følger Christian Winther: <i>Sang og Sagn</i>, 2. forøgede oplag, P.G. Philipsen, Kbh., 1858.</note>
        <note>Stavemåde og tegnsætning følger samvittighedsfuldt originaludgaven, kun åbenbare fejl er rettet og i alle tilfælde med originalens ordlyd anmærket i digtnoten, så læseren selv kan vurdere rigtigheden af en rettelse. Noter med foranstillet asteriks er Winthers egne.</note>
    </notes>
    <source facsimile="115408015254_color" facsimile-pages-num="230" facsimile-pages-offset="14">Christian Winther: <i>Sang og Sagn</i>, 2. forøgede oplag, P.G. Philipsen, Kbh., 1858.</source>
</workhead>
<workbody>

<poem id="winter2018082501" variant="winter2018081001">
<head>
    <title>Tilegnelse</title>
    <subtitle>Til Grev A. C. P. Rantzau til Breitenburg</subtitle>
    <firstline>Kan om en rask, romantisk Daad</firstline>
    <source pages="1-6" />
    <quality>korrektur1,korrektur2,kilde,side</quality>
</head>
<body>
Kan om en rask, romantisk Daad
<w>Nu</w> Sangens Fugl fortælle?
<w>Alt</w> styres jo ved sindigt Raad,
Og ei ved Sværdets Vælde.

I Kabinettet, lønligt gjemt,
De Penneposer skride;
Og Mandens Arm har næsten glemt
Med Stang og Staal at stride.

Den Finger selv, der fordum kjæk
Regjered Kampens Flamme,
Maa nu besudle sig med Blæk
Og blandt Papirer kramme.

De stærke Havets Slotte man
Heel fredeligt udskikker,
Og flytter dem langs Kyst og Strand
Blot som en Skaktavls Brikker.

Soldaten tæt ved Fredens Bryst
Sig blødeligt har leiret;
Ei mæler stolt Kartovens Røst:
,,Triumph! nu har vi seiret!'' -

Og hvor i Verden er den Vraa,
Hvor Sangens Fugl tør bygge?
Ak, ræd den hører Øxen slaae,
Der lysner Skovens Skygge.

Ei Bækken meer faaer Lov i Skjul
I Dalens Skjød at glide
Nei, den maa vælte tusind Hjul,
Og som en Trælqvind slide.

Staaer Qvæget end i Mark og Dal
Og smykker Landets Billed?
Ak nei, det fodres nu paa Stald
I stive Rækker stillet.

Den stolte Ganger græsser ei
Omkring den grønne Tue;
Den finder til sit Foder Vei
Kun i en Stadsestue;

Den faaer ei Hø, ei Havrekorn,
Nei, den faaer Brød og Skinke;
I Vandets Sted, den drak tilforn,
Maa nu Champagne blinke.

Ei Himlen meer - i Sømands Sind -
Nu raader for hans Lykke;
Sig Skibet lister uden Vind
Jo hen ad Havets Rygge.

Man stiger ei paa Bjergets Top,
Hvor Himlens Stemmer høres,
Nei tværs igjennem Klippens Krop
Paa glatte Jern der kjøres.

Og Politiet veed saa flink
At snuse og at gribe;
I Krattet sees ei Bøssens Blink,
Der skingrer ingen Pibe.

I Diligencen reiser man
Som i sin Dagligstue,
Hvor man commode sig gjøre kan
I Tøfler og i Hue.

Og <w>under</w> Floder, <w>over</w> By'r
Man nu saa trygt kan fare,
At smukke Reise-Eventyr
Snart vorde meget rare.

Nu sværtes Morgensolens Kind
Af Røg og Steenkulsdampe;
Og Maanens Fylde svinder ind
For <w>Gaudins</w> Stjerne-Lampe.

Før glimred Duggen, rød og blaa,
Paa Engens Blomsterflade;
Som brune Sod dens Perler staae
Retnu paa Rosens Blade.

Maskiner hist, Maskiner her
I stædig Takt og Orden,
Med Klappren, Buldren fjern og nær
Selv døve Herrens Torden! -

Og fordum paa hver Livets Gang
Til Glæden og til Sorgen
Man vilde høre Sang og Klang
I Hytten og i Borgen;

Men nu der høres knap et Skraal,
Hvor Druens Straale springer,
Og ved et natligt Stævnemaal
Ei nogen Cithar klinger.

,,De Sangens Konst og Strængespil
,,Saa ringe Priis tilmaale,
,,At nu tildags man næppe vil
,,Den høre eller taale!''

- Hvor skal da Sangens Fugl tye hen
I Fred, med Qvad og Qvidder?
Den flyer til <w>Dig</w>, Du <w>Sangens Ven!</w>
Du ædle, danske Ridder!

Du lokked den med venlig Aand;
Den kom, lidt bly og bange;
Nu sidder tryg den paa Din Haand,
Og synger sine Sange.

Den glemme vil sin Skræk og Sorg,
Sin Længsel og sin Lede,
Hvis til Din gamle Stammeborg
Den klæbe tør sin Rede.

Den flittigt flyve vil mod Nord
Og fjernt til Solens Zone,
Og virke Dig et broget Flor
Om Skjold og Hjelm og Krone.

I Sommerdagens Straale blid,
Ved Vinternattens Kerte
Den prise vil Dit rige Vid,
Men først og sidst - <w>Dit Hjerte!</w>
</body>
</poem>

<poem id="winter2018082502" variant="winter2018081005">
<head>
    <title>Til Weyse</title>
    <toctitle>Til Weyse. 1836</toctitle>
    <subtitle>Den 5te Marts 1836</subtitle>
    <firstline>Sanggudinden kjærlig stod</firstline>
    <source pages="7-8"/>
    <keywords>weyse</keywords>
    <quality>korrektur1,korrektur2,kilde,side</quality>
</head>
<body>
Sanggudinden kjærlig stod
Ved Din Barndoms Leie,
Kaared Dig med Liv og Blod
Til sin Arv og Eie;
Og hun trykked Dig i Favn,
Høitidsfuld og stille,
Lærte Dig sit Guddomsnavn,
Mens Du end var lille,

Dig hun gav sit Ridderslag,
Gav den gyldne Lænke,
Gav i Kys og Favnetag
Alt, hvad Mø kan skjenke;
Kraftig Alvor, liflig Skjemt,
Livets bittre Smerte
Fik hun i Din Harpe stemt,
I Dit dybe Hjerte.

Og som Ridder kjæk og bold,
For Din Hjertenskjære
Du med Harpens brede Skjold
Skjermed hendes Ære;
Stærk, med evigt Ungdomsblod,
Stred Du, naar det gjældte,
Værned hendes Skjønhed mod
Frække, velske Helte.

Ædle Ridder! slaa Din Stræng,
Lad Din Stemme tone
Over Vintrens hvide Eng,
Vaarens grønne Krone!
Lad til Musers ædle Dands
Straale smukt Din Stjerne,
Og forjage med sin Glands
''Junos ublue Terne.''

Luk ei til Dit rige Bryst,
Men lad Skatten stige
Vældigt frem til Folkets Lyst
I Dit Kongerige:
Veed Du ei, at Du er Drot?
Ei Din Magt Du kjender?
Spørge Du behøver blot -
Troe og faste Venner.
</body>
</poem>

<poem id="winter2018082503" variant="winter2018081006">
<head>
    <title>Til Thorvaldsen</title>
    <toctitle>Til Thorvaldsen. 1838</toctitle>
    <subtitle>fra Danmarks yngre Kunstnere</subtitle>
    <firstline>Velkommen, o Mester! tilbage til Nord</firstline>
    <source pages="9-10"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Velkommen, o Mester! tilbage til Nord
Fra Sydens sødtblomstrende Høie,
Fra Byen, hvor Floden, den gule, sig snoer,
Hvor Solen nedsender sit Øie
Til Rankernes Frugt, mens Orangernes Duft
Omsvæver Cypressen i mørkblaae Luft.

Vidt førte din Hæder, den vældige Ørn,
Dit Navn paa de mægtige Vinger,
At høit det blev nævnet for Jorderigs Børn,
Hvor Kunsten sin Tryllestav svinger.
Nu Danmark, saa stolt af sin Søn og hans Navn,
Dig aabner huldsaligt sin Moderfavn.

Fra Høie og Sletter, fra grønnende Eng,
Fra Byer og duftende Skove,
Fra jublende Læber, fra klingende Stræng,
Fra Havets høitbrusende Vove,
Fra Landboens Hytte, fra Herskerens Slot
Dig toner: Velkommen, o Kunstens Drot!

Og Vi, som endnu kun i Forgaarden staae
Til Musernes straalende Tempel,
Og færdes saa flittigt og godt, vi formaae,
Med Pensel og Meisel og Stempel, -
Vi kunne ei tæmme Begeistringens Lyst,
Nei, ud maa den strømme af fulde Bryst!

Du aabned vort Øie, Du vakte vor Sands
For Skjønhed og Sandhed, den rene;
Du bærer med Rette den evige Krands
Af Laurens gudviede Grene!
Høit lyde vor Velkomst i jublende Chor:
Hil være vor Mester! vor Stolthed i Nord!
</body>
</poem>

<poem id="winter2018082504" variant="winter2018081007">
<head>
    <title>Til Damerne</title>
    <subtitle>Ved et Bal i Studenterforeningen</subtitle>
    <firstline>For Skjønheds rige Blomsterflor</firstline>
    <notes>
        <note>* Sangen er skrevet til Dandsemusik og blev, under selve Dandsen, udført af et Chor.</note>
    </notes>
    <source pages="11-12"/>
    <quality>korrektur1,korrektur2,kilde,side</quality>
</head>
<body>
For Skjønheds rige Blomsterflor
Som huldt i Hal mon prange,
Lad frit, hvad i vort Hjerte boer,
Fortolke vore Sange;
Mens Dandsen paa sin lette Flugt
Indslynger sine Ringe,
Til Strængeleeg skal Sangen smukt
Udfolde klart sin Vinge.

Lad Verdens Bølge bruse vild,
Lad Storm og Torden true,
Os vinker dog en Straale mild
Bag Skyens dunkle Bue;
Igjennem Livets Fattigdom
Kjækt gaaer vor Skudes Planke.
Vi eie eet Klenodie, som
Gjør riig og klar vor Tanke.

I Qvindens Hjerte staaer den Sol,
Som Livets Mørke spreder,
Der staaer den faste, sikkre Pol,
Som os til Himlen leder;
Der er den ædle Diamant,
Hvis rene Glands vi ære,
Og alt det Guld, vor Grandsken fandt,
Skal dens Indfatning være.

I Himmel, Hav, i dunkle Jord,
I Sjælens Dyb der speides,
Af tusindfoldigt Sangerchor
Hver Livets Dont geleides;
Af Stenen her, ved Farver hist
Et ædelt Liv opvækkes, -
Men hver en Stræbens Frugt tilsidst
For Skjønheds Fod nedlægges.

Naar fjernt vi spredte gaae paa Jord
I Vest- og Østerlide,
Skal dette Mindes Blomsterflor
Staae frisk ved Vintertide.
Thi er end Vaaren længst forbi,
Og Støv vor Ungdoms Krandse,
Skal dog vor Tanke, ung og fri,
Gjenkalde disse Dandse.
</body>
</poem>

<poem id="winter2018082505" variant="winterandrea1">
<head>
    <title>Længsel</title>
    <firstline>Jeg kunde slet ikke sove</firstline>
    <source pages="13-14"/>
    <quality>korrektur1,korrektur2,kilde,side</quality>
</head>
<body>
Jeg kunde slet ikke sove
For Nattergalens Røst,
Som fra de dunkle Skove
Sig trængte til mit Bryst.
Jeg aabnede Vinduet stille
Og stirred i Mulmet hen,
Og lod hver Elskovstrille
Mig synge om Dig igjen.

Et Posthorn i det Fjerne,
Et Suk af Nattens Vind,
Et Glimt af en eensom Stjerne
Vakte mit stille Sind;
<i>Dit</i> Billed sagte hensvæved
Paa Nattens Baggrund huldt;
Mit Hjerte zittred og bæved
Længsel- og smertefuldt.

Min Tanke jeg Dig sendte,
Jeg sendte Dig mit Blik;
Ak, hvor mit Hjerte brændte,
At intet Svar jeg fik;
Kun Pust af Nattevinden,
Fra Grenen hist et Vink,
Den kolde Dug fra Linden,
Og Stjernens kolde Blink.

Du tænker vel, jeg har glemt Dig?
Men troe mig, om Du kan,
Jeg har i Hjertet gjemt Dig,
Og skal over Gravens Rand,
Trods Dødens bittre Kulde,
Hiinsides Livets Kyst
Bære dit Navn, det hulde,
Prentet dybt i mit Bryst.
</body>
</poem>

<poem id="winter2018082523" variant="winther2002112603">
<head>
    <title>Til Beppina</title>
    <subtitle>Med et Par Castagnetter</subtitle>
    <firstline>Hvor tidt har jeg ønsket at see</firstline>
    <source pages="15-16"/>
    <quality>korrektur1,korrektur2,kilde,side</quality>
</head>
<body>
Hvor tidt har jeg ønsket at see
De sortbrune Øines Glands,
Naar i slangesmidige Dands
De forraadte det brændende Indre,
Mens paa Sierra-Nevadas Snee
Andalusiens Sol monne tindre,
Mens Kilder rislede ned
Gjennem Klippens brune Rifter
Og balsamiske Luftninger gled
Over Palmernes grønne Vifter.

Men nu, ved det danske Sund,
Ved Strand, i den landlige Bo,
- Hvis Haabet bliver mig tro -
Skal henrykt mit Øie følge
Dit Blik og din smilende Mund
Og din Midies svævende Bølge,
Naar Du træder den mauriske Dands.
Men dog skal din blændende Arm,
Dine Lokkers blonde Krands,
Din Kind saa skjær og saa varm,
Hiint Foraarsblaa i dit Øie,
Mig minde om, hvor vi boer,
Og at Qvinden her i vort Nord
Har Blikket vendt mod det Høie;
At kuns <w>hun</w> en Længsel stor
Har knyttet i hellig Eenhed
Til Livets sværmende Lyst,
Og til Værn om sit tugtige Bryst
Lysalfers barnlige Reenhed.
</body>
</poem>

<poem id="winter2018082506" variant="winterandrea2">
<head>
    <title>Min Skat</title>
    <firstline>Hun er sød</firstline>
    <source pages="17-18"/>
    <quality>korrektur1,korrektur2,kilde,side</quality>
</head>
<body>
Hun er sød,
Hun er blød,
Hun er smal om sit Liv;
Hun er bøielig
Og føielig
Og rank som et Siv
Hendes Kind
Er saa lind,
Og som Rosens saa varm;
Hun er nysselig
Og kysselig
Paa Mund, Haand og Arm.

Ak, hvor net,
Og hvor let
Som et svævende Fnug,
Kan hun neie sig
Og dreie sig
Paa Foden saa smuk.
Hvor hun stod
Paa sin Fod,
Hvor hun gik og hun sprang,
Var hun nydelig
Og frydelig
Som Fløiternes Klang.

Og saa kjæk
Som en Bæk
Mellem Blomsternes Flok,
Glimter Øiets Blink
Fornøiet, flink
Bag nødbrune Lok.
Hendes Røst
Er min Trøst
Midt i Sorgernes Nat; -
Al den Herlighed
Og Kjærlighed
Er <i>min</i> søde Skat!
</body>
</poem>

<poem id="winter2018082507" variant="winter2018081011">
<head>
    <title>Det nye Aar</title>
    <firstline>Hører I Klokkens Klang?</firstline>
    <source pages="19-20"/>
    <quality>korrektur1,korrektur2,kilde,side</quality>
</head>
<body>
Hører I Klokkens Klang?
<w>Det</w> var en Dødesang, -
Aaret, det gamle, bortiler;
See, alt i Hallen staaer,
Krandset, det unge Aar, -
Fingren paa Munden, - og smiler.

Reis for det Gamle hist
Granens den mørke Qvist,
Der hvor hans Hoved nedlægges;
Over hans Sarkophag
Skal under Haabets Flag
Mindet om Sorgerne dækkes.

Du med det blonde Haar,
Nyfødte, tause Aar,
Siig nu, hvad Rigdom Du bringer?
Trygle, - det gjør vi ei!
Ungdom paa Livets Vei
Kraftigt sig Skatten tiltvinger.

Bring mig en Purpurmund,
Blussende, sød og sund,
Piger med bankende Hjerte;
Da skal, min Ven, Du see,
Hvor jeg og de skal lee
Høit ad hver truende Smerte.

Sæt mig et druefyldt,
Duftende, solforgyldt,
Skummende Bæger for Munden;
Da, faaer jeg drukket ret,
Engelen vækkes let, -
Glæden, der slumrer paa Bunden.

Kom da, du unge Mand!
Svæv over By og Land,
Hør paa vor Jubel og Gammen!
Vandringens Fakkel tændt!
Vel begyndt, halv fuldendt!
Kom, lad os vandre tilsammen!
</body>
</poem>

<poem id="winter2018082508" variant="winter2018081012">
<head>
    <title>En lille Erobring</title>
    <firstline>Hun var saa fiin, og neppe ti, tolv Aar</firstline>
    <source pages="21-22"/>
    <quality>korrektur1,korrektur2,kilde,side</quality>
</head>
<body>
Hun var saa fiin, og neppe ti, tolv Aar,
Med skjelmske Øine, spæde Hænder,
Og løb med flyvende, guldgule Haar,
Og leged lystigt ,,Tampen brænder.''

Men - dette underlige, dybe Suk -
Det Blik, hvormed hun yndigt sværmed, -
Hvo lærte hende det? Hiin ,,Dreng saa smuk'',
Der tidligt, ømt sig Barnet nærmed.

Hun stilled sig paa Bordet, rank og let,
Og saae sig om med skjelmske Blikke,
Og sagde: ,,jeg vil kysse hans Portrait, -
Ham selv - nei ham - det tør jeg ikke!''

Og da hun siden tog sit Shavl, sin Hat,
Og Kaaben paa for hjem at vandre,
Hun sagde: ,,Kun om ham den hele Nat
Jeg drømme vil, - om ingen andre!''

Ja, tryk det kolde Lærred lifligt kun
Mod dine friske, røde, unge Læber, -
Men fly mit Kys! thi paa min Mund
En Rædsel boer, som Livet dræber.

Drøm kjærligt, søde Barn! om mig i Nat,
Og send mig Sukke, varme, ømme;
Jeg møde vil ved Stævnet, Du har sat,
Thi jeg har Ingen, jeg tør drømme!
</body>
</poem>

<poem id="winter2018082509" variant="winter2018081013">
<head>
    <title>Drikkevise</title>
    <firstline>Rust dig til Kampen, nu Fienden du seer</firstline>
    <source pages="23-24"/>
    <quality>korrektur1,korrektur2,kilde,side</quality>
</head>
<body>
Rust dig til Kampen, nu Fienden du seer,
Tapper og vældig er Troppen;
Sort Uniform og hvidt Bandoleer,
Høirøde Huer paa Toppen.
Op nu med Hjertet og fast i din Fod!
Knæk deres Hals og drik deres Blod, -
Sub Rosa, min Broder! jeg haaber, du har Mod,
Og ikke vil spare paa Kroppen.

Hvor blev nu Flasken? den svandt for mit Blik!
Staaer den ei lige for Næsen?
See, her er Glasset, - tag fat nu og drik, -
Hvad behager? maaskee du er kræsen?
Her har du Rødt, og her har Du Hvidt,
Og alt hvad dig huer, det kan du kalde dit,
Sub Rosa, min Broder! vi troe, du er fallit,
Hvis du er for peen i dit Væsen.

Hvad siger Tungen? - naa, er den nu glad?
Synes du Taaren var bitter?
Strax jeg dig tapper af det ældgamle Fad,
Hvor Katten paa Rygningen sidder.
Veed du ei nok, vor Lov hedder: Drik!
Hver Sjæl maa følge sit Lands Lov og Skik, -
Sub Rosa, min Broder! ved Tap og ved Svik!
Du er ei blandt lumske Migueliter.

Bacchus har Døttre, - du veed det, min Gut!
Gjemte bag Tempelets Mure;
Og vi bor kysse hver blussende Glut,
Baade den søde og sure.
Adrig partisk, nei altid liberal!
<w>Saa</w> bør det gaae i Bacchi Høitidssal, -
Sub Rosa, min Broder! en lille Perial
Er just det, hvorpaa vi skal lure.

Drik saa for Konge og drik saa for Land,
For Stænder og Tøi i vore Riger;
Men - først og sidst saa flink som Du kan
For alle vore søde smaa Piger!
Give Gud, de var her, og Hver havde sin,
Og du havde din og jeg havde min, -
Sub Rosa, min Broder! ja Kjærlighed og Viin
Staae dog nok <i>al pari,</i> - som man siger!
</body>
</poem>

<poem id="winter2018082510" variant="winther2002112604">
<head>
    <title>Mathildes Hænder</title>
    <firstline>Jeg meget saae paa denne Jord</firstline>
    <source pages="25-29"/>
    <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>
Jeg meget saae paa denne Jord,
Og al dens Skjønhed fast jeg kjender,
Men intet dog saa sødt, jeg troer,
Som disse spæde Frøkenhænder.

<nonum><center>2.</center></nonum>
Hvad er Carraras Marmorbrud?
Hvad Alpens himmelrene Flade?
Det er kun Graat i Graat, ved Gud!
Mod disse varme Lilieblade.

<nonum><center>3.</center></nonum>
Hvad er det Hvideste af Hvidt?
Hvad mon med mildest Flamme brænder?
Hvad Blødest vel af Blødt og Blidt?
Jeg svarer frit: Mathildes Hænder!

<nonum><center>4.</center></nonum>
I Fingrene, dem alle ti,
Forskjellig Characteer sig præger;
Og i hvor yndig Harmoni
Een Aand dem alle dog bevæger!

<nonum><center>5.</center></nonum>
De ligne Skyen, hvid og let,
Der sagte sig for Stjernen lægger, -
Hvor bliver ei mit Billed ret,
Naar hendes Øine de bedækker!

<nonum><center>6.</center></nonum>
Den hvide Finger tidt blev lagt
Paa Læberne, de Ordforødere;
Men Øiet, trods den skjønne Vagt,
Fik talt saameget desto sødere.

<nonum><center>7.</center></nonum>
Din Haand er som et lukket Brev;
Lyksalig Han, som tør det bryde!
Hver Hieroglyph, din Stjerne skrev
Deri, skal ham hans Held udtyde.

<nonum><center>8.</center></nonum>
Den er et helligt Document,
Der borger for hans Hjertes Lykke,
Og salig han sit Stempels Prent
Vil med sin Læbes Segl paatrykke.

<nonum><center>9.</center></nonum>
Men puur og skjær, som Rosens, maa
Den Læbes varme Purpur være,
Der tør sin Andagts Offer paa
Et saadant Altarbord frembære.

<nonum><center>10.</center></nonum>
Hvad jeg kun først udtænke maa
Og grunde paa en dyb Erfaring,
Vil Han, begeistret, strax forstaae
Som ved en himmelsk Aabenbaring.

<nonum><center>11.</center></nonum>
Nys hendes Læbe skrev et Brev -
Et Afskedskys - til en Veninde;
En snehvid Due Haanden blev,
Som vidste, hvor hun var at finde;
Den flagred flink i Luften hen,
Men vendte hurtig, bly tilbage,
Og fløi - og kom -, for ret igjen
Sit søde Budskab at gjentage.

<nonum><center>12.</center></nonum>
Den <w>Høire</w> ei at vide faaer,
Hvad i den Venstre fiint er tegnet,
Hvor Kjærlighedens Gud hvert Aar
For sig og Hende har beregnet.

<nonum><center>13.</center></nonum>
Den <w>Venstre</w> - aldrig aner den,
Hvad Mildhed vel den Høire øver;
Men Hjertet, som den tause Ven,
Staaer mellem dem, og raader, prøver.

<nonum><center>14.</center></nonum>
Jeg veed - hvad tidt jeg grunded paa -
Hvoraf det dog vel kunne komme,
At de er begge lige smaa,
Og lige bløde, lige fromme:
Som Tvillinger, de begge to
Nød lige Tugt i Sorg og Gammen,
Og hist i Templet see vi jo,
De holde deres Andagt <w>sammen.</w>

<nonum><center>15.</center></nonum>
I denne Alabaster fiin -
Jeg tænkte, da jeg saae dem begge, -
Tør man, som i et Helgenskriin,
Et Liv, en Evighed nedlægge.

<nonum><center>16.</center></nonum>
Thi vist jeg veed: i Himlens Bo
Mod Herrens Straaletempel vender
Ei nogen Lysets Engel to
Meer uskyldshvide, fromme Hænder. -

<nonum><center>17.</center></nonum>
Hvad henrykt sværmet har min Aand
Om <w>ubeskrivelige</w> Hænder,
Jeg ved en anden elsket Haand,
Min ædle Frøken! her Dem sender;

<nonum><center>18.</center></nonum>
Thi <w>Hendes</w> Ønske var et Bud,
Hvis Almagt ydmyg jeg erkjendte,
Paa hendes Vink jo Sangens Gud
Mig fordum tidt sin Flamme sendte.
</body>
</poem>

<poem id="winter2018082511" variant="winter2018081015">
<head>
    <title>Opsæt det ikke!</title>
    <toctitle>Opsæt det ikke!</toctitle>
    <firstline>Lad dem prise Laurens Blade</firstline>
    <source pages="30-31"/>
    <quality>korrektur1,korrektur2,kilde,side</quality>
</head>
<body>
Lad dem prise Laurens Blade,
Lad dem love Egens Kraft,
Lad dem juble, lad dem glade
Sjunge Rankens stærke Saft;
Men som yndigst Pryd for Jorden
I den rige Skabnings Rad
Blomstrer dog fra Syd til Norden
Myrthens Qvist og Rosens Blad.

Laurens dunkle Grene smykke
Som en Krone, strengt og stolt;
Egens Folkeblade stygge
Ædelt, ærligt, sundt, men koldt;
Og til kummersyge Hjerter
Rækker Ranken sin Mixtur,
Dulmer <w>Timens</w> bittre Smerter
Ved sin hulde Slummerkuur.

Men hvor Myrthens lune Skygge
Sig om Elskovsrosen slaaer,
Der er sødt at boe og bygge,
Naar kun To og To man gaaer;
Thi en evig Drøm kan drømmes
Under Myrthens Baldachin,
Og en evig Ruus kan tømmes
Dybt af Rosens røde Viin.

Evig Drømmen - thi den kommer
Ned i hvert et jordisk Bryst
Jo fra Evighedens Sommer,
Fuld af Anelser og Lyst;
Evig Rusen, som vi tømme -
Thi fra Paradisets Bo
Af dets stærke, søde Strømme
Fyldes Rosenbægret jo!

Drik det ud! opsæt det ikke!
Livet er en snel Bedrift!
Snart skal aabnes Alles Blikke
For dets dunkle Gaadeskrift.
Rigt skal da vor Idræt lønnes
I den nye Morgenstund,
Og vor Myrthe evig grønnes,
Rosen blusse frisk og sund.
</body>
</poem>

<poem id="winter2018082512" variant="winther2002112605">
<head>
    <title>Ravnens Qvide</title>
    <firstline>Skjøn Jomfru taler til fangne Ravn</firstline>
    <source pages="32-37"/>
    <quality>korrektur1,korrektur2,kilde,side</quality>
</head>
<body>
Skjøn Jomfru taler til fangne Ravn:
,,Du sidder jo luunt i Bure -
Saa siig mig dog nu, hvad er dit Savn?
Dine Miner ere saa sure!''

Saa dybt sig neied den uselig Ravn,
Hans Taarer runde saa stride:
,,Vidste jeg selv dets rette Navn,
Saa fik du det snart at vide.

Min ædle Jomfru med Haanden hvid,
Med Kinder og Læber røde!
Holdt du mig fængslet længere Tid,
Jeg troer forsanden, jeg døde.

Det kogte Kjød fra dit eget Fad
Det er mig saa lidt til Baade, -
Visselig aad jeg en anden Mad,
Ifald jeg selv maatte raade.

Din lunkne Drik og dit Sukkerbrød,
Den Taarestrøm i dit Øie,
Dine lange Sukke, din Tale sød, -
Det kan jeg slet ikke døie.

Kun den kan vide af Skoens Tryk,
Som selv maa træde i Skoen; -
Her sidder jeg nu med krummet Ryg,
Mens Ringen klemmer om Kloen.

O løs min Lænke og bryd min Ring,
Luk op mit Gitters Døre,
- Her duer jeg dog til ingen Ting, -
<w>Saa</w> skal du min Jubel høre.

Før var jeg lystig! - jeg mindes nok
I Bøgens og Egens Grene
Jeg havde Hustruer, hundred i Flok, -
Nu seer jeg kun dig alene.

Jeg Duerne jog fra Slag til Slag,
Drak Blodet og hakkede Kjødet;
Det, maa du troe, har en bedre Smag,
End naar det er stegt og sødet

Man siger, jeg faaer kun Aadsel i Arv,
Og bænkes ved Galgens Kroppe; 
Nei, helst jeg styrkes ved Oxens Marv,
Og sover i Skovens Toppe.

Der har jeg min høie Gjæstesal;
Og dybt, hvor Stenen hælder
Sig over Kilden, klar og sval,
Er min velforsynede Kjelder.

Min Ven er Midnattens sorte Sky,
Naar kjæk jeg ud mig svinger
I dristigt Tog over Land og By
Alt paa mine susende Vinger.

Da seer jeg i Dybet mangen Skat,
Fast Guldet mit Øie blinder;
Det ligger i Klosterets Gruus forladt,
Og deiligt i Mulmet skinner.

Da skingrer af Glæde høit mit Raab;
Og hvo, som forstaaer min Tale,
Tager Arv i svundne Slægters Haab,
Og kan med sin Vidskab prale.

O løs min Lænke og bryd min Ring,
Luk op mit Gitters Døre,
- Her duer jeg dog til ingen Ting, -
<w>Saa</w> skal du min Jubel høre.

Hvad hjælper det dig, jeg sidder her
Saa stille, forknyt og bunden?
Du fange dig heller en lystig Stær,
Som snakker dig efter Munden.

See til, du faaer dig en Stillids fat,
Han haver saa favre Fjedre,
Og er han i Staaltraadsfængslet sat,
Han pynter i Stuen bedre.

En Papagøie var ogsaa god,
Han sidder i Ringen og gynger,
Og gnaver sin vamle Gulerod,
Og dit Navn evindeligt synger.

En Turteldue du skaffe maa,
Hans Lader er fine og smukke,
Saa kjælen han vil i Stuen gaae
Med evige smægtende Sukke.

Dog fange du helst en Canariehan,
Det er saa vakker en Sælle,
Om Sydlands duftende Skove kan
I Qvad han snaksomt fortælle.

Men fang dog ei Nattergalens Brud!
Du tager feil, hvis du troede,
At, før du stinger dens Øine ud,
Den synger en eneste Node! -

Jeg saae, hvor de andre Fugle smaa
Smukt lærte i Buur at sjunge;
Da tænkte jeg strax: du ogsaa maa
Faa Skik paa din Røst og Tunge.

Saa lod jeg mig fange, - saa sad jeg fast,
Men intet lærte jeg Stakkel,
Og at mit Hjerte endnu ei brast,
Det er saamæn et Mirakel.

Jeg kan ei trives i dette Buur,
Her hjælper ei List eller Lempe;
Min raae, min ubændige Skovnatur
Vil evigt mod Baandet kjæmpe.

Alt godt jeg ønsker min Jomfru kjær,
Dig Himlen stedse bevare!
Jeg beder dig blot: o naadig vær!
Du lade med Fred mig fare!

O løs min Lænke og bryd min Ring,
Luk op mit Gitters Døre,
- Her duer jeg dog til ingen Ting, -
<w>Saa</w> skal du min Jubel høre!''

- Skjøn Jomfru alt med sin hvide Haand,
Med spodske Smiil om Munden,
Strax løste Ravnens Klo af Baand,
Saa slap hun ham ud i Lunden:

,,Tag nu kun Logis paa dit Egetræ, -
Jeg vil dig slet ei genere!
Nei, see mig til det tossede Kræ,
Hvor han kan raisonnere!''
</body>
</poem>

<poem id="winter2018082513" variant="winther2002112606">
<head>
    <title>Vaarsang i Høst</title>
    <firstline>Hist ude er koldt; og med Smerte</firstline>
    <source pages="38-39"/>
    <quality>korrektur1,korrektur2,kilde,side</quality>
</head>
<body>
Hist ude er koldt, og med Smerte
Seer Linden ned til sit faldende Haar;
Men her, ak! her i mit Hjerte
Nu blomstrer den favreste Vaar.
Der spirer den grønneste Vang,
Hvor vækkende Luftninger gaaer;
    Nys Rosen udsprang!
Det er <w>den</w>, jeg skylder min Sang.

Før var der saa mørkt; men med Luen
Har Rosen malt baade Blade og Træ'r,
Da høit, saa høit imod Buen
Den sendte sit tryllende Skjær;
Min Barm, der var nylig saa trang,
Nu rummer en duftende Hær;
    Nys Rosen udsprang!
Det er <w>den</w>, jeg skylder min Sang.

Før var der saa tyst, og i Dvale,
Som Dødens, dybt hver en Tone var lagt,
Men nu, ak! nu kan den tale,
Til Live ved Rosen gjenvakt;
Med Duft og med Straaler og Klang
Min Vaar skal forkynde sin Pragt;
    Thi Rosen udsprang!
Og kun <w>den</w> jeg skylder min Sang.
</body>
</poem>

<poem id="winter2018082514" variant="winther2002112607">
<head>
    <title>Violinspilleren ved Kilden</title>
    <firstline>Saa maaneklar og stille</firstline>
    <source pages="40-43"/>
    <quality>korrektur1,korrektur2,kilde,side</quality>
</head>
<body>
Saa maaneklar og stille
Laae Natten over Eng;
Jeg satte mig ved Kilde,
Og stemte der min Stræng;
   I Skovens Skjød
   Dens Tone lød
Og vakte Hjorten vilde,
Som laae paa Blomsterseng.

Du Skovens lette Dandser
Med ranke Hals og Been,
Stryg Duggen af dit Pandser,
Iil over Busk og Steen!
   O, spring afsted,
   Tag Budskab med
Til hende, som sig krandser
Med Skjønheds Rosengreen.

Du lille Fisk, som sover
Paa Kildens klare Bund,
Stig op i dine Vover,
Vaagn op nu af dit Blund,
   Og svøm afsted,
   Tag Budskab med
Og siig, hvad jeg ei vover
At sige med min Mund.

Du spæde Fugl, du smukke,
Som ligger luunt og blødt
Høit i din lille Vugge,
Og sover tæt og sødt;
   Vaagn op, og stræk
   Din Vinge kjæk, -
Snart har ved mine Sukke
Mit Hjerte sig forblødt.

Du Muus, som trygt kan bygge
Dybt under Egens Rod,
Kom frem i Nattens Skygge
Alt paa din spæde Fod!
   O, løb afsted,
   Tag Budskab med,
Og for mit Hjertes Lykke
Vov selv dit unge Blod.

Forlad de dunkle Gange,
Du blanke, sorte Snog,
Og lyt til mine Sange, -
Du er jo snild og klog;
   Kryb snel og svai
   Paa Hendes Vei,
Som aner ei, hvor bange
For hende Hjertet slog.

Du lette Sky, du hvide,
Som paa det stille Blaae
Saa sagtelig mon skride
Med Maanens Sølvbræm paa:
   O iil, fortæl,
   At her i Qvæld
Du saae min Taare glide
Som dine Perler smaa!

Og ved min Fedels Tone
Hiint hemmelige Ord,
Som skal min Qval forsone,
Med Suk jeg dem betroer;
   Og Musen løb,
   Og Snogen krøb
Og over Egens Krone
Guldvinget Fuglen foer.

Den Fisk i blanke Vrimmel,
Den Hjort blandt sine Lam,
Den Sky paa Nattens Himmel
Mit stærke Ord fornam;
   Og Hjorten sprang,
   Og Skyen svang
Sig bort, og fra sin Stimmel
Den Skjælbedækte svam.

Der sad jeg, taus, alene, -
Jeg hørte Hjertets Slag;
Bag fjerne Fjeldes Stene
Sank Maanen bleg og svag;
   Og, som den veg,
   Frem Solen steg,
Og fra de grønne Grene
Mig vinked Haabets Flag.
</body>
</poem>

<poem id="winter2018082515" variant="winter1999032201">
<head>
    <title>Serenade</title>
    <firstline>Hvor er Du, Camilla?</firstline>
    <notes>
        <note>* ,,Denne røde Neglike eller Rose,'' - fortalte en ung Mand mig, - ,,som min Herre seer de unge Piger her i Carrara bære over det høire Øre mellem Lokkerne, have de faaet af deres Elskere.  Ved Processioner, Spadseregange eller andre Lejligheder, naar man tør nærme sig hinanden, rækker man sin Udvalgte Blomsten som en taus Erklæring.  Forærer hun den bort til een eller anden medfølgende Veninde, betyder det et Afslag; sættes den derimod paa sin Plads i Haaret, da er man lykkelig. Er der kommet en Kurre paa Traaden mellem et Par, saa sættes Blomsten i Beltet ved venstre Side, ved Hjertet; det betyder stor Sorg! Igaar Aftes, da jeg fulgte Dem, min Herre, omkring, forsømte jeg et Stævnemøde ved Processionen, og da jeg senere indfandt mig ved min Elskedes Vindue, kastede hun mig Rosen i Ansigtet.''</note>
    </notes>
    <source pages="44-47"/>
    <quality>korrektur1,korrektur2,kilde,side</quality>
</head>
<body>
Hvor er du, Camilla?
  Luk Vinduet op!
  Alt Maanen sig hviler
  Paa Bjergenes Top.

See, Alt er indslumret
  I By og paa Land,
  Fontainen kun leger
  Med straalende Vand.

Med Ryggen mod Muren
  Jeg staaer her saa mat,
  Og søger min Stjerne
  I dæmrende Nat.

Du elsker mig, Søde!
  Min Rose du fik,
  Du gav mig jo Svar i
  Dit brændende Blik.

Du planted den yndigt
  Blandt Lokkerne ind,
  Misundelig blegned
  Den over din Kind.

Sit brændende Øie
  Den lukkede til,
  Thi dine to Stjerner
  Har stærkere Ild.

Saa kom da, Camilla!
  Min Rose du tog,
  Jeg læste mit Haab i
  Det Smiil, som du drog.

To fæle Dæmoner
  Mig knuge i Favn,
  Een kalder jeg Længsel,
  Een kalder jeg Savn.

De lamme min Styrke,
  De knuse mit Mod,
  Fortærende Flammer
  De slaae i mit Blod.

Saa kom da, Camilla!
  Min Frelse, mit Haab!
  Gjenfødes jeg kan kun
  I Kjærligheds Daab.

Forjag du min Længsel
  Og dræb du mit Savn,
  Og døb mine Smerter
  Med Saligheds Navn.

Kom ned til vor Vigne,
  Hvor Rankerne groe,
  Der hænger en Drue
  Saa sød, kan du troe.

Kom ned til vor Hauge,
  Bag Myrternes Læ,
  Der plukke vi Frugten
  Af bugnende Træ.

Den glimrer fra Grenen
  Saa lokkende sød, -
  Jeg ryster med Lempe
  Den ned i dit Skjød.
</body>
</poem>

<poem id="winter2018082524" variant="winther2002062321">
<head>
    <title>Den Fattige og den Rige</title>
    <subtitle>Efter Grimms Kinder- u. Hausmärchen</subtitle>
    <firstline>Engang i længst forsvunden Tid</firstline>
    <notes>
        <note type="credits">Bidrag fra Svend Andersen.<!-- Indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
    </notes>
    <source pages="48-61"/>
    <quality>korrektur1,kilde,side</quality>
</head>
<body>
Engang i længst forsvunden Tid,
Da Herren vandred hid og did
Fra Øst til Vest, fra Syd til Nord
Blandt sine Børn paa denne Jord,
At see, om alt var rigtig fat,
Han kom en Aften træt og mat,
Da Solens sidste Lysning svandt,
Just til en By. Dog her han fandt
Ei noget Vertshuus eller Kro,
Som kunde skjenke Ly og Ro.
Han standsede sit Fjed. Da saae
Til Høire han ved Veien staae
En Gaard af Grundmuur, lang og høi,
Med store Vindver, Trappe, Fløi;
Til Venstre, ligefor, der laae
En lille Hytte, skjæv og graa.
Vorherre tænkte: ,,Manden hist
Har meget Gods, han nægter vist
En mødig Vandrer ei et Skjul
Mod Nattens Kuld, lidt Brød og Suul.''
Han steeg ad Trappen op i Mag,
Og tog i Klokkens Stræng et Tag; -
Da kom den rige Mand for Dag,
Men aabnede sit Vindve blot
Paa Klem og spurgte tvær: ,,Hvad Godt?''
Vorherre svared: ,,Nægt mig ei,
Som vandret har saa lang en Vei,
Et roligt Leiested i Nat, -
Jeg er saa mødig og saa mat!''
Da maalte ham fra Top til Taa
Den rige Mand, og da han saae,
Han havde simple Klæder paa, -
Thi Koften var kun grov og graa, -
Han svared flux: ,,Kun slet tilpas
Du kommer her! Jeg har ei Plads!
Min store Sal er nys forgyldt,
Og mine andre Kamre fyldt
Med Uld og Korn og andet Gods, -
Der er ei Leilighed hos os
For Gjester af et saadant Slags!''
Da vendte Gud ham Ryggen strax, -
Og flyttede sin trætte Fod
Til Hytten, som ved Veien stod.
Dens Væg var Leer, dens Tag var Straa,<note>Citat fra Thaarups <xref poem="thaarup1999101801"/>.</note>
Men Storkens Rede laae derpaa;
Thi Storken vil saa gjerne boe,
Hvor der er huuslig Fred og Ro.
Og næppe fik han banket, før
Den Fattige kom til sin Dør,
Og tog imod ham med et Nik,
Et Haandtryk og et venligt Blik:
,,See, Natten er saa kold og sort,
Du faaer ei Lov at vandre bort,
Det sildig er, kom, sæt dig hen
Ved Ilden her, saa kan igjen
I Morgen du med trøstigt Sind
Gaae videre; - kom nu kun ind!''
Ham Konen rakte Haanden frem,
Og bød: ,,Velkommen i vort Hjem!''
Da satte sig Vorherre fro
I Stuen hos de fromme To,
Og sagde: ,,Tak! jeg bliver her.''
Og taus han saae paa deres Færd.
Mens Manden sad, til Tidsfordriv,
Og skar en Træsko med sin Kniv,
Hans Kone Melk fra Hylden tog,
Og langsomt den i Gryden slog,
Og da den kogte, rørte hun
Med sikkert Maal i Grydens Mund
De fede Gryn. Hun var ei seen,
Men bredte Dugen hvid og reen,
Og satte saa den varme Grød
Paa Bordet, samt lidt Øl og Brød.
Om Fadet alle Tre nu sad,
Og hvert et Sind var stille glad;
Thi nøisom Fromheds rige Magt
Har tidt Velsignelse nedlagt
I Støvets nok saa ringe Kaar; -
Den om en bedre Fremtid spaaer!
Da nu de havde drukket, spiist,
Og Himlen for dens Gave priist,
Tog Konen bort sit Fad, sin Dug,
Og hvisked til sin Mand i Smug:
,,Hør, kjære Mand! jeg tænker paa,
Jeg reder os en Seng af Straa
I Krogen hist; den Vandringsmand
Vel i vor Seng da hvile kan, -
Thi han er træt, og gammel til!''
Da svared Manden: ,,Som du vil!''
Og det blev seent og Sengetid,
Da sagde han ,,Kom, Kjære! hid,
Her i vor Seng du hvile blødt,
Og qvæge dine Lemmer sødt
Med Søvn, at du ved Morgengry
Begynde kan din Gang paany!''
Vorherre svared: ,,Kjære, nei,
Din Seng jeg dig berøver ei,
Du trænger selv til Hvile jo!''
Men Manden lod ham ingen Ro,
Før han gav efter; og de To
Sig lagde glad paa Straaet ned.
Men Søvnen blid og venlig gleed
Paa Øiet og i deres Bryst,
Og snart var Alting taus og tyst.
  Men aarle end, før det blev lyst,
Stod Konen op, slog flittig Ild,
Og lagde tørre Spaaner til,
Og laved, som hun kunde bedst,
En Davre for den gamle Gjæst.
Saa stod han op, fik Mad og drak,
Og trykked deres Haand til Tak,
Og vilde gaae; dog vendte han
Sig venligt først til Hyttens Mand
Og sagde: ,,See, du har mig klart
Dit Hjertes Indre aabenbart;
Jeg saae, Barmhjertighedens Raad
Bar Frugter i din fromme Daad;
Thi giver jeg dig Ønsker tre,
Og hvad du ønsker, det skal skee!''
Forundret Manden paa ham saae,
Men svared glad: ,,Ifald jeg maa,
Jeg intet bedre Ønske veed
End <w>først</w> en evig Salighed,
<w>Saa</w> Sundhed og nødtørftigt Brød
For os to Gamle til vor Død.
Vi er tilfredse, som du seer, -
Jeg intet veed at ønske meer!''
,,Men,'' gjentog da Vorherre, ,,du
Har glemt eet Ønske dog endnu.
See her din Hytte, skjæv og vind,
Hveranden Rude er jo blind,
Den skjenker dig kun sparsomt Ly, -
Hvad om jeg bygged dig en ny?''
,,Jeg siger Tak,'' var Mandens Ord,
,,Det var ei galt, ifald du troer,
At det gaaer an!'' - Som sagt, saa skeet!
Et lystigt Underværk blev seet;
Hver Stolpe, krum, sig reiste rank,
Hver brusten Rude blev saa blank.
Straataget blev med Teglsteen takt,
Leergulvet smukt med Fjæle lagt,
Det gamle Boskab reent omstøbt;
Som var det nyligt gjort og kjøbt,
Det glinsed kjønt i Morgensol;
Men kun den gamle Lænestol,
Vorherre havde siddet paa,
End paa sin gamle Plads man saae.
Endnu med taus Forundring stod
De Gamle, da han dem forlod
Og vandred over Mark og Vang,
Mens Morgenlærken muntert sang.

  Det var nu blevet høilys Dag;
Den Rige laae med Velbehag
Og hvilede sin ene Arm
Paa Puden i sit Vindves Karm,
Med broget Slobrok om sin Krop,
Og drak af den forgyldte Kop
Sit Theevand og sin Kaffe sød
Med Tvebak eller Sukkerbrød.
Og mens han nød den varme Drik,
Han kastede et flygtigt Blik
Didover, hvor det nye Huus
Var voxet af det gamles Gruus.
Da raabte med Forundring han:
,,Kom, Kone! kom og see! Hvordan
Mon det er gaaet til? I Nat
Ved et Mirakel er der sat
Istedet for den gamle Røn
En muret Bygning, ny og kjøn.
Aa, spring derover, du! og bed
Dem sige dig derom Besked!''
Da Konen løb, og kom igjen,
Og raabte høit: ,,Ak, kjære Ven!
Hvad har jeg hørt, hvad har jeg seet!
Hvad Underværk der dog er skeet!
Vor Gjenbo har mig saa fortalt:
I Aftes just, da Mørket faldt,
Og kjøligt blæste Nattens Vind,
Da kom en Vandrer til os ind.
Vi gav ham Huusly, Mad og Drik,
Og saa i Morges, før han gik,
Han gav til Løn os Ønsker tre,
At hvad vi ønsked, skulde skee.
Det Allerbedste, som jeg veed,
Han gav os, - evig Salighed,
Og Sundhed og nødtørftigt Brød
For os to Gamle til vor Død;
Og for vor usle Hytte her
Det smukke, nye Huus, du seer!''
  Men knap fik Konen sagt sit Ord,
Før Manden op af Stolen foer,
Og heftigt sig for Panden slog,
Og skreg saa høit: ,,Jeg er et Drog! 
Jeg dumme Nar! jeg Tossefaar!
Den Mand var først hos mig i Gaar;
Men ussel saae han ud, og saa
Jeg sagde nei, og lod ham gaae!''
,,Saa skynd dig,'' svared Konen, ,,da,
Han ei kan være langt herfra,
Og sæt dig paa din brune Hest,
Og riid saa fort, som du kan bedst;
Du naaer ham nok, - og beed ham saa,
Om ei du ogsaa ønske maa!''
  Den Rige satte flux sig op
Paa Hesten, og i rask Galop,
Han naaede snart Vorherre, som
Kun langsomt frem ad Veien kom.
Den rige Mand var ganske snild,
Han talte da Vorherre til
Med søde, sledske Smigerord:
,,Jeg frygter sandelig, du troer,
At jeg af Ondskab i mit Sind
I Gaar ei strax dig lukked ind.
Jeg beder dig, vær ikke vred!
Ei var det af Vrangvillighed;
Jeg søgte til min Gadedør
En Nøgle først i Skabet; før
Jeg kunde ei faae aabnet den;
Jeg skyndte mig og kom igjen,
Men da var du alt borte, Ven!
Dog - dersom nu engang paany
Du gjæste vil vor lille By,
Saa gjør du mig en Ære stor,
Hvis i mit ringe Huus du boer!''
Vorherre svared: ,,Kommer jeg
Engang igjen, boer jeg hos dig!''
Den Rige nu, med krummet Ryg,
Saa lækker gjorde sig og myg,
Og sagde: ,,Ak, men vilde du
Tilstaae en lille Bøn endnu?
Min Gjenbo har mig Alting sagt
Om hine trende Ønskers Magt;
Aa, giv mig ogsaa slige Tre!'' 
Vorherre svared: ,,Det kan skee!
Men bedre var det, hvis du ei
Dig voved paa saa farlig Vei!''
,,Ak, tro mig,'' var den Riges Svar,
,,Naar jeg dit faste Løfte har
At Alt opfyldes sikkert blot,
Skal jeg nok ønske klogt og godt!''
,,Saa rid,'' blev Herren ved, ,,kun hjem,
De Ønsker tre, nu har du dem,
Og næppe faaer du dem udtalt,
Saa skal de vorde opfyldt alt!''
  Nu var den Rige glad, min Tro!
Han vendte Hesten om og loe,
Han spored den med Støvlens Hæl,
Og sagde næppe: ,,Tak! Farvel!''
Saa lod han Hesten langsomt gaae
For ret at speculere paa,
Med mange Planer i sin Hu,
Hvad godt han skulde ønske nu.
Men da han reed kun Fod for Fod,
Og løst han Tøilen hænge lod,
Slog Hesten tidt med Nakken op,
Og rystende sin varme Krop
Den snubled over Stok og Steen,
Og sank i Huller med sit Been;
Det var den rige Mand til Meen,
At den forstyrrede hans Sind,
Saa intet Ønske faldt ham ind;
Og ærgerlig han skreeg: ,,Gid du
Din Hals maa knække!'' - I et Nu
Faldt Hesten om paa Veien der,
Og rørte ei en Muskel meer.
<w>Det</w> Ønske snart han opfyldt saae!
Der stod han flau og saae derpaa;
Men tænkte dog: ,,Aa hvad! lad gaae! 
To Ønsker har jeg end; med dem
Jeg kommer vel i Verden frem.
Min Sadel og mit Bidsel dog
Jeg vil ei miste!'' - Og han tog
Og spændte Alt af Hestens Krop
Og læssed det paa Nakken op,
(Thi gjerrig var den rige Mand!)
Og langsomt hjemad vandred han
Igjennem Veiens dybe Sand,
Mens Middagssolens hede Brand
Ved Sadeltøiets tunge Tryk
Lod Sveden strømme paa hans Ryg.
Da piinte han sig ret med Klem
At faae et dygtigt Ønske frem,
Men naar ham eet i Sinde faldt,
For ringe tyktes ham dog Alt.
Og som det nu saa ofte gaaer,
Een Tanke let den anden naaer,
Saa kom han til at <w>tænke</w> blot:
,,Min Kone! - ja, hun har det godt!''
Det ærgred ham, at nu hun sad
Maaskee ved Viin og Middagsmad,
Imens han selv var heed og træt;
Og før han det betænkte ret,
Han fused ud med disse Ord:
,,Nu sidder hun ved dækket Bord
I Skygge mageligt, den Sjæl,
Mens jeg maa slæbe mig ihjel;
Gid hun paa Sadlen sad og reed
Og ikke kunde slippe ned!''
Men knap var dette Ord udsagt,
Før Sadlen og ved Ønskets Magt
Forsvandt, og Sagen blev ham klar,
Det <w>andet</w> Ønske opfyldt var!
Da blev han først om Øret heed;
Han løb trods Sol og Støv og Sved,
For hjemme ret i Eensomhed
At tænke noget Stort og Smukt, -
Det allersidste Ønskes Frugt.
Men Skjebnen kommer tidt paatvert,
Tidt gjør man Regning uden Vert;
Saa gik det her den rige Mand.
Thi næppe kom til Byen han,
Før udenfor sit Huus han saae
En Flok med Støi og Latter staae,
Paa Kjelderskuret Drenge laae,
Og næsviist ind i Stuen saae.
Han styrted ind; - der laae et Huus!
Han nær var blevet reent confuus,
Og vidste ei hvordan? og hvad?
  Paa Sadlen midt i Stuen sad
Hans stakkels Kone strunk og red,
Og kunde ikke slippe ned;
Hun sprællede med Been og Arm,
Og græd og skreg og gjorde Larm,
Og rundtom stod hans Folk og loe.
Da raabte han: ,,Jeg kommer jo!
Giv dig tilfreds, min søde Moer!
Det koster mig jo kun eet Ord;
Bliv siddende og vær mig huld,
Jeg skaffer dig al Verdens Guld, -
Bliv siddende, og du skal faae
Alt Godt og Smukt, du peger paa!''
Men Konen skreg: ,,Kun lidet kjær
Mig hele Verdens Rigdom er,
Naar jeg paa Sadlen sidder her.
Du har mig ønsket op paa den,
Nu maa du ønske om igjen!''
Det hjalp ham ei, han bad og svoer,
Hun hørte ikke paa hans Ord,
Hun lod ham ingen Ro og Rist,
Saa lystre maatte han tilsidst,
Og knap hans <w>tredie</w> Ønske lød,
Blev Konen udløst af sin Nød.
Der stod han som en ussel Nar;
Alt, hvad han havde vundet, var
Kun Sorg og Møie og til Rest
End Tabet af sin gode Hest.
  Den fromme Gjenbo og hans Viv
Henleved et velsignet Liv
I Sundhed, med nødtørftigt Brød;
Og at de gjennem deres Død
Indgik i Himlens Helligdom,
Det kan der ikke tvivles om.
</body>
</poem>

<poem id="winter2018082516" variant="winter1999032202">
<head>
    <title>Romanze</title>
    <firstline>Der gik i grønne Skove</firstline>
    <source pages="62-65"/>
    <quality>korrektur1,korrektur2,kilde,side</quality>
</head>
<body>
Der gik i grønne Skove
En sorgfuld Ungersvend
Og sang, mens Kildens Vove
Løb mellem Blomster hen.

Der mødte han en Pige
Alt paa saa let en Fod;
Da følte han opstige
Til Kinden alt sit Blod.

,,Og hør, du unge Pige
Med Smiil paa Rosenmund,
Jeg vil et Ord dig sige
I denne grønne Lund.''

,,Ak, Alt, hvad du fortæller,
Er vist kun, hvad jeg veed, -
Vær du kun artig, eller
Jeg bliver meget vred!''

,,Og hvad vil du mig give
Alt for mit Hjertes Tro?
Hvis det ei dit maa blive,
Saa faaer det aldrig Ro!

,,Jeg leer kun ad din Smerte,
Behold din Elskovs Tro;
Jeg har jo selv et Hjerte, -
Hvad skal jeg vel med to?

Tag Rosen her, den røde,
Og læg den paa dit Bryst;
Vil Hjertet da forbløde,
Saa døer det dog med Lyst!''

- Den Rose blussed herlig,
Han blev saa sjæleglad,
Og kyssed øm og kjærlig
Det dufterige Blad.

Men snart han saae bedrøvet,
At Blomsten, frisk og blank,
Henfalmed, og i Støvet
De spæde Blade sank.

Da vandred han tilbage
Til Pigens stille Bo,
Og hæved høit sin Klage:
,,O giv mig atter Ro!

Den Rose, du mig skienkte,
Den hjalp mig ikke stort;
Vist ikke du betænkte,
Dens Skjønhed varer kort!''

- ,,Du skal dig ei beklage,'' -
Hun svared med en Fart, -
,,En <w>anden</w> her du tage,
Den visner ei saa snart!''

Og som hun saadan talte,
Alt i den samme Stund
Hans Hjerte hun betalte
Ham med sin Rosenmund.

- Den, som har Visen digtet,
Det er en dansk Student;
Men Lykken ham har svigtet,
Og Verden Ryggen vendt.

Og al hans Trøst er Sange,
Der stige fra hans Bryst,
Naar eensom han mon gange
I Skov, i Dal, paa Kyst.

Og kunde Hjorten tale,
Den talte vist engang
I hine stille Dale
Om ham og om hans Sang.
</body>
</poem>

<poem id="winter2018082517" variant="winther2002062331">
<head>
    <title>Sangerens Lykke</title>
    <firstline>Paa Montferrat i den gyldne Sal</firstline>
    <notes>
        <note>* Fremsagt paa en Aftenunderholdning af kongl. Skuespillerinde, Madame <w>Nielsen.</w></note>
        <note type="credits">Bidrag fra Svend Andersen.<!-- Indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
    </notes>
    <source pages="66-72"/>
    <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

Paa Montferrat i den gyldne Sal
Der lytter Ridder og Frue
Til Qvad af en liflig Nattergal
Alt under den hvælvede Bue.

Markgreven kneiser med Fjederhat,
Om Skuldrene Fyrstekappen;
Han lytter, med Næven paa Knæet sat,
Og Hagen paa Sværdeknappen.

Ved hans Side blusser en Rose fiin,
Og det er hans deilige Søster;
Hun lytter, og under det hvide Liin
Sig hæve de unge Bryster.

Der er saa tyst i den vide Hal,
Fast høres de bankende Hjerter,
Som naar i Skoven en Nattergal
Udaander sin Elskovs Smerter.

Og det er den ædle Troubadour,
Rambaut af Vaquieres;
Han synger i det forgyldte Buur
Den hellige Jomfru til Ære.

Den hellige Jomfrues hulde Navn
Han vil sine Qvad indvie:
Hvergang han tager sin Cithar i Favn,
Er hans første Ord: ,,<w>o, Marie!</w>''

Og dette Navn for den ganske Jord
Han vil saa yndigt besynge,
Som hist det klinger i evigt Chor
,,<w>Maria!</w>'' blandt Engles Klynge.

Og lægger han da sin Cithar bort,
Saa Strængen atter maa tie,
Fra barmens Dyb det klinger fort
I sødeste Toner: ,,<w>Marie!</w>''

Men heftigt Fyrstindens Hjerte slaaer,
Paa Læben Sukket hendøde;
Over Hals og sneehvide Skuldre gaaer
Den klareste Morgenrøde.

Som i en dyb, en tankefuld Drøm
Hun sidder med Panden bøiet;
Ned flyder Lokkernes brune Strøm
Og dølger Kinden og Øiet.

Markgreven stryger sit sorte Skjæg,
Han rynker sit Bryn og tier;
Men Ridderne hviske langs Salens Væg:
,,Ja, der er flere Marier!''

---

<nonum><center>2.</center></nonum>

I Skoven er der saa luunt et Sted
Under Egens knudrede Grene;
Kilden risler saa tæt derved, -
Der stode de Begge alene.

Bag den skjermende Rosenhækkes Læ
Af sagte Zefirer vugget,
Dybt bøier Troubadouren sit Knæ,
Og frit udaander han Sukket.

Og et Svar ham møder fra hendes Røst,
Hun op til Himlen ham hæver,
Til Himlen i hendes kydske Bryst,
Hvor Kjærligheds Vaarblomst bæver.

Paa hans Pande et Kys, et eneste kun,
Hun vover med Iil at trykke;
Da lægger sig yndigt om Kind og Mund
Undseelsens Jomfrusmykke.

Hun sætter sig blødt under Buskens Hang
Paa blomsterbroderede Leie;
Oplader han da til Strængens Klang
Sit Hjertes kostbarste Eie.

De Billeder komme, de Billeder gaae,
Hans Toner saa lifligt male;
Fyrstinden smiler og lytter derpaa,
Til Øielaagene dale.

Og Troubadouren, den Elskede nær,
Paa duftende Leie sig strækker;
Mellem hende og sig, som et Cherubsværd,
Sin trofaste Cithar han lægger.

Og Kilden risler, og Droslerne slaae
I Skovens susende Sale;
Og Tankerne komme, og Tankerne gaae,
Til hans Øielaage de dale. -

Alt Aftensolen med Purpur og Guld
Har farvet Fjeld og Skove;
Markgreven vandrer saa tankefuld
Langs Kildens spillende Vove.

Da seer han det unge slumrende Par,
Og standser sin Fod forfærdet;
Brat syder hans Blod, og kraftigt har
Han Haanden alt lagt paa Sværdet.

Men Haanden synker, - et andet Sind
At fatte hans Hjerte mægter;
Han sniger sig let under Egen ind,
Og løsner sin Kappes Hægter;

Og dækker med fyrsteligt Hermelin
Det drømmende Jomfruhjerte,
Den blændende Skulder og Foden fiin, -
Og iler saa bort i Smerte.

---

<nonum><center>3.</center></nonum>

Saa ængstligt i Salen paa Montferrat
Der hvisker Ridder og Frue;
Markgreven kneiser med Fjederhat,
Og barsk er hans Øie at skue.

Og midt paa den tavlede Marmorgrund,
Paa Knæ, med Kappen i Hænder,
Den unge Sanger, med blegnet Mund,
Til Fyrsten sit Øie vender;

Og stammer sagte: ,,Min Hersker og Ven!
Jeg gik mig en Tur i Lunden;
Ydmygeligt her jeg bærer igjen,
Hvad hist jeg usalig har funden!''

Fra Stolen sig hæver Fyrsten prud, -
Forstummet er Hvisken og Talen, -
Af Balgen drager han Sværdet ud, -
Da blegner hver Kind i Salen!

,,Du Sangfugl! Du flakker mig hid og did,
Snart vilde du mig vel forgjette;
Thi skal du nu stækkes, - til evig Tid
Jeg dig udi Buur vil sætte!''

Og Sværdet løfter han rolig, stolt,
Tre Gange han rører hans Skulder,
Men dæmper flux med alvorligt ,,Holdt!''
De jublende Ridderes Bulder.

,,Stat op, Hr. Ridder! og her i min Haand
Du svæge mig Tro og Fæste;
Det bliver vel ei det eneste Baand?
Jeg kjender jo nok det bedste!

For Gud og Æren brug Mod og Marv,
Til seent i Graven du blunder!
Behold min Kappe til Eie og Arv,
Og - <w>det, som du fandt derunder!</w>''
</body>
</poem>

<poem id="winter2018082518" variant="winter2018081023">
<head>
    <title>Der staaer et Træ -</title>
    <firstline>Der staaer et Træ paa grønne Kyst</firstline>
    <source pages="73-75"/>
    <quality>korrektur1,korrektur2,kilde,side</quality>
</head>
<body>
Der staaer et Træ paa grønne Kyst,
Der sad vi mangen Stund
Med Haand i Haand og Bryst mod Bryst,
Fortroligt Mund paa Mund.

Vi plukked Rosen, rund og rød,
Dertil den Lilie skjær,
Den blaae Viol i Græssets Skjød -
Hver til sin Hjertenskær.

Og hun var from, og hendes Ord
Steg som fra Himlen ned;
Min Verden blev saa smuk og stor,
Hver Stund en Evighed. -

Der staaer et Træ ved Havets Bred,
Nu visnet er dets Blad.
Der saae jeg, Skibet fløi afsted,
Hvorpaa min Elskte sad.

I det uendelige Blaae
Forsvandt det hvide Seil,
Forladt og eensomt øde laae
Det store, dunkle Speil.

Den vilde Falk to Vinger har,
Høit flyver han med dem;
Delphinen gjennem Bølgen klar
Som Lyn sig flyder frem.

Men eensom jeg maa staae paa Strand
Og stirre taus mod Sky;
Og kun min Tanke flyve kan
Hen til den fjerne By. -

Der staaer et Træ ved Havets Strøm,
Nys slumred der jeg ind;
Da havde jeg en bitter Drøm
Og Taaren randt paa Kind.

Jeg saae, Hun stod i Brudedragt
Med Krands og Ring og Baand;
Og hendes hvide Haand blev lagt
Udi en Andens Haand.

Farvel, min Mø! nu Dagen svandt,
Farvel, min Mø! god Nat!
Nu brast det sidste Baand, mig bandt,
Hvis du mig har forladt.

Hvad hjelper det, min Gangers Trav
Er rask og rap dens Fod?
Den traver ei paa dyben Hav
Og ei paa striden Flod.

Hvad hjælper det, min Hund er snild
Og hurtig, som en Vind?
Den jager ei min Due vild
Til Reden atter ind.

Hvad hjælper det, jeg Harpen slaaer
Og drikker klaren Viin?
Jeg aldrig, aldrig skue faaer
Meer Allerkjæresten min!
</body>
</poem>

<poem id="winter2018082519" variant="winter1999101301">
<head>
    <title>En Ven</title>
    <firstline>Hvor Fensmark hæver sit Kirketelt</firstline>
    <source pages="76-81"/>
    <quality>korrektur1,korrektur2,kilde,side</quality>
</head>
<body>
Hvor <w>Fensmark</w> hæver sit Kirketelt
Med den røde Top imod Sky,
Og smiler over til <w>Gisselfeld</w>
Og til <w>Vester-Egede</w> By;

Og ned til Mosen, hvor Tørvene groe,
Til <w>Broksø</w> bag Skovens Hang,
I min Faders ydmyge Præstebo,
Der mødtes vi første Gang.

Og begge To var vi ganske smaa,
Men han var lodden og sort
Og blind, og kunde slet ikke gaae; -
Dog hans Barndom vared kun kort.

Thi da han fik Øinene rigtig op
Og Smag paa, hvad der var sundt,
Da trivedes rask hans krøllede Krop,
Og Alt blev buget og rundt.

En Sløikjole trængte han ikke til,
Ved Fødselen var han alt svøbt;
Og som han syntes ret from og snild,
Saa blev han da Balder døbt.

Et ædelt Hjerte han bar i Bryst,
Men kaad han var som en Laps;
At jage Lam var hans største Lyst, -
Det kosted ham mange Klaps.

Og skjøndt han var ægte, ærlig dansk,
Snart glubsk og snart igjen tam,
Det første Tydsk og det første Fransk
Jeg lærte saamæn dog ved ham;

Thi ,,<i>couche! ici!</i>'' han maatte forstaae,
Før et Stegebeen blev ham undt;
Med mægtig Stemme han svarede paa:
,,<i>Allons!</i> was spricht der Hund?''

Og naar Vinden drev mine Skibe bort
For langt fra Bykjærets Rand,
Han lystred mit ængstlige: ,,Such! <i>apporte!</i>''
Og bar mig Eskadren i Land.

Vi leged lystigt paa grønnen Eng,
Naar Sommerluften var luun;
Vi boltred os kjækt i den hvide Seng,
Opredt af Vinterens Duun.

Meer tryg end en Fyrste mellem sin Vagt
Hos min sorte Drabant jeg gik;
Hans Løve-Røst og hans Tænders Pragt
Holdt Alt i sømmelig Skik.

Saa blev vi da Venner i Liv og Død,
Med Frihed og Lighed i Alt;
Thi <w>gav</w> jeg ham ei af mit Smørrebrød,
Saa forstod han at dele halvt.

Jeg kjender ei Letsind større end hans,
Der hjalp hverken Børst eller Bank;
Og Krukken gik da saa længe til Vands,
Indtil den kom hjem uden Hank.

Det var ved Sorte-Søes flade Bred,
Min Fader og Moder de sad;
Selv strakte jeg mig i Græsset med,
Ak! - ung og lystig og glad!

De fletted af Siv et Baand til <w>ham,</w>
At ikke den gale Krabat
Skulde kyse Livet af flere Lam, -
Men see, om de fik ham fat!

Langtfra, med logrende Svands, stod han,
Det var da ret, som han loe:
Tidt saadan en Hund har bedre Forstand
End mangen Anden paa To.

Men da han samme Aftenstund
Ved Siden af Bordet sad,
Og stirrende slikked sig om sin Mund,
Og gjorde Kunster for Mad;

Da kom der en Smed med Lænken i Haand
Og trak ham til Porten afsted;
Han hyled og sled i det stærke Baand,
Og jeg - jeg hylede med.

Saa stod han der; - jeg besøgte ham tidt,
Og bragte ham Melk og Mad,
Og stundom selv, naar det regnede lidt,
Jeg krøb i hans Huus og sad.

Fra Hjemmet jeg drog. Lang Tid der gik,
Jeg saae ei min Ungdoms Ven;
Men da jeg ham atter for Øie fik,
Han kjendte mig ikke igjen.

Da græd jeg bittert, jeg hulked høit;
Men de, som just saae derpaa,
De loe; - thi <w>det</w> var dem altfor drøit,
<w>Sligt</w> kunde de ikke forstaae! -

Saa kom han da bort til et fremmed Land,
Hvor kun Faa ret kjendte hans Sind,
Hans Tapperhed og hans gode Forstand, -
Der blev han et useligt Skind.

Den lange Birthe med den skjæve Mund
Og det hexeagtige Blik,
Hun sparked med Træsko den fattige Hund,
Ihvor han saa stod og gik.

Kom Husets Smaa med en lækker Bid
Alt fra deres eget Fad,
Saa jog hun ham væk med Nag og Nid,
Og aad saa selv hans Mad.

Hans sorte, krøllede Pels blev graa,
Hans lystige Mod var brudt;
Saa blev han mager - knap kunde han gaae -
Saa syg - og saa blev han skudt!

Selv var jeg skudt saa mangen god Stund,
Men aldrig endnu tilgavns;
Ak, var jeg saa sandt, som den lodne Hund,
Fortøiet og vel tilhavns!
</body>
</poem>

<poem id="winter2018082520" variant="winter2018081025">
<head>
    <title>Vikingen</title>
    <toctitle>Vikingen (oversat)</toctitle>
    <subtitle>Efter Geijer</subtitle>
    <firstline>Kun femten Aar gammel, mig Stuen blev trang</firstline>
    <notes>
        <note>Gendigtning af Erik Gustaf Geijer: <xref type="translation" poem="geijer2018081001"/>.</note>
    </notes>
    <source pages="82-87"/>
    <quality>korrektur1,korrektur2,kilde,side</quality>
</head>
<body>
Kun femten Aar gammel, mig Stuen blev trang,
Hvor jeg boede hos Moder min,
Og Dagen hos Gederne blev mig saa lang,
Jeg skiftede Lyst og Sind;
Jeg drømte, jeg tænkte, jeg veed ikke hvad,
Jeg kunde som før ei meer være glad
            I Skoven.

Med luende Hjerte paa Fjeldet jeg sprang,
Og stirred i vildene Hav;
Mig syntes saa liflig Bølgernes Sang,
Naar de gaae i det skummende Hav;
De komme fra fjerne, fjerne Land,
Ei Baand ei Lænker dem binde kan
            I Havet.

En Morgen fra Stranden et Skib jeg saae,
Som en Piil ind i Vigen det skjød;
Da svulmed min Barm, mit Hjerte mon slaae,
Nu kjendte jeg Raad for min Nød.
Fra Gederne løb jeg, fra Moder min,
Og Vikingen tog mig i Skibet ind
            Paa Havet.

Og Vinden i Seilene tog med Magt,
Rask fløi vi paa Bølgens Ryg.
I blaanende Dyb sank Fjeldets Pragt,
Og jeg var saa glad og saa tryg.
Med Faders rustne Sværd ved min Lend,
Jeg svoer at erhverve mig Riger og Mænd
            Paa Havet.

Kun sexten Aar gammel jeg Vikingen vog,
For han skjældte mig skjægløs og blød;
Jeg Søkonge blev, - over Havet drog,
Til Hildurs Leg var jeg fød;
Jeg Landgang gjorde, vandt Slot og Borg, -
At skifte vort Rov, var vor mindste Sorg
            Paa Havet.

Vi drukke Mjøden af Horn med Lyst
Alt paa den stormende Sø;
Fra Bølgen behersked vi hver en Kyst, -
I Valland jeg tog mig en Mø;
I tre Dage græd hun, men saa blev hun fro;
Med Jubel vi lode vort Bryllup boe
            Paa Havet.

Engang jeg eiede Borg og Land,
Luunt sad jeg som Blommen i Æg;
Jeg sørged for Riget og Menigmand,
Og sov inden Laas og Væg.
Det var en heel Vinter, - den syntes mig lang,
Og skjøndt jeg var Drot, var mig Jorden trang
            Imod Havet.

Jeg ingen Ting gjorde, men havde ei Ro
For at hjelpe hver hjælpeløs Gjæk.
Jeg Muur skulde være om Bondens Bo,
Og Laas for Tiggerens Sæk.
Paa Tyve og Eder og Rettergang da
Jeg hørte mig mæt - ,,Var jeg langt herfra
            Paa Havet!''

Saa bad jeg; - men bort svandt Vinteren lang,
Og med Lilier Strandbredden strøes,
Og Bølgerne sjunge den gamle Sang,
Og klinge: til Søes! til Søes!
Og Vaarvinde spille om Dal og Høi,
Og frigjorte Strømme styrte med Støi
            I Havet.

Da greb mig den gamle Længsel paastand,
Mig lokkede Bølgernes Brag.
Jeg strøede mit Guld over By og Land,
Og slog min Krone i Qvag;
Og, fattig som før, med et Skib og et Sværd,
Drog mod ukjendte Skjebner i Vikingfærd
            Paa Havet.

Som Vinden frie vi leged med Lyst
Paa fjerne brusende Sø;
Vi Mennesker saae, paa fremmede Kyst,
Paa hiin Viis leve og døe;
Dog Kummeren stedse <w>der</w> lægger bi,
Men Sorgen ei kjender Vikingens Sti
            Paa Havet.

Og atter blandt Kjæmper speided mit Mod
Efter Skib i det fjerne Blaae.
Kom Vikingeseil, da gjaldt det Blod,
Kom Kræmmeren, - ham lod jeg gaae.
Kuns blodig er Seiren den Tappre kjær,
Og Vikingevenskab det knyttes med Sværd
            Paa Havet.

Stod jeg om Dagen paa gyngende Stavn,
I Glands for mig Fremtiden laae;
Saa rolig, som Svanen i sivgroet Havn,
Jeg foer ad det brusende Blaae;
Hvert Bytte, jeg mødte, det var da mit,
Og Haabet, som graalige Dyb, saa frit
            Paa Havet.

Men stod jeg om Natten saa stolt og gjæv,
Mens Voven sig mægtigt brød,
Da hørte jeg Nornerne slaae deres Væv
I den Storm, over Dybet skjød.
Som Bølgernes Brusen er Menneskets Kald,
Beredt bør man være til Modgang og Fald
            Paa Havet.

En Snees har jeg fyldt, - da kom Ulykken svar,
Og Søen nu fordrer mit Blod;
Den kjender det godt, den drukket det har,
Hvor Kampen saa drabeligt stod.
Det brændende Hjerte, det banker saa fast,
En kjølig Bo skal det faae med Hast.
            I Havet.

Ei klager jeg, for mine Dage var faa,
Snel var, men god, deres Fart.
Fleer Veie til Gudernes Sal mon gaae,
Og bedst er at komme der snart.
Med Dødssang de klingende Bølger slaae,
Paa dem har jeg levet, - min Grav skal jeg faae
            I Havet.

---            

Saa synger paa eenlige Klippehøi
Den skibbrudne Viking blandt Brændingers Støi,
Op sluge ham Havets Vande, -
Og Bølgerne synge den gamle Sang,
Og Vinden skifter ustadig sin Gang,
Men den Tappres Minde - skal stande.
</body>
</poem>

<poem id="winter2018082528" variant="winter2018081026">
<head>
    <title>Vinteren i Norden</title>
    <toctitle>Vinteren i Norden (oversat)</toctitle>
    <subtitle>Efter J. E. Stagnelius</subtitle>
    <firstline>Alt fra den Tid, naar Dagens Stjerne brænder</firstline>
    <notes>
        <note>Gendigtning af Erik Johan Stagnelius: <xref type="translation" poem="stagnelius2018081001"/>.</note>
    </notes>
    <source pages="88-92"/>
    <quality>korrektur1,korrektur2,kilde,side</quality>
</head>
<body>
Alt fra den Tid, naar Dagens Stjerne brænder
Ved Sydens Pol, indtil den atter sender
Fra Vædrens milde Himmel huldt sin Magt;
Behersker Kuldens Kobberscepter Norden,
Det gyldne Sædkorn slumrer under Jorden,
Tyst drømmende om nye Vaarsols Pragt.

Sit Slot af Snee da Vinterguden bygger,
Med tunge Vægt han Fjeldets Graner trykker,
Og snart han Dalens Hytter opslugt har;
Ei Bækken meer igjennem Engen seiler,
Ei Morgenen sin friske Pande speiler,
Ei Himlens Stjerner i dens stille Glar.

Ei Røkken meer i Flodens Bølger qvæder,
Og ingen Havfru bleger sine Klæder
Paa Bølgens Ryg i milde Straalers Glands;
Ei Alferne, naar Duggen smykker Græsset,
Ved maaneblanke Søers Rand, paa Næsset
Man svæve seer i natlig Sommerdands.

See! Vintrens Liigdragt hviler over Engen,
Hvor nys i Krattets Skjul paa Blomstersengen
Et henrykt Par med Solen Afsked tog;
See! øde ligger under Sneens Dække
Den Egn, hvor nys bag Caprifoliehække
Lucindas hvide Finger Cithren slog.

Ei længer Lærken, høit paa lette Vinger,
Sin Morgenglæde mod Azuren svinger,
Græshoppen svandt alt med sit grønne Slot.
Ei Svalens Sang af Søvnen Bonden vækker,
Ei Livets Skygge lyttende bedækker
I Ambranatten Lundens Sangerdrot.

Ei Duens Kur fra Almens Krone lyder;
Graaspurver kun hinanden ivrigt byder
Til Glædesfest i Granens nøgne Taarn;
Hvergang, naar Solens Guld af Skyen bryder,
Fra deres Bryst en Tonestrøm sig gyder,
En Gjenklang liig af Fryd, som var tilforn.

Bladløse Poplerne nu staae i Lunden;
Og, hvidklædt Gjenfærd liig, i Midnatsstunden
Sig Egen reiser høit og suser huul;
I Dødens Farve hver en Form sig klæder,
Mens Fyrren stolt i broget Glands fremtræder,
Og laaner Pryd af Maanens røde Hjul.

Dog glædes Nordens Ynglinger og Piger,
Skjøndt Solen, som til Vandmands-Stjernen stiger,
Med skjæve Blik til deres Hjem kun seer;
Men Stormens Røst og Kulden kan ei kue
De Flammer, som hos Skandinaven lue,
Den Fryd, som kjækt ud af hans Øie leer.

Ved Bjelders Klang, i zefyrlette Kjelker
Han glider over Isens glatte Bjelker
Med Sang, af muntre Brødres Flok besvart;
Hans Jagtgevær i Graners Skumring blinker;
Paa nyfødt Snee, naar Dagens Gry ham vinker,
Forfølger han den bange Raabuks Fart.

Paa Gulv af Iis sees Sognets Ungdom dandse
Med staalklædt Fod! See, Frostens Blomster krandse
De gyldne Haar og farve Kinden rød;
See, Nordens Mø, med Blikke himmellyse,
Fortroligt smiler bag den mørke Kyse,
Liig Maanen ud af Natteskyens Skjød.

Med Glæde nu man hilser Sydens Druer,
Og under Skjemt ved Baalets muntre Luer
En Kreds saa hyggeligt om Ovnen slaaer;
Fiolens Røft fra Marmorsalen lyder.
I Nordens Skjønne! den til Dands Jer byder,
Op! smykker Lokkerne med kunstig Vaar.

En himmelsk Vellyst Ynglingen bevinger,
Naar, svævende i Valtsen, rask han svinger
Sin Pige, som i Favn ham smiler ømt;
Om hendes Kind slaaer Uskylds Morgenrøde,
Naar hun skal skjenke ham sit Kys, det søde,
Som Pantelegens strenge Lov har dømt.

Mildt tørrer Freia nu i Folkvangs høie
Krystalbeklædte Slot sit hulde Øie
Og skuer venligt ned til Barnets Ro;
Græd ei, Gudinde! komme skal din Mage,
Som Nordens Solgud, i din Favn tilbage,
Naar Lilierne i Sverrigs Dale groe.

Naturen ældes ei, den evigunge!
Snart Fuglene i Vaarens Lunde sjunge,
Snart Dagen over Bjerg og Dale gryer.
Nyd, Menneske! din Vandrings korte Dage!
Liig Kildens Vover, der bag Sivet klage,
Fremglimter du paa Tidens Strøm og - flyer.
</body>
</poem>

<poem id="winter2018082521" variant="winter2018081027">
<head>
    <title>Til Fru K. M. Rahbek</title>
    <toctitle>Til Fru K. M. Rahbek (oversat)</toctitle>
    <subtitle>Sonet af Cav. <w>Orellana</w>, oversat 1821</subtitle>
    <firstline>Naar fjernt min Fod en fremmed Jordbund trykker</firstline>
    <notes>
        <note>* <w>Orellana</w> var Secretair ved den dengang herværende spanske Legation. Een af hans Forfædre fulgte Ferdinand Cortez paa hans eventyrlige Tog mod Mexiko.</note>
    </notes>
    <source pages="94"/>
    <keywords>rahbekk</keywords>
    <quality>korrektur1,korrektur2,kilde,side</quality>
</head>
<body>
Naar fjernt min Fod en fremmed Jordbund trykker,
  Skal Taaren bittert mig om Timen minde,
  Der grusom bød mig gaae; jeg Nattens Vinde
  Vil offre Suk og Graad til Skjebnens Nykker.

Ak! skal jeg hist i Spaniens Laurbær-Skygger
  Engang Dig, <w>Camma!</w> see? <w>Den</w> Fryd, Veninde!
  Mig vilde hæve til min Lykkes Tinde:
  Følg med! kom did, hvor fro jeg boer og bygger.

I Friheds Morgengry og Foraarsglæde
  Skal der du finde Fred og Fryd tillige,
  En Hytte, Kildens klare, friske Væde,

Et ærligt Hjerte, og min hulde, kloge Pige,
  Min <w>Manolita</w>, som mig aldrig svigter;
  Tilsidst, ifald du vil, - en daarlig Digter.
</body>
</poem>

<poem id="winter2018082522" variant="winter2018081028">
<head>
    <title>Hankattens Frieri</title>
    <toctitle>Hankattens Frieri (oversat)</toctitle>
    <subtitle>Efter Fr. Rückert</subtitle>
    <firstline>Hør nu, hvordan Hankatten, ført ved Rævens List</firstline>
    <notes>
        <note>* af ,,Brahmanische Erzählungen'' [af Fr. Rückert.]</note>
        <note>Gendigtning af Friedrich Rückert: <xref type="translation" poem="rueckert2018101101"/>.</note>
    </notes>
    <source pages="94-96"/>
    <quality>korrektur1,korrektur2,kilde,side</quality>
</head>
<body>
Hør nu, hvordan Hankatten, ført ved Rævens List,
Den Viv, som var ham passeligst, dog fik tilsidst.

Den stolte Hankat sagde: jeg er saa høibaaret,
At jeg til Hustrue mig har Solens Datter kaaret.

Thi over Stort og Smaat jo hersker Solens Skjær,
Derfor dens Datter være skal min Hjertenskjær.

Hvad? eller veed du Een, der vel er Solens Mester?
Saa siig mig det, og strax jeg dennes Datter fæster.

Da sagde Ræven klog og snu: ja det er Skyen;
Den tager Solens Glands fra Landet og fra Byen.

Hankatten sagde: ei! hvor stærk maa den ei være!
Jeg Skyens Datter tager til min Hjertenskjære.

Hvad? eller veed du Een, der vel er Skyens Mester?
Saa siig mig det, og strax jeg dennes Datter fæster.

Da sagde Ræven klog og snu: ja Blæsten er det;
Dens stærke Pust bortjager Skyen uforfærdet.

Hankatten sagde: ei! hvor stærk maa den ei være!
Jeg Blæstens Datter vælger til min Hjertenskjære.

Hvad? eller veed du Een, der vel er Blæstens Mester?
Saa siig mig det, og strax jeg dennes Datter fæster.

Da sagde Ræven snu: hiint Taarn, saa graat af Ælde,
Har længe mandigt staaet sig mod Blæstens Vælde.

Hankatten sagde: ei! hvor stærkt maa det ei være!
Jeg Taarnets Datter vælger til min Hjertenskjære.

Hvad? eller veed du Een, der vel er Taarnets Mester?
Saa siig mig det, og strax jeg dennes Datter fæster.

Da sagde Ræven snu: i Taarnet hist den Muus,
Der roder, indtil Taarnet synker hen i Gruus.

Hankatten sagde: ei! hvor stærk maa den ei være!
Jeg Musens Datter vælger til min Hjertenskjære.

Hvad? eller veed du Een, der vel er Musens Mester?
Saa siig mig det, og strax jeg dennes Datter fæster.

Da sagde Ræven snu: dit Søskindbarn paa Loen,
Hun over Musens Slægt jo hersker strengt med Kloen

Da blev Hankatten flau og sagde: ja, det Bedste
Er altsaa dog, at jeg maa Kattens Datter fæste.
</body>
</poem>

<poem id="winter2018082525" variant="winther2002062324">
<head>
    <title>En Novelle</title>
    <firstline>Et Helved lued i mit Bryst</firstline>
    <notes>
        <note>* Midt i en Skov i Sjælland - fortælles der - ligger et Huus saa eensomt og afsides, at dets Beboere slet intet erfarede om Fjendens Ankomst og Færd 1807 paa Øen, før denne allerede var rømmet.</note>
        <note type="credits">Bidrag fra Svend Andersen.<!-- Indtastet efter Chr. Winther: <i>Fortællinger paa Vers</i>, udgivet Gyldendalske Boghandels Forlag, Kjøbenhavn, 1901. --></note>
    </notes>
    <source pages="97-132"/>
    <quality>korrektur1,korrektur2,kilde,side</quality>
</head>
<body>
<nonum><small><right>,,Det var i Aaret attenhundred og syv.''</right></small></nonum>
<nonum><small><right>Folkevise.</right></small></nonum>

<nonum><center>1.</center></nonum>

Et Helved lued i mit Bryst,
Og svundet var al Livets Lyst.
Fra Byen skyndte sig min Fod, -
Hvorhen? jeg ikke selv forstod,
Naar sikkert kun den bort mig bar,
Hvor <w>Hun</w> ei aanded, <w>Hun</w> ei var!
Paa Himlen graaned ingen Sky,
Og Luften hviled tung som Bly,
Saa Julisolens Straale blank
Ustandset paa min Isse sank.
Min Pande gløded og min Mund,
Min Kind var bleeg, og Øiet kun
Nedstirred tørt paa Veiens Sand;
Thi ak! den indre, dybe Brand
Lod ingen Taare fra sit Gjem
Til kjølig Lindring trænge frem,
Liig en Vulkan, der lumsk i Løn
Udtørrer Kilde, Sø og Brønd.
Men den usigelige Qval,
Der drog mig over Høi og Dal,
Al anden Bitterhed forjog,
Og kun for <w>den</w> mit Hjerte slog.


<nonum><center>2.</center></nonum>

Jeg styrted fort, jeg ænsed ei,
At svundet var den brede Vei,
At Brombærskud og Bregner tidt
Omhildede mit matte Skridt;
Og da mit Øie jeg oplod,
Midt i en vildsom Skov jeg stod.
Det hvalte Blaae var alt forladt
Af Solen, og den stille Nat
Med sagte Haand sit sorte Skrud
Lod synke over Rummet ud;
Men Stjerner tindred ei derpaa,
Thi, hvor mit Blik lidt Himmel saae,
En vældig, dunkel Masse laae,
Og Tordnen fra den tunge Sky
Udsendte sine fjerne Gnye.
En Susen gjennem Skoven gik,
Den voxede hvert Øieblik,
Den voxede - og Stormen snart
Sin Ganger sporede til Fart,
Mens Tordenskraldet Slag i Slag
Henrulled over Bøgens Tag.
Det bøied sig med Hviin og Brag,
Det aabned Vei for Regnens Flod,
Der styrted ned til Busk og Rod,
Og underligt de røde Lyn
Oplyste for mit vakte Syn
Paa Skovens Baggrund Skræk ved Skræk
Med gyselige, skarpe Træk.
Fortvivlet, syg og mat og bleeg
Jeg nærmed mig en mægtig Eeg,
Hvis gamle runkne Bul var huul -
Der krøb jeg ind og laae i Skjul.
Paa tørre Trøske kasted jeg
Med Suk mit Hjertes Qval og mig,
Og mens Naturen, stærk og vild,
Opførte kjækt sit Skuespil,
I vaagen Drøm forbi mig drog
Mit fordums Liv, - et stille Tog
Af Billeder, hvis dybe Fred
Lod klart mig see, hvad nu jeg leed.


<nonum><center>3.</center></nonum>

Jeg saae mig selv, en lille Dreng,
Der leged paa den bløde Eng;
Men jeg var ganske ene der,
Og intet fandt jeg, fjern og nær,
Der fyldte helt min Sjæls Begær.
Jeg kyssed Rosens røde Blad,
Med Hunden deelte jeg min Mad,
Og Lærken spurgte jeg saa tidt,
Hvorfor dog altid høit og frit
Den sang, men aldrig til mig kom,
Og sagde, hvad den qviddred om?
Men da jeg Sommerfuglen saae
Med Vinger røde, gule, blaae,
Hentumle blødt i lune Luft,
Beruust af alle Blomsters Duft,
Og da den hviilte paa min Arm,
Da blev min Kind saa luevarm,
Da syntes mig, at det var den,
Til hvem min Længsel stunded hen.
Et sagte Suk kun Vinden drog, -
Da fløi den bort og Vingen slog
Saa høit i Sommersolens Guld;
Mig Barmen blev saa veemodsfuld, -
Min Haand jeg mod min første Brud
Med bitter Taare strakte ud, -
Da vaagned jeg, og kold og bleeg
Jeg fandt mig i den hule Eeg;
Men Regnens Fald og Nattens Vind
Mig atter sagte dyssed ind.
Jeg saae mig selv, en Ungersvend.
Med Kraft og Ild jeg vandred hen
Ad Banen, hvor hver Blomst og Frugt
Mig offred mildt sin Saft og Lugt.
Jeg aabned sindigt Livets Bog,
Dens Lys mig Taagerne forjog,
Hver Dybde blev mig aabenbar,
Min Aand blev stærk, min Sjæl blev klar,
Men - Hjertet end saa roligt var.
Jeg meente, Skatten alt var kjøbt,
I Kundskabs Væld var jeg jo døbt,
Og havde tusind Bægre øst, -
Men Gaaders Gaade var ei løst! - -
Der stod et Slot ved Skov og Bred,
En prægtig Hauge laae derved,
Og paa den fløielsgrønne Plan,
Som liig et Tæppe laae foran,
Der stod en Lind med breden Blad,
En Bænk, hvorpaa en Dame sad;
Og lænet op i hendes Skjød
En lille Pige hvid og rød,
Med Øiet blaat, med Lokken guul,
Sig mored med en Sommerfugl,
Hvis Vingers rige Blomsterblad
Hun med sin Finger skilte ad,
Og knuste saa, mens høit hun loe,
Den nøgne Psyche med sin Sko.
Men Damen, tankefuld og stolt
Og bleeg og tør, med Øiet koldt,
I magre Haand min Høire holdt,
Og føied den i Barnets Haand,
Og sagde: ,,Ak, at dette Baand,
Som knyttes her til Slægtens Fred,
Maa vorde trygt ved Kjærlighed
Og fast i Tid og Evighed!
<w>Her</w> er din Arne, naar du vil!
Du drager bort? Snart voxer til
Min Rosenknop, der alt i Vaar
Saa pragtfuld Glands og Ynde spaaer; -
<w>Da</w> er hun din! - Reis nu med Gud!
Jeg vogter dig din unge Brud!''
Jeg bøied mig med kjærligt Sind,
Og vilde kysse Barnets Kind, -
Men bort hun flygted som en Hind,
Undseelig, som det lod, og vreed.
Men knap var Tanten vandret ned
Ad Gangen langs den høie Hæk,
Saa kom hun hid, og let og kjæk
Hun fløi om Halsen mig saa vild,
Og kyssed mig med <w>selsom</w> Ild.
Dybt anende min Qval og - Lyst,
Jeg trykked hende til mit Bryst, -
Da vaagned jeg, men kold og bleeg
Jeg fandt mig i den hule Eeg;
Dog Regnens Fald og Nattens Vind
Mig atter sagte dyssed ind. -
Jeg saae mig selv, en kraftig Mand,
At færdes trindt paa Land og Vand;
Jeg sværmed liig en flittig Bi,
Og Rigdom blev mit Sværmeri,
En Skat, som voxer Aar for Aar,
Som Møl og Rust og Ran ei naaer.
Men, hvor jeg gik min fjerne Gang,
Om under Rankens Tag jeg sang,
Paa vildsom Sti, i Mark og By,
Blandt Polens Iis, i Palmens Ly,
I stille Dal, paa Fjeldets Top, -
Jeg tænkte paa min Rosenknop.
Og lokked Kunst og Skjønhed huldt,
Og rakte mig sit Bæger fuldt,
Og trued Amor med sin Piil, -
Da tænkte jeg paa hendes Smiil.
Og lagde Sorgen om min Aand
Sin tunge, klamme Dødninghaand
I vilden Ørk, paa eensom Kyst, -
Var hendes Billed dog min Trøst.
Jeg stod i Stavn, mens Skibet frem
Sig skjød imod mit elskte Hjem;
Af Havets Mark dets Taarnes Top
Jeg saae, liig Malver, voxe op.
Mit Anker faldt; i Land jeg foer, -
<w>Der</w> stod hun, fyldig, rank og stor,
Og mod den fulde Jomfrubarm
Hun pressed mig, saa heftigt, varm, -
Da vaagned jeg, men kold og bleg
Jeg fandt mig i den hule Eeg;
Dog Regnens Fald og Nattens Vind
Mig atter sagte dyssed ind. -
Jeg saae mig selv i festlig Glands;
Omringet af en kjærlig Krands
Af Slægt og Venner taus jeg stod,
Og knæled ned og trøstig lod
Til Hendes knytte fast min Haand
Ved Herrens Ord og Kirkens Baand.
Men blandt de stille Gjæsters Tal,
Som sad paa Rad i lyse Sal,
Var <w>Tre</w>, som jeg alene saae:
Den <w>Første</w> gusten var og graa,
En Sølvmorskjortel bar han paa,
En Sæk med Guld paa Nakken laae,
En Lænke med Guldbøiler to
Han rakte hen mod Os, - og loe.
Den <w>Anden</w> ung og lystig var;
Hans Skuldre tvende Vinger bar,
En spaltet Figen, fyldig, blød,
Han trykked mod sin Læbe rød,
Men Mundens Smiil og Øiets Ild
Var lumsk, fortærende og vild.
Den <w>Tredie</w>, tæt indhyllet i
Sit folderige Draperie,
Hen ved min Side listed sig, -
En dunkel rædsom Gaade liig. -
Dog medens Aftnens Timer gled
I liflig Pragt og Lystighed
Ved Kerters Glands, Pokalens Gang,
Ved Paukers og Trompeters Klang,
Hver Anelse, som Sjælen bandt,
Med hine Trende brat forsvandt. -
Vi sad tilbords; og Hendes Fod
Mig lærte Sprog, kun den forstod;
Og alt som hendes Blik forbød
At røbe denne Tale sød,
Høit blussed Kindens Purpurglød.
Med hviden Haand hver Finger fiin
Krampagtigt fletted Hun i min,
Mens Øiets Stjerne svømmed blank,
Og Bleghed over Kinden sank! -
Og Midnat kom, og bort hun gik,
Men først Hun sendte mig et Blik,
Et underligt, et sødligt Smiil, -
Mit Hjerte slog med voldsom Iil, -
Da vaagned jeg, men kold og bleg
Jeg fandt mig i den hule Eeg;
Dog Regnens Fald og Nattens Vind
Mig atter sagte dyssed ind. -
Jeg saae mig selv, saa fri og fro,
I Sjælen Fred, i Sindet Ro,
Mit Hjertes Stemme sang og loe,
Mens Livets rosenkrandste Skaal
Beruste mig med bredfuldt Maal; -
Og Dage kom, og Dage svandt,
Men tømt jeg aldrig Bægret fandt! -
Det var en Nat, og Maanen, klar,
Paa Vandring over Himlen var;
Alt Vaaren kjærlig havde sendt
Sit Elskovskys til Jord, udspændt
Sit lyse Telt, og for sin Brud
Et blomsterstukket Slør bredt ud.
Det var en Nat, og Slottet stod
I stille Glands; men ved dets Fod
Den store Hauge glimred ret
Som et guldstjernet Silkenet;
Thi Lamper hang i alle Træ'r
Liig klare Frugter. Fjern og nær,
Høit over Lind og Bøg og Eeg,
Liig søde Virakskyer, steg
Musikens Toner rask til Dands,
Og lokked hid en broget Krands
Af Masker, der med luftigt Hop
Sig hvirvled lystigt ned og op.
Formummet, selv jeg vandred om;
Da til en eenlig Bænk jeg kom,
Hvor, skjult, jeg saae, der sad kun To
I Caprifoliens grønne Bo,
Bryst imod Bryst og Mund paa Mund,
I salig Glemsel Han og Hun.
I <w>Arlequin</w> jeg saae igjen
Den velske Diplomat, - min Ven, -
Men <w>Colombines</w> Ansigt var
Mig skjult ved Hatten, som hun bar.
Dog knap hun hæved Stemmen blød,
Var det, som Domsbasunen lød!
Hun talte med de søde Ord,
Der klinge, hvor sig Arno snoer;
Hun kaldte ham ,,min Øiesteen!''
Og Stjernen blinked klar og reen, -
Hun kaldte ham ,,mit Hjertelil!''
Og Nattergalen slog dertil.
Hun lagde Haanden sagte bag
Hans Hoved: ,,Hør, alt Klokkens Slag
Forkynder Midnat! - fra i <w>Dag</w>
Vi kysses til i <w>Morgen</w>, Du!''
Og Mund paa Mund! - I samme Nu
Fra Slottets Taarn i stille Nat
Hensvæved over Skov og Krat
Tolv Slag - til Nattergalens Kluk -
Det trettende var deres Suk!
<w>Det</w> traf mit Hjerte! Som ved Lyn
Blev aabnet klart mit indre Syn;
Hiin tredie, hemmelige Gjæst,
Jeg aned paa min Bryllupsfest,
Han stod nu der foruden Slør,
Han banked paa mit Hjertes Dør,
Han sigted med sin hvasse Piil,
Og skræmmed mig med Vanvidssmiil.
Men ræd i Hu jeg flygted brat
Forfulgt af ham ved Dag og Nat.
Ak, her i Livets Skyggedal
Ei findes Sygdom eller Qval,
Ei Kummer, Smerte, Sorg og Spee,
Der lignes kan ved denne Vee!
Fra Byen skyndte sig min Fod, -
Hvorhen? jeg ikke selv forstod,
Naar sikkert kun den bort mig bar,
Hvor <w>Hun</w> ei aanded, Hun ei var,
Til hvem mig bandt saa stærk en Magt,
En hellig, ak, en evig Pagt!
Men den usigelige Qval,
Der drog mig over Høi og Dal,
Al anden Bitterhed forjog,
Og kun for den mit Hjerte slog,
Indtil i Egen, syg og mat
Jeg segned, eensom og forladt,
Og Dvale sneeg sig til min Mund,
Paa Øiet, til mit Hjertes Grund, -
Dyb, som det var det sidste Blund.


<nonum><center>4.</center></nonum>

Men i min Slummer, sød og lang,
Det kom mig for, som liflig Sang
Af Englechor omkring mig klang;
Og Dødens milde Engel saae
Jeg høi og stille for mig staae.
Han lagde Haanden paa mit Bryst;
,,Vaagn op!'' saa lød hans blide Røst,
,,Vaagn op!'' - og mod min Pande heed
Han sig veemodig bøied ned
Og trykked, kold som Iis, sin Mund
Paa min; da svandt det dybe Blund,
Og op jeg foer! - og saae - en Hund
Med gule Børster paa sin Ryg,
Med korte Øren, stor og styg,
Men ærlig, logrende den saae
Paa mig med sine Øine graae.
Og da jeg ud af Hulen krøb
Paa Stien, som ved Egen løb,
En Dame hilste mig saa huldt
Med Øiet fromt og medynksfuldt.
Hun var ei gammel, var ei ung,
Og Aldrens Fylde laae ei tung
Paa Issen; men en Sky, skøndt klar,
Af Tungsind hun paa Panden bar.
Hun hvisked: ,,Støt Dem paa min Arm!''
Og rakte mig sin Haand saa varm,
Saa blød, saa moderlig, saa øm, -
Jeg troede, Alt var end en Drøm.
Men som vi tause vandred ned
I dunkelgrønne Eensomhed,
Hvor Solens Straaler, Skovens Saft
Udstrømmed Duft og Liv og Kraft,
Hver Sommerfugl, der boltred let
Om Edderkoppens blanke Net,
Hver Busk, hver Blomst, hvert lille Straa,
Som Nattens Perler zittred paa,
Mig smiilte venligt, hvor vi gik
Og hilste mig med kjærligt Blik,
Og sagde tyst: ,,Fat Mod og Haab!'' -
Ak, er du døbt i Smertens Daab,
Er Sjælen mørk, og Hjertet sygt,
Gak ud, hvor Herrens Hal er smykt,
Og læs et Blad, udtyd et Straa, -
Din Trøst staar skrevet klart derpaa!


<nonum><center>5.</center></nonum>

Du lave Sjæl, du lunkne Mand,
Som varmer dig ved kold Forstand,
Som stolt foragter Taarens Bad, -
Du har vist aldrig været glad?
Og har du, ved en indbildt Kraft,
End heller aldrig Kummer havt,
Saa veed jeg vist, du ei har følt,
Hvor Taaren Smertens Brand har kjølt,
Naar ned den faldt, som fra Guds Hjem
En venlig Dug, og lokked frem
Af Hjertets Ørken Haabets Blomst,
Der spaaer om Vaarens Atterkomst. -
Jeg græd - for første Gang igjen
Mit piinte Hjerte smelted hen,
Og Veemod, som en Balsam sød,
Sig over Smertens Leie gjød.
Jeg græd, - og hørte knap den Røst,
Der nænsomt nævned Ordet: Trøst!
Og knap mit Øre ret fik hørt
De simple Ord, hvormed hun, rørt,
Sig skildred selv: ,,Hun Enke var;
Den Vei, som Tusinder hjembar
Med Fremtidshaab, det grumme Hav,
Var blevet hendes Husbonds Grav;
Og nu <w>saa</w> fjernt fra Vei og By
Hun boede her bag Bøgens Ly,
At kun hver Maaned - længer tidt -
Om Verdens Færd hun hørte lidt,
Naar Budet bragte hid i Skov
Til hendes lidet Huusbehov,
Hvad Køer, Høns, en lille Mark,
Hvad Duer, hvad en Fiskepark,
Hvad Haugens Bed ei gav.'' Men dog
I hendes Røst hver Tone jog
Een Sky fra mine Blik, og snart
Blev Alt saa varmt og venlig klart; -
Dens inderlige Rolighed
Mit Hjerte fyldte huldt med Fred! -
Her gjorde Stien rask et Sving -
Forundret saae jeg mig omkring.
,,Her boer jeg,'' sagde hun, ,,see hist
Bag Bækken Husets gule Qvist!''
Men i det samme Hunden sprang
Saa Broens Fyrrebrædder klang,
Hen over Bækken, hvor der stod
En Jomfru paa sin spæde Fod.
,,Min Datter!'' sagde Konen mildt; -
Og rask, imens hun undgik snildt
Den vilde, overgivne Hund,
Med skjelmske Blik og Smiil om Mund.
Den lille Jomfru, rank og let,
Os mødte just paa Broens Bræt;
Og langsomt hen langs Haslers Rad
Vi alle Fire fulgtes ad.


<nonum><center>6.</center></nonum>

Omkrandset luunt af Bøg og Eeg
En lille Høide opad steeg,
Og øverst, i en Hauge peen,
Laae Huset, bygt af gule Steen.
Omkring de blanke Vindvers Karm
Viinranken slog en fyldig Arm;
De gule Aprikoser sad
Og leged Skjul bag dunkle Blad.
Og mens vi nærmed os i Mag,
Fløi Duer ned fra Husets Tag,
Der kurrende, med travle Nik
Og klare, fromme Øine gik,
Ret som med længselsfulde Blik;
Og stundom med et dristigt Hop
Sig svang paa Pigens Skulder op.
Hist nede ved den sølvblaae Dam,
Hvor Svanen langsomt, fornem svam
Saa fjernt fra Ænder og fra Gjæs,
To røde Køer dybt i Græs
Drøvtyggende og trinde laae,
Og Panderne, med Stjerner paa,
De dreied helt nysgjerrigt om
Og alvorsfuldt mod os, der kom.
Bikuber, som en lille Stad,
Langs Hækken stode Rad ved Rad,
Og høit paa Husets Tag af Straa
En mægtig Storkerede laae.
Og traadte saa man fra det Frie
Ad Trappen op, saa kom man i
En lille Stue, lys og net,
Og smykt med Faderens Portrait.
Vel var det hele smaat og smalt,
Men hyggeligt og siirligt Alt,
Og Kjøknet selv saa hvidt som Snee
Og blankt som Solen var at see. -
Men sendte man sit Blik omkring,
Det mødte blot en vældig Ring
Af Bøges Kupler, Krattets Muur, -
En fyldigt spirende Natur, -
Og intet Udkig Øiet fik,
Saa Tanken ei paa Vandring gik,
Forlokket ved det fjerne Blik;
Men ved en stærk, en venlig Magt
Den blev til Ro, til Hvile bragt,
Tilbagetrængt i Hjertets Gjem; -
Ak ja! her fandt jeg Fredens Hjem!
Dog knap var Dagen svundet hen,
Var jeg alt som en gammel Ven.
Saa Natten kom. Vi gik til Ro.
I Qvistens Kammer fik jeg Bo;
Ved aabne Vindve eensom stod
Jeg der, og Øiet sværme lod
Paa Himlens rige, gyldne Skat,
Paa Skoven og det dunkle Krat,
Og lod den søde Fred ret slaae
Sin Rod dybt i mit Hjertes Vraa.
Saa stille Alt! kun sagte Kluk
Hist af en eenlig Fugl, - mit Suk, -
Kun Bækkens Rislen, - Duggens Fald, -
Kun fjernt i Skoven Hjortens Kald
Den dybe Nattens Taushed brød,
Saa lagde jeg mig ned, og blød
Og venlig Søvnens Engel brat
Mig favned trygt den hele Nat.


<nonum><center>7.</center></nonum>

Lyksalig, den der glemme kan!
Lyksalig han, den Sorgens Mand,
Der flygtede til fremmed Land
Og drak af Glemsels stærke Vand;
Han Hjertet læged med dens Frugt,
Og siden for sit Mindes Flugt
Fandt Fortids Port for evig lukt!
<w>Det</w> blev min Lod. - Mens Tiden svandt
Jeg Glemsels søde Hvile fandt.
Hvori? - Et glimrende Talent?
En Tale, som den stod paa Prent?
I Følelser? I Vid? Hvori? -
I sminket, fiint Coquetterie?
Nei! - Det, som atter gav mig Ro
I denne Fredens stille Bo,
Hvad tryllende betog min Sands,
Var ikke hentet udenlands
Paa siirligt Tydsk, paa pyntet Fransk, -
Nei, det var ægte, ærligt Dansk;
En Jævnhed og en sund Natur,
Som sjelden boe bag Stadens Muur;
En stærk, en varm, en indre Magt,
Der, dybt i Qvindens Barm nedlagt,
Fordunkler hiin tillærte Pragt! -
De Dage svandt! - Veed jeg, hvordan?
Naar Hjertets Dyb er rigt, saa kan
Det Ydre med sin Farve kun
For Maleriet vorde Grund,
Som Verden lunken stirrer paa.
Men jeg! - mig klart i Minde staae
De søde Timer, naar vi gik
I Haugen efter vanlig Skik,
Og plukked Blomster her og hist,
Hvis Navn vi tvisted om tilsidst.
Hver Morgenstund besøgte vi
Det støiende Menagerie:
Den lille Jomfru af sin Skaal
Udspredte Korn; - med Skrig og Skraal
Kom valtrende fra Dammens Vand
De trinde Gjæs, den travle And,
Og Høns med spraglet Fjær og Top
Sprang hid i flyvende Galop!
Her spanked Hanen strunk og stolt
Og Orden i sit Harem holdt;
Her Duen ængstlig, udenom
Opsnapped hvert et Korn, der kom! -
Var Luften tyst, var Dagen varm,
Den lille Jomfru tog paa Arm
Sin Kurv og gik til Dammen ned;
Der sad vi saa paa grønne Bred,
Hvor, skjult af Bøgens Skygge frisk,
Vi medede de tause Fisk,
Mens Svanen paa det stille Blaae
Rundt seilede og saae derpaa. -
Skovskaden loe bag Busk og Tjørn
Tidt over de to store Børn,
Naar over bløde Eng, i Krat
Vi lystigt legede Tagfat.
I Haugens Gang vi løb omkap.
Hvor hun var let! - hun rørte knap
Ved Jorden med sin lille Fod,
Mens Haarets rige, brune Flod
Henflagrede i lune Vind,
Og Purpur farved Mund og Kind; -
Og ivrigt da vi skjændtes om,
Hvem af os først til Maalet kom! -
Ak, denne Ungdom - sorgløs, fri,
Bevægelig, med Sympathie
For Alt i Livet, Stort og Smaat;
Der lever i sig selv ei blot,
Men strømmer ud en Sundhed stærk,
Og reiser, som ved Underværk
En dybt i Støvet bøiet Aand, -
Ret som den Lamme Helgnens Haand -
Omsvæved mig og skabte Lyst
Og Liv, hvor før var mørkt og tyst! -
Naar Middagssolen sendte ned
Sin Straale altfor tung og heed,
Saa dækked hun vort lille Bord
Hist i den dunkle Skygge, hvor
Castanietræets brede Skjerm
Sig spændte ud, hvor Biers Sværm
Ved Blostrets melkehvide Bryst
Holdt deres søde Efterhøst;
Og Hunden, som den fjerde Gjæst,
Sad venlig ved vor Middagsfest. -
Af Bøger eied de kun faa;
Men der paa Hylden een dog laae,
Jeg nævner ei, - men den var fuld
Af hiint gedigne, pure Guld,
Ei Modens Luft forvittre kan,
En Bog, hvis rette Fædreland
Er Verden, og hvis Phantasie
Og Lune, evig ung og fri,
Hvis sunde Viisdoms rige Vægt
Skal qvæge Støvets sidste Slægt.
Jeg sad hos dem i kjøligt Læ
Med Ryggen mod det store Træ,
Og læste dem, hvad hiin Poet
I sin Begeistrings Syn har seet.
Hver Side var saa riig og smuk,
At der var nok til Smiil og Suk,
Til Latter - Graad, i Overmaal;
Imens med blanke Sax og Naal
De tvende Damer sysled peent, -
Indtil os Aftensvalen seent
Udlokked ved sin Kjølighed,
Ved Løvets Duft til Bækken ned,
Og, tause, paa en Vandring from
I Skovens søilesmykte Dom. -
En Cithar fandt jeg; stum, forladt,
Støvdækt den i en Krog var sat.
Jeg tog mig af den, fik den stemt, -
Og see, dens indre Skat var gjemt
Fra fordums Tid. Det gik med den,
Som med en gammel, ærlig Ven;
Lang Tid forglemt og plat forsømt,
Han favner atter varmt og ømt,
Og yder lige villig Trøst,
Naar vi <w>maae</w> flygte til hans Bryst!
Om Aftnen, naar vi da kom hjem
Fra Skov og Krat, tog jeg den frem,
Og stemte op saa mangt et Qvad,
Mens lyttende de Tvende sad:
Den lystige, den kjække Sang,
Som blandt tyrolske Klipper klang;
Den veemodsblandte Elskovslyst,
Der svæver over Havets Bryst
Ved Napolis, Venedigs Kyst;
Og Spaniens Bolero vild,
Der flammer som en Naphtha-Ild;
Den Sang, der, selv som Solen heed,
Bevinger Bajaderens Fjed;
De tankerige Sorgens Lyd,
Der bæver i Polakkens Fryd;
Provences Runddans, siirlig, net,
Og som Champagnens Perler let;
Den mørke, dybe Melodie,
Som Nordens Aand hensvæver i; -
Kort, hvad i Jordens Paradis
Til Skjønheds og til Elskovs Priis
Fra Folkets eget, friske Bryst
Er strømmet frem i Sorg og Lyst -
Min Vandrings allerbedste Høst, -
Ved Strængens Toner jeg dem gav,
Og havde ret min Fryd deraf;
Thi naar den lille Jomfru, træt,
Begyndte paa sit Toilet,
Og af en gammel Prækenbog
Andægtig sexten Blade tog,
Og fængsled flink til stadig Tugt
De vilde Lokkers Rigdom smukt:
Hun sendte mig et Smiil engang
Imellem, mens jeg sad og sang;
Og da blev jeg saa længe ved,
Indtil Mama blev mæt og kjed,
Og gad ei længer hørt derpaa,
Men sagde: ,,Hør, nu skal De gaae!''
De Dage svandt, - September kom,
Den skifted Skovens Kjortel om,
Indsprængte den med guult og rødt,
Og smelted Frugtens Hjerte blødt,
Saa Figenpæren, krum og lang,
Fuldmoden ned fra Grenen sprang,
Og Æblets trinde, svære Klump
Os kysde ofte med sit Dump.
Da tidt ved Blommetræets Rod
Jeg med den lille Jomfru stod;
Ved dygtigt Tag jeg strømme lod
En moden Hagl, en gylden Flod,
Og hun mig rakte Frugten blank,
Den lille Eva, fiin og rank! -
Men, Gud skee Lov! ei Slangens Krop
Sig ringlede fra Træets Top;
Selv ei den Frugt paa hendes Mund,
Der blussed rød og frisk og sund,
At plukke bort, kom mig i Hu, -
Ak, den var fast en Blomst endnu!


<nonum><center>8.</center></nonum>

Men længe alt gik Modren ind
Og ud med ret bekymret Sind;
Hun speided tidt ad Stien hen,
Der vented hun sit Bud igjen.
To Gange Maanen kom og gik,
Men intet Bud endnu hun fik.
I mangt et Øiekast, jeg saae,
En saadan ængstlig Uro laae,
Hvis Magt jeg kunde ei modstaae.
Da tilbød jeg at vandre did,
Og sende dem et Bud herhid.
Men knap jeg havde talt det Ord,
Før op jeg som af Drømme foer,
Og for mit Øie blev det sort, -
Jeg skulde bort! jeg maatte bort!
Der var jo intet som mig holdt?
Og dog - mit Hjerte? - var det koldt?
Var jeg saa tryg vel, som det lod?
Jeg saae - jeg for en Afgrund stod:
En lænket Haand - et Liv, fordømt
Til Qval! - Saa sødt jeg havde drømt, -
Nu var jeg vakt! Den Ørk, jeg saae,
Jeg eensom skulde gjennemgaae; -
Men eensom dog? - Nei, Haan og Spot,
Som Skygger fulgte mig, og blot
Foragt var Frugten, som jeg nød,
For hvad jeg ikke selv forbrød.
Jeg maatte bort fra dette Sted,
Fra Uskyld, Fred - og Kjærlighed!
Thi grant jeg følte jo det Net,
Der havde lagt sig ømt og tæt
Om Hjertet, - og det blev min Død,
Hvis jeg dets spæde Traade brød.
Det <w>maatte</w> skee; og seent i Qvæld
Jeg sagde dem et tungt Farvel.
Mens Moderen saa sindig lod
Som Alt sig af sig selv forstod,
Den lille Jomfru blev saa bleg, -
Men ei et Ord fra Læben veeg;
End ei en Taare - kun et Blik
Jeg som en Reisepenning fik; -
Et Blik! - hvor kan det være rigt,
Naar ret man sig forstaaer paa Sligt! - -
Det tidligt var. End Skoven laae
Med Slør af Nattens Taage paa;
Det dæmred svagt, - da listed jeg
Mig sagte paa min bittre Vei,
Fra Haugen over Bækkens Bro
Lidt ind i Skovens tause Bo.
Der kasted jeg i Græsset mig
En Stund og græd saa bitterlig,
Mens, dulgt af Løv og høie Straa,
Jeg smertefuld mod Huset saae.
Et Vindve aabned sig - o Gud!
Der stod Hun! Øiet stirred ud -
Forvaaget, blot med Taarens Glands -
Paa Himlen og paa Skovens Krands.
Hun tørred det saa tidt, saa tidt!
Fra Læberne, som sittred blidt,
Hun sendte med sin Finger hvid
Tre Kys - tre elskovshede - did,
Hvor Stien sig i Krattet vandt, -
Og saa hun rødmende forsvandt.
Men jeg sprang op og foer afsted,
Og sukkede ved hvert et Fjed:
,,O, var jeg som det gule Løv,
Der snart skal smuldre hen i Støv!''


<nonum><center>9.</center></nonum>

Har du en Ven, for hvem hiin Gnist
Af Evighedens Klarhed hist
Har dulgt sig i det tunge Muld,
Som i en Klimp det rene Guld,
Saa den maa drages frem ved Vold
Af Jordelinets dunkle Fold, -
Med andre Ord: som læges ved
En streng, en grum Barmhjertighed;
Og er han frelst, er Lyset tændt,
Har det end længe, stadigt brændt;
Da bring dog aldrig ham igjen
Til hine Martersteder hen,
Hvor der blev ført en rædsom Strid
Imellem Lys og Mulm; thi viid:
En Stammes Skygge, - Svalens Sang,
Hvis Rede ved hans Vindve hang, -
En Dør, hvis Larm, et Uhr, hvis Slag
Ham bragte Smerte mangen Dag, -
En Lyd af Lænken, som han bar, -
Et Sollys gjennem Rudens Glar, -
En enkelt Røst, - et Fnug, - et Gran, -
En egen Duft - ak, - Alting kan
Udslukke Sjælens Stjerne brat
Og atter dække ham med Nat. -
Saaledes jeg! - I hver en Egn,
Jeg gjennemløb, der stode Tegn,
Som pegede tilbage paa
En natlig Tid og lod fremgaae
Af Hjertets Dyb en Smertens Ild,
Der hver Secund blev mere vild.
Min Taare stansed, og mit Blod
Det syded som en Klippeflod.
Jeg vidste jo, hvorhen det var,
Min Fod med voldsom Iil mig bar:
Tilbage til det skumle Buur,
Hvor Tigren grusom laae paa Luur,
Og dræbte med sit Blik mit Mod
Og tog mit bedste Hjerteblod.


<nonum><center>10.</center></nonum>

Jeg gik, - og saae mig ikke om.
Men da jeg nær til Byen kom,
Forbauset standsed jeg min Fod:
Var det den Stad, jeg nys forlod?
Hvor Spiret med tre Kroner paa
Man stolt mod Skyen kneise saae?
Jeg kom derind; men overalt
Mit Øie kun paa Jammer faldt;
Ei Torv, ei Gade fast der var,
Som jo et Brændemærke bar,
Det Ildens Hænder havde sat;
Men selv den havde grebet fat
Med Flammeklo paa Herrens Huus,
Og styrted Tag og Spiir i Gruus. -
En grum, en mægtig Tordensky
Var draget ovet Land og By,
Mens jeg sad luunt i Læ og Ly;
Og ei et Blink og ei et Brag
Sig vovede, vanhelligt, bag
Paulunet hist, hvor Uskylds Fred
Mig havde laant et Hvilested! -
En Travlhed, fæl, uhyggelig,
I alle Kroge rørte sig,
Som naar man med sin Fod har traadt
De vevre Myrers runde Slot. -
Min Tanke snart mig ledte hen,
Hvor samlet jeg fandt Ven med Ven,
Og undrende de favned den,
Som alt de længe troede død, -
Og Een blev bleg, og Een blev rød,
Mens Een forsigtig Taushed bød,
Og talte vigtig om, ,,at kjæk
Man burde staae i Livets Skræk, -
Om Himlens Fred, om mandigt Mod
I Sorg, - at Herrens Straf var god,
Om ogsaa haard, - om roligt Sind,''
Og hvad der ellers faldt ham ind;
Han aned ei, at for mit Bryst
En større Smerte blev en Trøst! -
Det blev mig klart, hvad der var hændt:
Mit Huus, mit Eie - Alt var brændt, -
Og jeg var fri, - thi <w>Hun</w> var død,
Fortæret midt i Flammens Skjød,
Og Tanten havde hende fulgt, -
Ak, ingen Rædsel blev mig dulgt! -
Forvirret, stum jeg greb min Hat
Og gik. - Det var alt blevet Nat.


<nonum><center>11.</center></nonum>

Her var min Bo! her stod mit Huus!
Nu - kun en Hob af Steen og Gruus!
Ved Gadelygtens matte Skin
Jeg traadte sagtelig derind,
Og satte mig, mens Nattens Vind
Omsusede min hede Kind,
I Krogen paa en styrtet Blok,
Og stirred taus mod Freias Rok,
Hvis Straaler klare, milde gleed
Til skumle, sorte Mure ned.
Hvor Glæden fordum mangen Gang
Udtalte sig i Dands og Sang,
Hvor før var glimrende og lyst, -
Var nu saa mørkt, saa tomt og tyst;
Kun nu og da fra Væggens Spalt
Lidt Kalk og Steen med Raslen faldt.
<w>Her</w> døde <w>Hun!</w> Hiin stærke Arm,
Der vellystvild og luevarm
Omslyngede med Guddomsmagt
De skjønne Lemmers unge Pragt
Slap hende ei, før intet Spor
Af Hende fandtes meer paa Jord.
Jeg sad paa Hendes Grav! Hvert Nag,
Hver Bitterhed var svundet bag
Det dunkle Teppe, hvor Hun alt
Sin Bod nu havde rigt betalt.
Den Sum af Liv, som hun mig stjal,
Var sonet i den bittre Qval,
Mens fri og luttret Hendes Sjæl
Nu drak af Naadens dybe Væld!
Sin alvorsfulde, stille Gang
Min Tanke gik den Nat saa lang,
Til Hanen goel rundt om i By,
Og Vægtren meldte Dagens Gry.
Da vandred jeg ad Porten ud, -
Jeg loved jo at bringe Bud!


<nonum><center>12.</center></nonum>

Jeg atter stod ved Fredens Havn,
Der kjærligt aabned mig sin Favn;
Og medens Modren for sin Gjæst
Beredte travl en lille Fest,
Saa vandrede vi andre To
Alene ned til Bækkens Bro,
Og satte os paa Bænken der
I Ly af lave Hasseltræer.
Alt laae i liflig Glands og Duft,
Og fra den rene, mørkblaae Luft
Septembersolen, høitidsfuld,
Bestænked Løvet med sit Guld
Og farved violet og bruunt.
Hvor roligt rundtomkring og luunt!
Vi talte ei. I Solens Bad
Den lille Jomfru stille sad.
De lyserøde Folder faldt
Blødt om den yndige Gestalt,
Og tankefuld, adspredt sin Fod
Med tørre Sand hun lege lod.
Mit Hjerte var som Himlen, hvor
Der toner fjernt et Englechor,
Som Bækkens Boble, klar og blank,
Een hellig Tanke steeg og sank.
Mit Sind sig hæved, gjenfødt, ungt;
Liig Myggen om det klare Punkt
I smaa, i stedse mindre Sving
Det saligt svævede omkring.
Da kaldte, langtfra, Modrens Røst, -
Et Suk opsteeg fra Pigens Bryst,
Hun reiste sig; men ned jeg drog
Paa Bænken hende atter, slog
Min Arm om hendes ranke Liv,
Og hvisked sagte: ,,Nei, o bliv!''
Og mens min Taare langsomt steeg,
Sig Ordet, sødt beklemt, fremsneeg:
,,O, vil du frelse dette Vrag,
Der under Livets vilde Brag
Er sønderknuust af Smertens Slag?
O, vil du gyde Ro og Trøst,
Og atter vække Liv og Lyst
I mit til Døden piinte Bryst?
Ak, vil du luttre denne Aand,
Udløse den af Sorgens Baand,
Og engang med din bløde Haand
Mit brustne Øie trykke til?''
Hun hvisked i min Favn: ,,<w>Jeg vil!</w>''
</body>
</poem>

<section level="3">
<head>
   <toctitle>Sonetter til J</toctitle>
</head>
<content>

<poem id="winther20020217106">
<head>
   <title><num>1.</num>Min Sang er mat. Jeg føler Tiden tvinger</title>
   <firstline>Min Sang er mat. Jeg føler Tiden tvinger</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="133"/>
   <quality>korrektur1,korrektur2,kilde,side</quality>
   <keywords>sonnet</keywords>
</head>
<body>
Min Sang er mat. Jeg føler Tiden tvinger
  Min Tankes lette Flugt, og langsomt trænge
  Sig Tonerne fra Cithrens sløve Strænge,
  Paa Musens Skuldre voxe Svanevinger.

Paa Vei til Stjernen jeg mig aldrig svinger,
  Jeg er et Jordens Barn - og var det længe -
  Og Jorden længe gav paa Mark og Enge
  Mig hver en Blomst, hvert Blad, som jeg dig bringer.

Lad Stjernen sidde da! - Jeg plukker Rosen,
  Jeg bukker ydmygt mig mod hviden Lilie
  Og Glemmigei, som tindrer frisk ved Mosen.

Jeg veed, du følger mig paa denne Vandring,
  Thi Trofasthed er Sjælen i din Villie,
  Den har ei Deel i Tidens raae Forandring.
</body>
</poem>

<poem id="winther20020217107">
<head>
   <title><num>2.</num>Man skal i Tide trække sig tilbage</title>
   <firstline>Man skal i Tide trække sig tilbage</firstline>
   <notes>
      <note type="credits">Bidrag fra Svend Andersen.</note>
   </notes>
   <quality>korrektur1,korrektur2,kilde,side</quality>
   <source pages="134"/>
   <keywords>sonnet</keywords>
</head>
<body>
Man skal i Tide trække sig tilbage;
  Thi det er ikke godt naar Folk tør sige:
  ,,Mon ikke snart af Dyret han vil stige?
  Det slaaer ham af nok een af disse Dage!''

Derfor tilfods jeg videre vil drage
  Og mig saa lempeligt fra Veien snige;
  Jeg selv har intet Dygtigt meer at sige,
  Og Folk vil ikke høre, men kun vrage.

Jeg krænger rask af mig de slidte Pjalter,
  Paa Vingehestens Hals jeg slipper Tømmen,
  Saa Ingen meer kan see, jeg var ,,bestalter''.

Til vaagent Liv jeg reiser mig af Drømmen,
  Der gjøgled, mens jeg laae ved Gudens Alter, -
  Snart naaer jeg paa min Vandring Lethe-Strømmen.
</body>
</poem>

<poem id="winther20020217108">
<head>
   <title><num>3.</num>Men saa - jeg nægter ei - var det ret yndigt</title>
   <firstline>Men saa - jeg nægter ei - var det ret yndigt</firstline>
   <notes>
      <note type="credits">Bidrag fra Svend Andersen.</note>
   </notes>
   <quality>korrektur1,korrektur2,kilde,side</quality>
   <source pages="135"/>
   <keywords>sonnet</keywords>
</head>
<body>
Men saa - jeg nægter ei - var det ret yndigt
  At høre Dannerfolk paa Mark og Enge
  Udbryde ængsteligt: ,,Han tier længe!
  Mon han ei synger meer? det var dog syndigt!''

Jomæn! Jeg hører Tiden tale myndigt:
  ,,Du har nu klinket meer end nok paa Strænge!
  ,,Nu maa du holde op! De Sjæle trænge
  ,,Til noget Andet, Nyt og mere Fyndigt.

,,Forfængelige Gjæk! hvor tør du haabe
  ,,Af Mindets Capital at trække Renter?
  ,,Den Regning uden Vert er gjort, du Taabe!

,,Veed du, hvor kort en Navneklang kan vare?
  ,,Her findes Kammerherrer, ja Studenter,
  ,,Som Helge kjender ei, og ei Gulnare.''
</body>
</poem>

<poem id="winther20020217109">
<head>
   <title><num>4.</num>Da ubevidst jeg sang og sad alene</title>
   <firstline>Da ubevidst jeg sang og sad alene</firstline>
   <notes>
      <note type="credits">Bidrag fra Svend Andersen.</note>
   </notes>
   <quality>korrektur1,korrektur2,kilde,side</quality>
   <source pages="136"/>
   <keywords>sonnet</keywords>
</head>
<body>
Da ubevidst jeg sang og sad alene
  Med mine søde Drømme, vilde Tanker,
  Som Druen hænger mellem bløde Ranker,
  Og Fuglen gynger paa de svaie Grene;

Da rørtes mange Hjerters haarde Stene,
  Jeg var dem som en Kro, hvor Viin der vanker,
  En Liremand, der Smaabørn om sig sanker,
  De jubled, sang og sprang som unge Rene,

Men da jeg siden selv fik Tro paa Tingen,
  Da jeg fik Snuen af, hvad der beruste
  Den ædle Flok til Syngen og til Springen;

Da hjalp det ei, hvad Deiligt jeg opsnuste,
  Da hjalp det ei, hvor høit end Strængen bruste,
  Nu synge Faa kun med, nu dandser Ingen.
</body>
</poem>

<poem id="winther20020217110">
<head>
   <title><num>5.</num>Jeg vil ei trøste mig som Andre flere</title>
   <firstline>Jeg vil ei trøste mig som Andre flere</firstline>
   <notes>
      <note type="credits">Bidrag fra Svend Andersen.</note>
   </notes>
   <quality>korrektur1,korrektur2,kilde,side</quality>
   <source pages="137"/>
   <keywords>sonnet</keywords>
</head>
<body>
Jeg vil ei trøste mig som Andre flere,
  Der sige: ,,Vi er Lykkens Kjæledægger!
  ,,Det gaaer saa haardt ei til, som Præsten præker,
  ,,Vort Navn vil nok i evig Glands brillere!''

Den Trøst, <w>jeg</w> har, - som Tid kun kan formere -
  Er Hun, som let min Sang i Brystet vækker.
  Hun er taknemlig, venlig Haand mig rækker,
  Paa hendes Bifalds-Smiil jeg tør fidere.

<w>Dig</w> vender jeg mig til, naar grant jeg føler,
  At Modet trækker ind de trætte Vinger,
  Og Verdens Aandepust for barsk mig kjøler.

Til <w>Dig</w> jeg tyer, naar Alderen mig tvinger,
  Og Tanken alt for træg i Hjertet nøler, -
  Thi Du er ung! - og Ungdom Du mig bringer!
</body>
</poem>

</content>
</section>

<poem id="winther20020217111">
<head>
   <title>En Stemme fraoven</title>
   <subtitle>Til J</subtitle>
   <toctitle>En Stemme fraoven. Sonet til J</toctitle>
   <firstline>Jeg reiste mig saa let fra Smertebaaren</firstline>
   <notes>
      <note type="credits">Bidrag fra Svend Andersen.</note>
   </notes>
   <quality>korrektur1,korrektur2,kilde,side</quality>
   <source pages="138"/>
   <keywords>sonnet</keywords>
</head>
<body>
Jeg reiste mig saa let fra Smertebaaren,
  Jeg kastede mit Klædemon, det tunge;
  Men nu er mine Øine atter unge,
  Min Kind, min Læbe blomstre, som i Vaaren.

Jeg saae mig henrykt om; jeg tørred Taaren,
  Jeg hørte dem et sødt ,,Velkommen!'' sjunge.
  Nu kan jeg sige dig med ydmyg Tunge,
  Til hvilken Fryd og Fred jeg er udkaaren.

O, søde I -! hold op at græde!
  Hvad veier al min Qval nu, den er svunden,
  Mod denne min unævnelige Glæde!

Min moderlige Søster! Du skal vende
  Dit Sind fra Sorgen, og med Smiil paa Munden
  Din Tak til Gud for den Frigjorte sende.
</body>
</poem>

<poem id="winther20020217112">
<head>
   <title>Det bløde Skind</title>
   <firstline>Hen over Sneen sprang og løb</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="139-141"/>
   <quality>korrektur1,korrektur2,kilde,side</quality>
</head>
<body>
Hen over Sneen sprang og løb
Det lille Dyr i bløde Skind;
Den Samojed i lodne Svøb
Paa Ski bagefter som en Vind.

Han i sin Slynge fanget fik
Det lille Dyr i bløde Skind;
Og rask hans Fart til Hytten gik
Hen over Sneen som en Vind.

Og da han havde bælget af
Det lille Dyr dets bløde Skind,
Han sine Hunde Kroppen gav,
Men sendte Czaren Pelsen ind.

Og Czaren flux sin Skude lod
Vel laste med de bløde Skind;
Befaled saa sin Skipper god
At sætte ud for Veir og Vind.

Den Skipper styred da sin Stavn
Paa Bølgen ud for Veir og Vind;
Saa løb han ind for Kjøbenhavn
Alt med de tusind bløde Skind.

Paa hviden Havsand just jeg stod,
Da han i Havnen lagde ind:
Og hør mig nu, du Skipper god!
Hvad har du vel i Lasten din?

,,For mig har Ilder, Ræv og Maar
,,Og Bisam, Zobel, Hermelin,
,,Samt Egern med de staalgraae Haar,
,,Afført sig deres bløde Skind.

,,Kom! Alt, hvad jeg her har tilfals,
,,Jeg viser dig, - træd kun herind!
,,See, om din Elsktes Svanehals
,,Du svøbe eet af disse Skind.''

Da gjorde jeg min Arm saa lang
Og greb til dette bløde Skind,
Det samme just, der løb og sprang
Hen over Sneen som en Vind.

Det er saa siirligt og saa blødt,
Og mod den lumske Østenvind
Det skjærmer godt og luner sødt
Omkring din Skulder, Hals og Kind!
</body>
</poem>

<poem id="winther20020217113">
<head>
   <title>Stilhed og Saltvand</title>
   <firstline>O, Stilhed! tankerige Ord!</firstline>
   <notes>
      <note type="credits">Bidrag fra Svend Andersen.</note>
   </notes>
   <source pages="142-143"/>
   <quality>korrektur1,korrektur2,kilde,side</quality>
</head>
<body>
O, Stilhed! tankerige Ord!
Saa vækkende som Sangens Muse;
En Magt, liig Druens, i dig boer,
Til sødt mit Hjerte at beruse.
Hver Blomst, min Sjæl fremlokket har,
Mens næppe selv jeg ret forstod mig,
Du i din Favn til Daaben bar,
Før den blev Andres og forlod mig.

Du salte Hav! Med Skjel og Ret
Dit Høimod bør mit Hjerte prise,
Som du saa tidt har reist, naar det
I Qval var nær ved at forlise.
Og altid undres jeg, at saa
Vidunderlig en Kraft du eier;
Hvor vild end Kampen var at slaae,
Du kjæmped med, og vi vandt Seier.

I Mægtige har dobbelt Krav
Paa Tak, som Jer min Sang vil sende;
Vær takket, Stilhed! du, o Hav!
For Lægedom I bragte <w>Hende!</w>
I skjenked hende Kraft og Lyst,
Saa Blod og Aand harmonisk stemme;
Og kjærligt qvæged I det Bryst,
Hvor alt mit Hjertes Liv har hjemme!
</body>
</poem>

<poem id="winther2002121002">
<head>
   <title>I Hjemmet</title>
   <firstline>Vildt flyver Høg</firstline>
   <source pages="144-145"/>
   <quality>korrektur1,kilde,side</quality>
</head>
<body>
Vildt flyver Høg
Over Land, over Vove,
Taus sidder Gjøg
I de brogede Skove;
Høstvinde drysser
Blade paa Dysser
Hisset, hvor Oldkjæmper sove.

Her kan jeg frit
Aande Luft i min Lunge,
Alt her er mit,
Og om Alt tør jeg sjunge;
Vandre i Drømme
Stærke og ømme,
Høre, hvor Bølgerne runge.

Glemme jeg vil,
Hvor mit Hjerte har sittret,
Strængenes Spil
Var forstemt og forbittret;
Tanker og Sange
Sløve og bange
Sadde, som Slaver bag Gittret.

Hæv dig, min Sang,
Paa din klangfulde Vinge!
Fædrenes Vang
Du en Hilsen skal bringe;
Huldt gjennem Dale
Tonernes Tale
Smelte og jublende klinge!
</body>
</poem>

<poem id="winther2002121003">
<head>
   <title>Hvile</title>
   <toctitle>Hvile</toctitle>
   <indextitle>Hvile</indextitle>
   <firstline>Solen er slukket, Dagen forstummer</firstline>
   <source pages="146"/>
   <quality>korrektur1,korrektur2,kilde,side</quality>
</head>
<body>
Solen er slukket, Dagen forstummer,
Skyerne staae ved Himlens Rand.
Stjernerne smile; Drømme og Slummer
Favne i Stilhed Hav og Land,

Ak, naar min Dag nu snart er tilende,
Kunde jeg da, som Blomsten der,
Hylle mit Hoved blødt og mig vende
Trygt mod det unge Morgenskjær!
</body>
</poem>

<poem id="winther2002121004">
<head>
   <title>Skovsang</title>
   <toctitle>Skovsang</toctitle>
   <indextitle>Skovsang</indextitle>
   <firstline>Der sad en Fugl paa Bøgeqvist</firstline>
   <source pages="147-149"/>
   <quality>korrektur1,korrektur2,kilde,side</quality>
</head>
<body>
Der sad en Fugl paa Bøgeqvist,
Den sang saa kjønt i Lunden,
Den lytted til mit Hjerte vist,
Og sang det efter Munden.

Og Hjertet var saa frit og glad,
At det var intet Under,
Om Begges Sange fulgtes ad
Og gav sig gode Stunder.

Luun streifed Luften henad Mark,
Mens Solen gik sin Bane;
Tvers over dunkelgrønne Park
Der gled den stille Svane.

Den smaa Kjærminde smiled ømt,
Med Øiet fyldt af Duggen,
Og røbed, hvad den havde drømt
Den Sommernat i Vuggen.

Til Gjæst hos Kløvret Humlen gik
Alt i sin lodne Kofte;
Muusvaagen svæved som en Prik
Høit under Himlens Lofte.

Jordbærret, duftende og rødt,
Imellem Græsset blinked;
Fra Hybenbusken Rosen sødt
Med Elskovsblik mig vinked.

Og der var Nok at qvæde om
For den, der kunde qvæde,
Og Tanken gik, og Tanken kom,
Saa det var ret en Glæde.

Vi sang og jubled op og ned
I Løb og Triller klare,
Og meente, den Livsalighed
Vel evigt kunde vare.

Men op fra Horizontens Kyst
Sig vælted Skyer vilde; -
Da Fuglen taug, - og i mit Bryst
Der blev det ogsaa stille.
</body>
</poem>

<poem id="winther2002121005">
<head>
   <title>Skovminder</title>
   <toctitle>Skovminder</toctitle>
   <indextitle>Skovminder</indextitle>
   <firstline>I Skoven, hvor jeg vandred</firstline>
   <source pages="150-152"/>
   <quality>korrektur1,korrektur2,kilde,side</quality>
</head>
<body>
I Skoven, hvor jeg vandred,
Da jeg var ung og glad,
Er Ingenting forandret,
Ei Stub, ei Blomst, ei Blad.
Med Veemods Fryd fornemmer
Endnu min vakte Sands
De samme Fuglestemmer,
Den samme Duft og Glands.

End leve tusind Minder
Her fra min fjerne Vaar;
Fra hver en Luft, der vinder,
Et Fordums Suk jeg faaer.
Skovduens Kluk og Klage
Er lige elskovsblid
Og tryller sødt tilbage
Mig til en svunden Tid.

De vilde Anemoner
Har end det gamle Skjær,
End klinge fjerne Toner,
Som gik mit Hjerte nær;
Den høie Poppel kroer sig
End lige stolt og rank,
Og Bækken endnu snoer sig
Om Stenen lige blank.

Mig vinker hver en Bille,
Hver Sommerfugl, hver Bi,
Jeg veed nok, hvad de ville,
Og føier mig deri:
De byde mig at lukke
Vidt op min Tankes Blik; -
I Klokkeblomstens Krukke
Credentse de mig Drik.

Men Mindets Skaal, de rækker,
Gjør ei mit Hjerte svagt;
Det hæver sig og strækker
Sig med forynget Magt.
I dette grønne Mørke,
I Sommerduftens Flod
Det føler ny sin Styrke
Og faaer sit gamle Mod.

Thi jeg er ingen Daare,
Som har den vamle Skik
At spilde Suk og Taare
Paa Tiden, som hengik.
Ak, Alt hvad der kan tænkes
At gjøre Glæden rig,
Det Bedste, der kan skjenkes,
Har Tiden skjenket mig.
</body>
</poem>

<poem id="winter2018082526">
<head>
    <title>Ravnen</title>
    <firstline>Hun sad og spandt paa Rokken</firstline>
    <source pages="153-156" />
    <quality>korrektur1,kilde,side</quality>
</head>
<body>
Hun sad og spandt paa Rokken
Ved Hyttens aabne Dør;
Men Tanken var ei hjemme
Og tidt blev Traaden skjør.
Fra Øiet listed Taaren
Og gjorde Kinden vaad;
Hun strøg den bort med Fingren
Og vædede sin Traad.

Ei agted hun paa Rosen,
Der pranged i sit Bed,
Hun ændsed ei Violen,
Som dufted tæt derved.
Men hendes Suk var lange,
Og hendes Barm saa trang;
I Hjertets Dyb hun nynned
Saa kummerfuld en Sang:

,,Her udenfor min Hytte
,,Der staaer et Lindetræ;
,,En Skjærm af brede Blade
,,Til yndigt Sommerlæ;
,,Dets søde Blomster dufte, -
,,Jeg kunde see mig glad
,,Paa hver en Qvist, som spired
,,Med blanke Knop og Blad.

,,Men nu har Ravnen sorte
,,I Toppen taget Bo;
,,Den vilde Fugl om Natten
,,Mig skræmmer op af Ro.
,,Den jager mine Duer
,,Og andre Fugle smaa,
,,Som pleied før saa venligt
,,Og qvidre der og slaae.

,,En Trold den er, omkring mig
,,Den breder Vingen ud,
,,Den skriger vildt og agter
,,Ei Hødsel eller Skud.
,,Den følger mig med Øiet
,,Hvorhen saa gaaer min Fod.
,,For vist jeg veed, den drikker
,,Tilsidst mit Hjerteblod.

,,Der er kuns Een i Verden,
,,- Jeg siger ei hans Navn, -
,,Som kunde, hvis han vilde,
,,Faae bort den lede Ravn.
,,Men han har reent forladt mig,
,,Han kom jo ei herned
,,I hele otte Dage - ,
,,Ak - i en Evighed!''

Da traadte ind ad Laagen
Den Savnede igjen;
Med sagte Skridt han sneg sig
Til den Forladte hen.
Da rødmed hendes Kinder,
Hun Blikket segne lod,
Og dobbelt hurtigt dreied
Hun Hjulet med sin Fod.

Han mæled ei, men satte
Paa Bænken sig og tog
Saa ømt om hendes Arm og
Den bort fra Tenen drog.
Ind under Øielaaget
Han søgte hendes Blik,
Mens inderlig en Hvisken
Kun fra hans Læber gik:

,,Mit Liv! min søde Kjærest!
,,Vær ikke vred paa mig!
,,Ræk mig din Haand og giv saa
,,Et Kys mig til Forlig!''
Med Haanden skjød hun sagte
Ham bort - endnu lidt mut;
Men saa fik han dog Kysset, -
Og saa - var Ravnen skudt!
</body>
</poem>

<poem id="winther2002121006">
<head>
   <title>Sommerfuglen</title>
   <firstline>Tidt saae man, Sommerfuglen</firstline>
   <source pages="157-162"/>
   <quality>korrektur1,korrektur2,kilde,side</quality>
</head>
<body>
Tidt saae man, Sommerfuglen
Af mangen fræk Krabat
I Viisdom over Uglen
Paa Vers og Riim blev sat.
Men sligt gjør ingen rigtig
Moralsk Poet - nei Tak!
Og derfor skyer forsigtig
Jeg saadan ublu Snak.

Hvad er den hele Tingest?
To Vingepar med Støv!
Blandt Creaturer ringest
Den nys paa Jorden krøb.
Af Blomsterne den arved
Sin sirlige Gestalt
Og fik sin Kappe farvet, -
Men det er ogsaa Alt.

Thi naar i Sommerhaven
Heel lystigt Sangen gaaer,
Den taus og tyst som Graven
Med sine Vifter slaaer.
Den fik ei Røst, ei Stemme,
Den lærte ingen Sang,
Og maa i Hjertet gjemme
Sin Tanke og sin Trang.

Men seer De vel, mit Øre
En Guddom har berørt;
Jeg derfor grant kan høre,
Hvad Andre ei faae hørt:
Jeg Alt, hvad i dens Indre
Sig rører, kan forstaae;
Saavidt jeg kan erindre
Saa tænker den som saa:

,,- De kalde mig letsindig,
Ustadig, kaad og vild,
Forfængelig og vindig, -
Kort - Alt, hvad der er til,
Som ikke rigtig duer,
Og stille saa mig op
For Frøkener og Fruer
Som en forvorpen Krop.

Nei, da jeg havde krøbet
Paa Jordens mørke Sti,
Og revet mig af Svøbet,
Som jeg laae bundet i,
Saa blev jeg just en Tænker,
En rigtig, som er fri
For alle dumme Lænker
Og alt Philisterie.

At deilig er min Skabning,
Det veed jeg jo saa godt;
Man staaer i taus Fortabning,
Naar jeg mig viser blot;
Naar i min Fløielskaabe
Jeg hæver mig til Flugt,
Tidt hører jeg dem raabe:
Nei see, hvor det er smukt!

For alt det rene Skjønne,
For Blomster, Sol og Luft,
Det Brogede, det Grønne,
For Alt med Sjæl og Duft,
Mig aabent Sind og Sandser
Naturens Herre gav;
Saalænge her jeg dandser,
Jeg lever kun deraf.

Titanen fordum famled
Sig træt i vaade Leer;
En Krop fik han vel samlet,
Men heller ikke meer;
Thi døv og stum stod Manden,
Først da Gudindens Haand
Mig satte ham paa Panden,
Fik han Liv, Sjæl og Aand.

Og paa hans Isse stillet
Med samlet Vingepar,
Jeg Sjælens ædle Billed
For alle Kunster var.
Naar sig en Sjæl vil hæve
Og til Vorherre gaae,
Da kan den dog kun svæve
Med mine Vinger paa.

Siig, hvad er vel min Brøde?
Den Drik, man mig frembar,
Jeg skulde vel bortstøde
Som en forlegen Nar?
Jeg tager, hvad man skjenker,
Mig fryder, hvad man gav,
Jeg fri og freidig sænker
Mig dybt i Glædens Hav.

Mon Lilien følte Smerte,
Som bar mig paa sin Arm?
Og brast vel Rosens Hjerte
I dens blussende Barm,
Fordi jeg fløi forbi den
Og sendte den et Blik,
Der vakte Tanker i den,
Som aldrig før den fik?

Violen - var den ikke
Lige duftende og smuk,
Fordi den lod mig drikke
Sit første Morgensuk?
Og fik Kjærminden Taaren
Vel i sit Øies Blaae,
Fordi den havde baaren
Mig et Minut, den Smaa?

Og skal jeg høre ilde,
At i Auriklens Huus
Jeg stundom fik en lille
Gemytlig Sommerruus?
Selv har den mig udkaaret,
Selv har den søde Ven
Mig fuldt saa vel bedaaret,
Som jeg bedaared den!

Jeg tager, hvad man giver,
Mig fryder, hvad man gav,
Til Spurvens Kro mig bliver
En hurtig Død og Grav.
Snart er jeg sønderrevet,
Saa er den Stads forbi; -
Men saa har jeg dog levet,
Saa der er Mening i! -''

- Saa tænkte den med Letsind,
Og kroede sig derved,
Saa blot og bar for Retsind,
Dyd og Anstændighed.
Jeg har ei overdrevet,
Nei, sandt er hvert et Træk.
Jeg har det her nedskrevet
Ligesindede til Skræk.
</body>
</poem>

<poem id="winter2018082527">
<head>
    <title>I Busken</title>
    <firstline>Det er et deiligt Sommerveir</firstline>
    <source pages="163-164" />
    <quality>korrektur1,kilde,side</quality>
</head>
<body>
Det er et deiligt Sommerveir,
Jeg ligger under Busken her,
Og midt i Løvet sidder
Et lille Par, en Hun og Han, -
Hvor man dog meget lære kan
Af slig en Fugleqvidder!

De tale om, hvor det er godt
At boe i grønne Sommerslot
Fortroligt, To tilsammen;
Og det er baade sandt og vist,
At Reden paa den skjulte Qvist
Var fuld af Fryd og Gammen.

,,Vi bygge her saa høit vor Bo,
,,At ei forstyrres kan vor Ro
,,Af Snogene, de stygge;
,,Og lav den er og sikker nok, -
,,Naar Stormen rusker Bøgens Lok,
,,Vi sidde her saa trygge.

,,Vi ligge under Løvets Tag
,,Saa luunt og blødt, i Fred og Mag
,,Paa vore Æg og drømme;
,,Vor Tanke altid er hos dem,
,,Den vover sig ei længer frem
,,I Verden for at dømme.

,,Vi holde os fra Høg og Ørn;
,,Vi samle flink til vore Børn
,,Smaa Orme og smaa Biller;
,,Naar saa vi har os fløiet træt,
,,Og Alles Kro og Næb er mæt,
,,Saa slaae vi vore Triller.

,,Har vore Børn saa fundet paa
,,Med unge Vinger kjækt at slaae,
,,Og barsken Vinter kommer;
,,Saa drage vi med Sang og Spil
,,Til fjerne Land og Skov, og til
,,En ny og deilig Sommer!''
</body>
</poem>

<prose id="winter2018082660">
<head>
    <title>Monsieur Martin</title>
    <toctitle>Monsieur Martin. 1854</toctitle>
    <subtitle>En Anecdote</subtitle>
    <source pages="165-175"/>
    <quality>korrektur1,kilde,side</quality>
</head>
<body>
    <pb n="165"/>Der herskede stor Sorg og Drøvelse i den lille Kjøbstad S., der, omringet af vidtløftige Skove, ligger paa Grændsen af Preussen og Polen. Men endnu større var Jammeren i den lille Teltleir, som et omreisende Berider- Linedandser- Jongleur- og Aerobat-Selskab, under Anførsel af den vidtberømte Hr. <w>Bellerophon Himmelsprung</w>, havde reist paa en lille Slette, tæt udenfor Byens østlige Port, og hvor det hidtil under stort Tilløb fra Byen og Omegnen med Held havde foreviist sine mange og vidunderlige Kunster og vundet uhørt Bifald. - Nu laae den hele Bedrift næsten stille. Hr. <w>Bellerophons</w> kjæmpemæssige Arme hængte slappe, som rørt af Slag; Bajads var tragisk stemt og havde Taarer i Øinene; og Demoiselle <w>Volarina</w> sneeg sig om, saa langsomt og tungt, som om hun havde tabt Vingerne, der ellers hævede hende høit over Linen eller den hvide Hoppes Sadel.
    <pb n="166"/>Hvad var der da i Veien? hvad havde forvoldt al denne Sorg, Uro og Befippelse? Jeg vil sige det med eet Ord: <w>Monsieur Martin</w> var rendt væk! og hvad kunde de udrette uden Monsieur Martin?
    Det var ikke den kattesmidige Bajadses uforlignelige Lune og Lystighed, ikke Hr. <w>Bellerophons</w> utrolige Kraftstykker, ikke den skjønne Demoiselle <w>Volarinas</w> mægtige Yndigheder alene, der hidtil havde draget Byens og omegnens begeistrede Kunstkjendere til Circus; ak, nei, den egentlige Selskabets Perle, der trak som den stærkeste Spanskstue, det var dog <w>Monsieur Martin</w>.
    Man havde Dagen iforveien givet en Forestilling for fuldt Huus: man udhvilede sig efter Arbeidet; men da man næste Morgen igjen vilde gaae til Prøve og kaldte paa Monsieur <w>Martin</w>, saa var han borte - reent borte! Man undrede sig, man spurgte, man søgte. En Deel af Eelskabet, ja, en stor Mængde Kunstyndere fra Byen gave sig paa Veien i alle Retninger i de omliggende Skove og Bjerge, i det Haab maaskee at finde den Forsvundne i hans fordums Hjem, i hans Families Skjød; men Alt forgjæves! Monsieur Martin var og blev borte.
    Monsieur Martin var en Personlighed, der oprindelig af Naturen var indrettet til at gaae paa Fire; men en god og velanvendt Opdragelse havde bragt ham saavidt, at han nu næsten ligesaa gjerne gik paa To. <pb n="167"/>I Klædemon kostede han slet Intet; thi Klæder vare ham medfødte og stærke. Det var en sand og opløftende Nydelse at see ham, naar han var i godt Lune. Travende paa alle fire Labber kom han ind paa Ridebanen, bærende paa sin Ryg den deilige Demoiselle <w>Volarina</w>, der yndigt hvilede paa hans lodne, brune Pels, liig Ariadne paa sin Panther. Hun sprang ned, Musikens Toner løde, og nu reiste han sig paa sine Bagbeen og dandsede med den lette, stagrende Sylphide en Sarabande, saa Hiertet maatte lee i Livet paa hver en Tilskuer, og en Regn af Klap og Æbler belønnede ham for hans Genie og Kunstfærdighed. Kort sagt, Monsieur <w>Martin</w> var den smukkeste, livligste og meest belevne Bjorn, man endnu havde seet i disse Egne, hvor der ellers var nok af dem. Nu var han borte; hvad skulde de nu gribe til? Forvirringen var ubeskrivelig.
    Blandt Selskabets virksomste Medlemmer var der Een, som først i den senere Tid var optaget, Det var en ung Musikant ved Navn <w>Sebastian Prutt</w>. Hans Hjemsted var en lille Kjøbstad i det Brandenburgske. Han havde lært Skomagerhaandværket og künde ogsaa dreie Potter; en kort Tid havde han staaet i Lære i et Apothek. Men hverken Beeg, Leer eller Latverge var nok for hans Dristighed. Stadsmusikanten tog ham i Skole, og her fandt hans opadstræbende <pb n="168"/>Aand sin rette Sphære. Violinen, Contrabassen, Oboen, Clarinetten, Piccolo-Fløiten, Basunen, Klaphornet - Intet var ham helligt; han forstod snart med stor Færdighed at tractere dem Alle, og inden kort Tid fik han Ansættelse som Forblæser ved Borgermilitsen i sin Fødeby. Nu tjente han Penge, thi han var allevegne med. Ved Brylluvper og Begravelser og Dandsebal blæste han; han løb Ærinder og børstede for Borgermesteren, stødte Peber og Cacao for Apothekeren, lappede Skotøi for Præstens fjorten Børn, klinkede Fade og Tallerkener for Spiseverten. Han ernærede saaledes ikke blot sin gamle Moder, men kunde endog selv om Aftenen drikke sin Kande Stærkøl i ,,den stumprumpede Hund'', som var Byens bedste Sted. Kort, han var allevegne med, og allevegne svedte han.
    Da kom ulykkeligviis Hr. <w>Bellerophon Himmelsprung</w> til Byen, og med ham den Alt indtagende Demoiselle <w>Volarina</w>. Det faldt naturligt af sig selv, at Hr. <w>Sebastian Prutt</w> og hans Musikkorps efter Accord blev antaget til at spille ved Forestillingerne; og det gik ogsaa første Gang nok saa prægtigt indtil det Øieblik, da Demoiselle <w>Volarina</w> traadte op. Da var det forbi med den stakkels <w>Sebastians</w> Hjertefred; han var nær gaaet reent fra Concepterne; idetmindste kom hans Hjerte aldeles ud af Takten. Der sad han <pb n="169"/>nu hver Dag og saae hende komme indridende paa Monsieur <w>Martin</w>, og blæste hende et Stykke, fik Taarer i Øinene, saa det vilde gaaet galt, hvis han ikke alt havde künnet Stykket udenad. Pilen, som havde ramt ham, sank hver Dag dybere ind!
    Endelig forlod Selskabet hans Fødeby; og nu begyndte Længselens Qvaler at bestorme hans anskudte Hjerte. Han gik omkring som i Drømme, han forsømte Borgermesterens Frakker og Skoe, Apothekeren stak hvert Øieblik Hovedet ud af Vinduet og kigede efter ham, Præstens fjorten Børn vare nær ved at gaae barbenede.
    Da fattede ham med Eet en rask Beslutning. Han solgte Alt, hvad han kunde undvære, og gav sin Moder Pengene. Derpaa pattede han Clarinetten i sin Randsel, puttede en Fløite i høire og en Oboe i den venstre Frakkelomme, tog Klaphornet under Armen, og begav sig med en lodden Kabuds paa Hovedet afsted efter de Bortdragne.
    Det var ham ikke vanskeligt at naae eller finde dem; thi de reiste langsomt, og deres Ry efterlode de overalt, ligerviis som et Stjerneskuds lyse Stribe paa den mørke Himmel i August Maaned. Lykken syntes at være med ham. I den By, hvor han først stødte til Selskabet, fandtes der tilfældigviis ingen saa duelig Musikant, at han kunde forestaae det Hele, <w>Sebastian <pb n="170"/>Prutt</w> var derfor som en himmelsendt Frelsens Engel for Hr. <w>Bellerophon Himmelsprung;</w> og da <w>Sebastian</w>, foruden sine practiske Færdigheder ogsaa havde listet sig til Lidt af Theorien og ret taaleligt forstod at sætte en Harmonie, saa blev han dem snart aldeles ubetalelig. Selv det deilige Pigebarn, for hvis Skyld han satte alle sit Genies og sin Elskværdigheds Seil til, gjensaae ham med smilende Øine, blev meget fidele mod ham, rakte ham sin Haand til Goddag og Farvel, saa at den ringe Musikant begyndte at optræde paa temmelig kjække Hanebeen.
    Saaledes stode Sagerne, da Monsieur <w>Martin</w> uden Opsigelse gik af sin Condition.
    Man kan ikke ret vide, hvad der egentlig rørte sig i Musikantens evig urolige Sind, eller hvad der just nu bevægede ham til at gjøre et afgjørende Skridt, nok er det, han besluttede netop nu at tale et Alvorsord til Sylphiden. Maaskee troede han, at den almindelige Sorg kunde have frembragt en blødere Stemning i Pigens Hjerte, at dette i den almindelige Forvirring künde findes mere ubevogtet end ellers og altsaa lettere at erobre ved Storm.
    Med uregelmæssigt bankende Hjerte traadte han ind i <w>Volarinas</w> Telt. Iført en meget let og kort Underkjole, tilsyneladende hvid, med det balstyrige Haar vredet sammen i en Knude og holdt af et Net, svævede Dandserinden omkring derinde og nynnede med de velskabte Been en Elegie, hvori hun søgte at udtrykke sin Kummer og Smerte. Thi man tager meget feil, hvis man troer, at Ansigtet og Stemmen alene forstaae og ere istand til at tolke Sjælens indre Tilstande; nei, ogsaa Benene formaae med Foredrag at fremsige en Replik, og Føddernes Lyrik er min Tro ikke tabt bag af en Vogn.
    Demoisellen standsede sin luftige Flugt og betragtede med synligt Velbehag den lille, bredskuldrede, kraftige Karl med de krusede Haar og de store Barter paa de røde Kinder, medens han med sit Klaphorn under Armen - det forlod ham næsten aldrig - ydmygt stod der og bukkede for hende.
    Hendes Venlighed gav ham Mod, og han skred strax lige til Sagen og aabenbarede hende sit Hjertes Begjær i en lang tydsk Tale, hvis Indhold i Korthed omtrent var dette: ,,Jeg elsker Dem! De dandser, jeg spiller; vi synes altsaa skabte for hinanden. Siig nu til mig: Jeg elsker Dem ogsaa!''
    Jomfruen slog de muskuløse Arme overkors, lagde den høire Fod øverst op paa Ryggen af en Stol, og i denne tankefulde Stilling, stærkt rynkende de sorte Bryn, stirrede hun med sine brune Øine ind i <w>Sebastians</w> graae. Det varede nogle Secunder. Med Eet antog hendes Ansigt det straalende, huldsalige <pb n="172"/>Smiil, hvormed hun pleiede at hilse et høistæret velvilligt Publiküm, naar hun sprang ind eller, forfulgt af en stormende Jubel, neiende og bukkende forlod Circus. Og hun talede: ,,Ja, min kjære Prutt! hvor kan jeg tænke paa Sligt under disse sørgelige Omstændigheder? Det skulde, ved Gud! ikke falde mig saa vanskeligt at sige Dem de Ord, De forlanger, ja, jeg vilde endog let finde mig i at blive Deres Kone. Men nu? Hør, veed De hvad? De maa gjøre Noget, noget Stort. Kan De bringe mig Monsieur <w>Martin</w> tilbage - uden ham kan jeg og vil jeg ikke leve - saa skal De høre mit Ja; vi ville da spille og dandse med hinanden henad Livets Circus. Men uden Monsieur <w>Martin</w> bliver der Intet af. Har De forstaaet mig? Gaa nu, lille Ven!''
    Med disse Ord tog hun den betuttede Musiker ved Haanden og ledsagede ham med fine Pistolets udenfor Teltet og lod ham staae der.
    Det var en meget steil Situation. Hr. Prutt tog sin lodne Kabuds af Hovedet og lod Haanden glide over Panden. Alting løb rundt med ham. Hvor i al Verden skulde han faae fat paa den fortvivlede Monsieur <w>Martin?</w> - som naturligviis var rendt til Stovs og havde der igjen forenet sig med dette raae og ubehøvlede Slæng af Familie og Venner. Hvor umuligt at finde ham der! og at bringe ham tilbage, <pb n="172"/>hvor umuligt! Demoiselle <w>Volarina</w> maatte ikke være rigtig klog!
    Under disse og lignende sørgelige Betragtninger førte hans Fødder ham uvilkaarligt ud af Leiren, over Sletten og ind i den tætte Ekov, der mørk og truende susede ham imøde fra de omliggende Høider. Han slentrede, indhyllet i sine Tankers Taage, dybere og dybere ind under de ældgamle Ege og Bøge, mærkede knap, at Hvidtjørnen rev Kabudsen af hans Hoved, eller at han snublede over gamle Granstubber, og sank ved Middagstid, udmattet og fortvivlet, ned bag en Enebærbusk, som stod paa en aaben Plads; her støttede han sit Hoved i Haanden, sukkede dybt og stirrede med Resignationens Tankeløshed ind i Tykningen.
    Dog snart møækede han, at man ikke længe vilde lade ham være alene. En Puslen i det fjerne Krat, en Knagen og Bragen i de tørre Qviste forkyndte, at et levende Væsen nærmede sig; og det varede ikke længe, for han til sin yderste Forfærdelse saae en, som det forekom ham, unaturlig stor Bjørn trænge sig frem af Buskene og med en huul Brummen styre sine Skridt hen imod ham.
    I et Nu var <w>Sebastian Prutt</w> paa Benene; men ak! her var ingen Udvei, ingen Flugt eller Frelse at tænke paa! Kjæmpebjørnen viiste Tænder og kom stedse nærmere.
    <pb n="174"/>Da greeb den ulykkelige, blege Kunstner, til sit eneste, sit naturlige Vaaben, satte Klaphornet for de dirrende Læber og blæste af alle Kræfter instinctmæssigt den lette, liftige Melodie, der saa tidt havde bevinget Sylphidens og Monsieur <w>Martins</w> Fødder, saa det gjenlød høit i den alvorlige Skov. Og see! Næppe havde det vilde Uhyre hørt de første to Takter, for det reiste sig paa sine Bagpoter og bevægede sig henad Græsset med al mulig Gratie i en siirlig Sarabande.
    Med overvættes stor Glæde opdagede nu den stakkels <w>Sebastian</w>, hvem han havde for sig. Det var Monsieur <w>Martin</w>, det var hans Lykkes Skaber, det var, saa at sige, hans Forlover! - Saasnart de velbekjendte Toner havde naaet hans Øren, saa kunde han ikke modstaae deres Tryllemagt; de henreve ham, og han mægtede ikke længer at bevare sit Incognito; de tvang ham til saa skjønt i sin Dands at udtrykke Gjensynets Glæde.
    Men <w>Sebastian Prutt</w> vedblev at blæse; og saaledes blæsende og dandsende, snart langsomt, snart hurtigt, snart forlænds, snart baglænds, lokkede han, liig Rottefangeren i <w>Hameln</w>, den Forvildede tilbage til hans Pligt, tilbage til Leiren, hvor de bleve modtagne med aabne Arme og stor Jubel. Hr. <w>Bellerophon Himmelsprung</w> knyttede igjen de valdige Næver <pb n="175"/>og loe som et Tordenbulder, Bajads tørrede sine røde Øine og slog Badutspring henad Sletten, saa at hans hvide, spidse Hue fløi høit i Luften, Hestene vrinskede, og Hundene gjøede. Men Demoiselle <w>Volarina</w> fløi <w>Sebastian</w> imøde med et uhyre Entrechat, rakte ham Haanden og sagde: ,,Det var godt gjort, min Dreng! Nu ville vi ogsaa gifte os, og det strax!''
    Og saaledes skeete det. Borgermesteren skrev, Præsten prædikede, Byens Restaurant gjorde Bankettet gratis, og Hr. <w>Bellerophon</w> tilstod det unge Par i Brudegave en Extra-Benefice, ved hvilken Monsieur <w>Martin</w> havde Hovedrollerne og, om muligt, overgik sig selv.
</body>
</prose>

<prose id="winter2018082661">
<head>
    <title>Ristestenen</title>
    <subtitle>Et Sagn</subtitle>
    <toctitle>Ristestenen. Et Sang. 1853</toctitle>
    <source pages="176-208"/>
    <quality>korrektur1,kilde,side</quality>
</head>
<body>
    I gamle Dage laae der paa det smukke Eiland <w>Møen</w>, foruden <w>Stege</w>, en anden Kjøbstad, som hed <w>Borre</w>. Denne By laae, som man mener, omtrent paa det Sted, hvor nu en Landsby af samme Navn leirer sine straatækkede Gaarde og Huse. Ved en Vig eller Fjord, som fra Nordsiden skar sig dybt ind i Landet, kneisede paa hiin Tid Kirketaarne, Ringmure og Huse med tættede Gavle, og Havnen var fuld af Kjøbmands-Skuder. Nogle troe, at Havet i de allerældste Tider paa dette Strøg ganske har deelt Møens Land i to Dele, den vestlige og den østlige, hvilken Sidste af sine skovbegroede Bjerge og skarpe Kridtklipper fik Navn af Høie-Møen. Men Havet trak sig tilbage; Vigen, der tilførte Kjøbstaden <w>Borre</w> Handel og Rigdom, forvandledes lidt efter lidt til den store Borre-Mose, i hvilken man endog i vore Tider har fundet Levninger af Fortøiningspeele, Vragstumper, <pb n="177"/>Ankere, Jernringe og mange andre til Søfarten henhørende Gjenstande, og den rige Kjøbstad svandt i Tidens Løb ned til en lille, venlig Landsby.
    Paa den Tid, da Borre stod i sin skjønneste Flor, levede der en velhavende Bundtmager ved Navn <w>Jens Boel</w>. Han havde to Sønner <w>Mikkel</w> og <w>Anders</w>. Disse to Ungersvende vilde han gjerne have anbragt til sit eget ærlige Haandværk; men det lykkedes ham ikke med nogen af dem. De unge Karle vare høist forskjellige baade i Sind og i Skind. Begge vare de stærke og kraftigt byggede; men <w>Mikkel</w>, den Ældste, var stille og sindig, medens <w>Anders</w> var livlig og opbrusende. Den Første havde rødladent, glat Haar, meget kloge, blaae Øine og en bleg Ansigtsfarve; om den Yngres Hoved krusede sig et rigt, sort Haar, og hans mørke Øine udtrykkede mere Vid end Klogskab, mere Vildskab end Ro. <w>Mikkel</w> holdt sig til Bogen og alle andre stille Sysler; <w>Anders</w> laae enten i Fjorden og fiskede, eller gik paa Jagt med Herremændene i Omegnen, blandt andre med ham paa <w>Nordfeld</w>. Naar den stille <w>Mikkel</w> gik igjennem Byens Gader, var hans Blik fæstet mod Jorden; hvorimod <w>Anders</w> med sine sorte Øine allevegne havde Ærinde, især hvor der var smukke Piger, hvilke da ogsaa oftere ved deres Rødmen og Smiil noksom røbede, enten at de kjendte ham ganske godt, eller idetmindste ikke vilde<pb n="178"/> fortryde paa at gjøre Bekjendtskab med ham; thi unge Piger smile langt heller til en Dagdriver, naar han kün er smuk og kjæk, end til den adstadigste og dygtigste Mand, naar han mangler een af hine vigtige Egenskaber. Blandt disse Rødmende og Smilende var <w>Vibeke Tamm</w>, Datter af den rige Brygger Tamm i Møllestrædet, der skyldte sit eget hjemmebryggede og Rostocker Øl sin store Formue, især en Gjenstand for al den Kjeerlighed, som Anders Boels Hjerte kunde opdrive; og han betænkte sig heller ikke længe, inden han uden videre Snak friede til Pigen, uagtet han Intet var og intet Nyttigt foretog sig. Dog næppe havde han aabenbaret sine Følelser og Ønsker baade for Pigen, for hendes og sin egen Fader, for det viste sig, at Broderen, den stille <w>Mikkel</w>, ogsaa havde kastet sine Øine netop paa denne Ædelsteen. Sagen blev da foretaget i et Familieraad mellem de tvende Fædre, og Bestutningen blev, at Vibeke skülde række sin Haand til den af de to Brødre, som først fik et Brød, der kunde føde ham og hende. Anders elskede Pigen med al den Ild og Heftighed, der var ham egen; men alligevel lod han, som man siger, Fiolen sørge. Mikkel derimod arbeidede af alle Kræfter, forstod at gjøre sig yndet af Høie og Lave, og vidste saa snildt at snoe sig, at han efter ikke lang Tids Forløb af Kirkeforstanderne blev kaldet til Degn og Cantor ved<pb n="179"/> Byens Hovedkirke, hvilken Bestilling i de Dage gjældte lidt mere end nu. Han fremstillede sig da i sin sorte Kappe, med Baretten i Haanden, fornyede sit Frieri og fik, hvad hans Hjerte begjærede.
    Efter at denne Sag var bleret bekjendt, sporedes en stor Forandring i den yngre Broders hele Væsen. Han, som ellers altid jublede i Sky, gik nu taus, mørk og indsluttet i sig selv, som rugede han over noget Ondt. Til sin Broder og <w>Vibeke Tamm</w> talede han ikke et Ord, Denne pludselige Forandring vakte vel nogen Ængstelse i begge Familier, da man kjendte hans heftige Sind; men paa den anden Side havde han altid midt i sin Letsindighed viist et saa godmodigt Hjerte, at man snart fjernede al Frygt for et Udbrud. Paa Bryllupsdagen stod han i Kirken med de øvrige Slægtninge, iført sine bedste Klæder, men liigbleeg i Ansigtet. Da man siden satte sig til Brudebordet, savnedes han. Den næste Dag hed det sig blandt Folk i Byen, at han strax efter Vielsen var reist bort med en fremmed Skipper, som en kort Tid havde ligget for Anker i Fjorden; men Havnefogden og andre kyndige Mænd ledsagede denne Beretning med et betydningsfuldt Nik eller et Sküldertræk; thi denne Skipper og hans Fartøi skulde have været af en temmelig fordægtig Natur. I hvilket som er, man saae ikke mere Noget til <w>Anders Boel</w>.

---

    <pb n="180"/>Mikkel Boels Liv henrandt i al Ro og Magt hans Vei gik fra Hjemmet og til Kirken og fra Kirken til Hjemmet. Hans Kone, Vibeke, som havde medbragt ham en smuk lille Medgift, skjenkede han, først en Søn og saa en Datter. Sønnen, <w>Claus Boel</w>, blev sat i den latinske Skole, hvor han gjorde Kjæmpeskridt i al den Lærdom og Viden, som Hørere og Rector selv mægtede at bibringe ham; og da Datteren var fjorten Aar gammel, var hun blevet saa deilig, at de fremmede Kjøbmand paa deres Spørgsmaal, hvem der var den smukkeste Pige i <w>Borre</w>, næsten altid fik det Svar: ,,Det er <w>Mikkel Boels Kristense</w>''.
    <w>Claus Boel</w> var en ung, vakker Karl, da han drog til Uuiversitetet. Her lagde han sig med al mulig Flid efter Lov og Ret, hvorudi han, saavelsom i andre skjønne, boglige Kunster, gjorde saa stor Fremgang, at han, endnu ung, fik det hæderlige Hverv i Selskab med andre Herrer og Lærde, som Hovmester at ledsage een af de unge Prindser paa en lang Reise i fremmede Lande, Ogsaa ved denne Leilighed brugte han sit Øie og Øre saa vel, at han ved Hjemkomsten medbragte en stor Skat af det Slags, som Møl og Rust ikke fortære. Hans Anseelse i hans Fødeby var meget stor, og Alle kappedes om at see ham og lære ham at kjende. Ogsaa Herremanden paa <w>Nordfeld</w>, Hr. <w>Eiler Ged</w>, af de Geder med de tre Halvmaaner, <pb n="181"/>hans Faders og især hans forsvundne Farbroders Ungdomsven, indbød ham til sig.
    Her var det, at Claus Boel første Gang saae Den, der skulde vække hans Hjerte af den Dvale, hvori det under Forstandens kjølige Skygge hidtil havde ligget. Hr. <w>Eiler Geds</w> eneste Datter, den fjortenaarige Frøken <w>Maren Ged</w>, blev strax saa fortryllet ved den unge, lærde Mands hele Udvortes og Væsen, hørte saa henrykt paa alle hans Fortællinger om de fremmede Lande og de store Ting, han der havde seet, hørt og oplevet, og yttrede denne sin Beundring saa frit og uden Sky, at den sindige unge Herres Blik aabnedes ogsaa for hendes Yndigheder. Hendes sorte Øine, der dristigt og brændende hvilede paa ham, havde ligesom en Trolddomskraft, der tvang ham til at hæve sine blaae Øine, hvilke ellers meget modeste vare heftede mod Jorden, naar han holdt et Foredrag; og han forlod <w>Nordfeld</w> ganske beruset og opfyldt kün af een Tanke. Denne Tanke var som en Traad, der drog ham mere og mere derhen, og saaledes var da Sagen i bedste Gang.
    Dog der var Noget, som stod ham i Veien. <w>Claus Boel</w> havde en Ven, som ogsaa havde sin Gang paa <w>Nordfeld</w>, og som ikke mindre end han var ramt af Elskovens Pile. Denne Ven var en Søn af Præsten i <w>Magleby</w> og hed <w>Niels Studtmann</w>. <pb n="182"/>Han var reisende Handelsmand; og en Saadan havde paa de Tider lidt mere at betyde, end de Nutidens pyntede, raae Herrer, som fare omkring og snyde Smaahandlerne i Kjøbstæderne og lege Kjæreste med Vertshuuspigerne. <w>Niels Studtmann</w> var vel bekjendt i London og Bryssel, Paris og Cøln, Bremen og Lübeck, Rostock og Riga; han var en rask og velvoxen Karl, og sparede hverken brabandsk Klæde eller Kniplinger, russisk Pelsværk eller venetianske Guldkjæder for at gjøre sin Person behagelig for Øiet; og dertil havde han et meget smidigt Mundlæder. Ogsaa han havde naturligviis Meget at fortælle om sine vidtløftige Reiser, og hans Fortælling var ofte langt mere eventyrlig og spændende, end Juristens, der mageligt og uden Fare var ført afsted i en fornemme Herres Følgeskab. Vist er det, at Kræmmeren syntes <w>Claus Boel</w> meget farlig. Den unge Frøken kom ham imøde med sær Venlighed, og for et uøvet Øie kunde det vel lade, som om hun gav ham Fortrinet. Dog dette havde slet ingen Nød. Efterat den første Forskrækkelse over den farlige Medbeiler var overstaaet, tog den lærde Yngling sig sammen, og, støttende sig paa sine høie Velynderes rundhaandede og klippefaste Løfter, der jo aabnede ham Udsigten til et høit Maal, fortsatte han sine flittige Beføg paa Nordfeld. Snart blev han ogsaa i den Grad klarsynet, at han kunde skue lige ind <pb n="183"/> i det unge Iomfruhjerte, og med stolt Fryd bemærke, at han selv og ingen Anden beboede dets inderste Gemakker. Med værdig Rolighed saae han altsaa paa, at Kræmmeren udkrammede baade sine Varer og Eventyr for de smukke Øine og de nysgjerrige Øren. Hvad der forresten gjorde ham mere tryg, var den Omstændighed, at <w>Kristense</w>, hans deilige Søster, der tilligemed ham fra Barndomme af havde kjendt <w>Niels Studtmann</w>, holdt saa meget af denne og lagde saa lidt Dølgsmaal paa sin Kjærlighed, at den flygtige Kræmmer selv, ganske overvundet heraf, i hendes Nærhed ligesom overgav sig paa Naade og Unaade, og viste sig ligesaa venlig og forekommende mod hende som mod den fornemme Frøken.
    Hr. <w>Eiler Ged</w> bemærkede meget vel de to unge Mænds forliebte Adfærd og indsaae grant, hvad deres Mening var; men denne Tanke bragte ham kün til at smidske. Han strøg sig om sit Skjæg og lod Sagen gaae sin Gang. Det kunde jo intet Øieblik falde ham ind at give sin Datter til en Ufrelse; og dette lod han dem ogsaa ved enhver Leilighed uden Omsvøb forstaae. Han lod dem vel ikke kaste i Hundehullet, som mangen anden mandhaftig Ridder vilde have gjort, ikke heller smide paa Porten; ja, han viste dem end ikke bort med Haan, al den Stund de endnu ikke havde forlangt, hvad deres Hjerter begjærede, Han var <pb n="184"/>selv en god Mand, han havde i Borre tømt mangt et godt Kruus i Laug med <w>Mikkel Boel</w> og havde været god Ven og Kammerat med den bortrømte Broder. Men den vigtigste Grund til hans Maadehold var, at han ikke ret vel turde behandle Ungersvendene ilde af Frygt for sin Datter, der i Eet og Alt beherskede ham og gik, som man siger, ind og ud af ham med Træskoe.
    Imidlertid havde Hr. <w>Claus Boel</w> arbeidet og skrevet nogle Aar under Kongens Rentemester, og <w>Niels</w> Studtmann gjort flere Reiser til <w>Brabant</w> og <w>Britanien</w>, til <w>Rusland</w> og <w>Prydsen</w>, da de begge To paa een og samme Dag kom hjem. Handelsmanden medbragte de deiligste Varer, Pelsværk, Fløiel, Brokade, Smykker af Guld og ædle Stene, Halefjedre af den Fugl Struds, kosteligt Liin og deslige; den unge lærde Mand førte i sin Lomme et kongeligt Brev, der gjorde ham til Justits-Borgermester i hans Fødeby. Begge troede nu at have en fast Grund, hvorpaa de künde bygge videre. De besluttede da at gjøre det vigtige Skridt i Livet, som kaldes at beile, og det traf sig saaledes, at de begge paa een og samme Dag, efter at de i Forveien skriftligt havde henvendt sig til Faderen Hr. <w>Eiler Ged</w>, mødtes paa <w>Nordfeld</w>, for at modtage et mundtligt Svar.
    <pb n="185"/>Huushovmesteren viste begge de unge Mænd ind i den store Sal. Det var en klar Formiddag og Solens Straaler aftegnede skarpt de høie svibbuede Vinduer henad det med sorte og hvide Marmorfliser belagte Gulv. Her vandrede de da ved Siden af hinanden og traadte tause og beklemte fra Tavl til Tavl, fra Hvidt til Sort.
    Lidt efter aabnedes den store Dør, og Herremanden traadte ind. Han gik lidt krum, hans Hoved var bedækket med en Calotte af rødt Fløiel, den høire Haand støttede sig paa en Eenhjørningsstok, og den venstre tog om det graae, brede Hageskjæg, medens et listigt Smiil plirede i hans smaa Øine. Han satte sig i en stor Lænestol, og bød de to Fremmede tage Plads paa Tabouretter, som stode paa hver Side af denne. Derpaa tiltalede han dem paa følgende Maade:
    ,,Jeg har læst begge Eders Breve, og paa disses Indhold kan jeg, hvad Sagen selv angaaer, ikke have Noget at udsætte. Det er meget naturligt, at I ønske at eie en væn Brud og en god Hustru, og begge Dele vilde I künne finde i Frøken Maren Ged. Jeg har Intet imod Eder, som gode Venner og Medchristne. Eders Fædre har jeg kjendt som brave Mænd. Selv ere I, hver paa sin Plads, al Ære værd. Var jeg af Eders Stand, vilde Eders Tilbud blive modtaget med al Glæde. Men'' - her legede Hr. <w>Eiler Ged</w> <pb n="186"/>med den svære Guldkjæde, der sex Gange snoede sig ned ad Hans Fløiels Mave, og betragtede sin Farfaders Farfaders Tipoldefaders Contrafei, som hængte i den ene Ende af Salen, - ,,men en Herremands Datter kan ikkun lægge sin Haand i en Brudgoms Høire, der støtter sin Venstre til et ægte Skjold; og skulde jeg eller nogen anden Ridder vige fra denne Regel, da maatte det være under ganske egne Omstændigheder. For nu at vise Eder en Mulighed til selv at skabe saadanne Omstændigheder, hvorunder I künne naae Eders Ønskers Maal, vil jeg fastsætte en Betingelse, og naar denne opfyldes, vil jeg lukke Øiet for Eders ufrie Stand og give min Datter til en Ufrelse. Men Betingelsen skal ikke være grundet paa naturlige, medfødte Evner eller Andet, som ikke er afhængigt af Eders egen Villie; den skal være lige for Eder begge. Hør altsaa vel til: Den af Eder, som først formaaer at bedække Gulvet i denne Sal med fuldvægtige Guldgylden, saaledes, at ingen Plet kan sees af dets hvide og sorte Felter, han skal være min Svigersøn og gaae til Sengs med Frøken <w>Maren Ged!</w>''
    Hr. <w>Eiler Ged</w> taug, strøg sig smilende ned ad sit graae Skjæg og lænede sig tilbage i Stolen.
    De to Beilere stirrede først med store Øine paa den grusomme Herremand; derpaa faldt deres ulykkelige <pb n="187"/>Blik uvilkaarligt henad det fortvivlede Gulv, som om de vilde maale sammes Længde og Brede. De snappede efter Veiret, ligefom Fiske, der ere komne paa det Tørre.
    Da aabnedes en Dør, og Frøken <w>Maren Ged</w>, fulgt af to Skaffersvende, der frembare et dækket Davrebord, traadte ind i al sin ungdommelige Pragt og Herlighed. Det var ikke den Gyldenstykkes Hue paa det sorte Haar, ikke den røde Fløiels Bulle, løseligt med Sølvlænker snoret foran den fyldige Barm, ikke det sorte, stribede Atlastes Skjørt, ikke de smaa, sølvspændte Skoe, der virkede som en Trolddom paa de unge Mænd; nei, den freidige, friske Mund og de kjække, tindrende Øine var det, som nedslog enhver Betænkelighed. Efter denne Aabenbarelse, der i dette Øieblik forekom dem aldeles ny, tykkedes Intet dem umuligt. Begge greeb, som ved eet Huskud, hver een af den gamle Herres Hænder og hviskede med sagte, men fast Røst: ,,Hr. Ridder! jeg vil opfylde Betingelsen!''
    ,,Godt, godt!'' svarede Hr. <w>Eiler Ged</w>, og rystede ret hjerteligt, men med et polidsk Smiil begge Hænder. ,,Men det har da vel ikke saa stor Hast? Vi künne dog vel først tage os lidt Davre?'' hvorpaa han førte dem til Bordet. Da de her flittigt havde langet til det store Saltmadsfad og endnu flittigere <pb n="188"/>tømt de blanke Kruus, fyldte med stærkt krydret spansk Viin, følte de sig istand til at overvinde Alt, og forlode <w>Nordfeld</w> med faste Forsætter og høit flyvende Forhaabninger.
    Man skulde nu troet, at disse to unge forelskede Svende, da deres Sind var saa opflammet, let vilde komme til at kives paa Veien, medens de hver paa sin Kleppert travede hjem til Borre. Ingenlunde! De bare intet Nag til hinanden, og meddeelte hinanden i al Hjertelighed deres Planer til at naae det Maal, hvorefter Begge stræbte. Det gik forsaavidt ret vel an, som disse Planer vare af den Beskaffenhed, at de ikke kunde krydse eller hæmme hinanden indbyrdes. Den Ene byggede paa sin Credit ved Hoffet, den Anden paa sin Credit i fremmede Lande og Byer. Medens de nu paa Veien hver for sig udviklede Vennen og Medbeileren disse Støttepunkters Styrke og Paalidelighed, kunde de ikke lade være, i Hjertet at lee inderligt af Medlidenhed over Modpartens Svaghed og det Urimelige i hans Forhaabninger.
    Da nu denne begeistrede Stemning hjemme var dalet og havde sat sig til Ro og Eftertanke, skulde man have troet, at Ængstelse og Modløshed vilde have indfundet sig. Tvertimod! <w>Claus Boel</w>, der endnu ikke havde tiltraadt sit Borgermesterdom, erklærede sin Fader, at han maatte gjøre endnu en <pb n="189"/>Reise til Kongens Hofleir; og <w>Niels Studtmann</w> ordnede sine Sager hjemme, paabød sine Folk dobbelt Iver og Agtpaagivenhed, gik ombord paa sin egen Sküde og styrede ad Tydskland til.
    Den Eneste, der var nedbøiet og modfalden, var den smukke <w>Kristense Boel</w>, der sad ganske bleeg der hjemme og vædede den Hør, hun spandt, med sine Taarer. Thi uagtet Kræmmeren var venlig og god imod hende, spøgede og var glad i hendes Selskab, gav hende smukke Sager, hver Gang han kom hjem fra en Reise, saa havde alt dette dog ingen rigtig Art; det havde kün den broderlige, lunkne Varmegrad, og hendes Hjerte brændte jo i lys Lue. Hans flittige Besøg paa <w>Nordfeld</w> og hans pludselige Bortreise og Grunden til begge Dele, der blev hende dulgt, var færdig at knuse hendes unge Hjerte. Den gamle <w>Mikkel Boel</w> gjorde Alt for at trøste hende og skjenkede hende blandt Andet en deilig Bønnebog, velforgyldt og fuld af skjønne malede Billeder. Men, ak! den havde ikke ret nogen Lægedom for det Slags Hjertevee, der omspændte hende, og hendes Fader saae med inderlig Bedrøvelse paa, hvorlunde hun gik omkring med matte Øine og falmede Kinder. Men denne Bedrøvelse skulde blive endnu større.
    Hr. <w>Claus Boel</w> kom nemlig efter en uformodet kort Tid tilbage fra sin Reise til Hoffet, og man saae <pb n="190"/>tydeligt paa hans hele Tee, at de Forhaabninger, han saa stolt havde bygget paa de Stores Venskab, ganske vare strandede. Man saae ham vandre stum og alvorlig henad Gaden, og i Raadet faldt han saa ofte i dybe Tanker, at hans Sidemand tidt maatte støde ham paa Albuen.
    Ogsaa <w>Niels Studtmann</w> kom hjem langt snarere, end man havde ventet ham. Han syntes vel tilmode; men hans Ansigts Glæde laae dog ligesom bag et Slør, og til Ord var han ikke saa rap, som sædvanligt; kort, han var som den, der bærer paa en Hemmelighed. Han besøgte sæet Ingen af sine Venner i Byen, men drog derimod næste Morgen tidlig til <w>Nordfeld</w>.
    Den gamle Herre var just fraværende og ventedes ikke hjem for næste Dags Middag; og dette var Kræmmeren meget kjært. Han fik derved, som han haabede, Leilighed til rigtig i Ro og Mag at tale med sit Hjertes Udvalgte, med hvem han udbad sig en Samtale.
    <w>Maren Ged</w>, som kjendte de svære Betingelser, hendes Fader havde stillet de unge Beilere, blev saare Nysgjerrig efter at erfare, hvad der i saadan Hast førte den Ene af dem tilbage til hende.
    Hendes Sengekammer var beliggende i nederste Stokværk, ved Siden af den Gamles; men foruden <pb n="191"/>dette bavde hun til sit eget Brug indrettet sig et andet lidet Buur. Det var et lille rundt Kammer, øverst oppe i det ene af Gaardens runde Taarne; dets Vindue vendte ud mod Skoven, og det laae meget afsides fra den øvrige beboede Deel af Huset. Her havde hun sine to Turtelduer, her stode smukke Blomster, her hængte hendes Luth, og her tyede hun hen, for enten at lytte paa Fuglesang eller selv lade sin Røst klinge, og her fældede hun Taarer over <w>Magellones</w> Jammer og <w>Tristans</w> og <w>Isaldes</w> sørgelige Skjebne eller loe i al Hemmelighed over <w>Uglspils</w> Pudserier.
    Herhid førte hun Niels Studtmann, satte en Stol til ham og tog selv fat paa sit Broderi.
    ,,Naa,'' sagde hun smilende, ,,hvad har I saa at fortælle mig. Hr. <w>Niels?</w>''
    Efterat have rømmet sig og sat sig i Lave, begyndte han: ,,Det Første og det Vigtigste, jeg har at sige Eder, skjønne Frøken! det er, at jeg beiler til Eders Hjerte og Haand!''
    ,,Ei, ei! Gud velsigne Jer!'' raabte <w>Maren Ged</w> høit leende, ,,har I maaskee været i Klintekongens Have? har I allerede alle de blanke Gylden i Lommen! Lad mig dog see! I veed jo nok, uden dette tør jeg slet ikke høre paa Jer!''
    ,,Siden I veed Alt,'' svarede Niels Studtmann alvorligt, ,,saa vil jeg strax skride til at aabenbare <pb n="192"/>Eder, hvad der giver mig Mod til at tale saa frit til Eder. Jeg kan da siden med saa meget større Sikkerhed fremføre mit vigtigste Ærinde. - Da jeg i Følge med <w>Claus Boel</w> sidste Gang red herfra, skeete det ikke med saa let Hjerte, som det maaskee kunde forekomme. Jeg var ør og betagen af Elskov og Haab; men i Baggrunden af mit Sind dæmrede dog Tanken om Umuligheden af at opfylle Hr. Eilers strenge Betingelse. Imidlertid gjorde jeg mig dog strax rede til at reise - jeg vidste knap selv hvorhen ellet til hvad Nytte. Al min Kraft viloe jeg opbyde, Alt vilde jeg vove! Paa min egen lille Skude seilede jeg da ad Pommern til og steeg i Land i Stralsund. I Havnen fik jeg, blandt en Mængde andre Skibe, Øie paa et stærkt og meget let bygget Fartøi, der saae ud til at künne føre en stor Deel Seil. Det førte et külsort Flag paa halv Stang, og ovenover dette var heiset det Stralsundske Vaaben, Man sagde mig, at det var en Sørøverskude, som for nogle Dage siden, ved Forræderi af Een af Mandskabet, var faldet i Hænderne paa de Stralsundske og nu bragt ind der. Da jeg kom op i Byens Gader, bemærkede jeg et usædvanligt Røre og en livlig Tummel blandt Folk. Strømmen drog sig henad Torvet til, hvor Stimmelen var stor. Alle Ansigter vendte mod Raadhuset. Udenfor dette var der opreist en Forhøining, paa hvilken der stod en Mand, og det <pb n="193"/>var ham, der tiltrak sig Alles Opmærksomhed. I Trængselen saae jeg Een af mine Velyndere i Byen, den berømte, store Kjøbmand Hr. <w>Stirnmeier</w>. Jeg nærmede mig til ham med Hilsen og Buk og udbad mig Oplysning om det, jeg her saae, og hertil var han strax beredvillig. Det var, sagde han, den under Navn af den sorte Skipper saa berygtede og frygtelige Sørøver, der i umindelige Tider nu havde været en Rædsel for alle Søfarende paa vore Vande (,,Ogsaa jeg har lidt store Tab ved hans Misgjerninger!'') For faa Dage siden var han ved List overmandet og bragt i Lænker og Baand hertil. Synderen skulde nu efter denne Byes Skik tre Dage i Rad en Time hver Dag staae saaledes udstillet, førend han blev rettet. Det skeete formodentlig, for at en saa stor Mængde som muligt af Søfarende og Handlende kunde overtydes om, at de snart kunde vide sig befriede for denne Svøbe. Det var nu, vedblev Hr. Stirnmeier, paa tredie Dag, og næste Dag skulde han paa en Oxehud udslæbes af Byen ved Rakkerens Hest, radbrækkes nedenfra og levende steiles. Hver af de to foregaaende Dage havde den sorte Skipper ved Timens Slutning med høi Røst udraabt nogle faa Ord; men Ingen havde forstaaet dem, da det hverken var Vendisk eller Tydst. Man formodede, sagde Hr. Stirnmeier, at det var enten Svensk eller Dansk.
    <pb n="194"/>Ved at høre dette, blev jeg end mere nysgjerrig og begjerlig efter nøiere at betragte dette Menneske. Jeg banede mig en Vei igjennem den tætte Stimmel, og kunde snart see ham tydeligt. Han var en Mand paa henved de tre Snese, bredskuldret. og stærkt bygget. Hans graa Haar og Skjæg var kruset; et Par store Ar paa Panden og over Ansigtet lode formode, at han havde vovet sig i mangen haard Dyst. Hans sorte Øine vare selv nu, som han der stod, saa stærke og kjække, at man vel maatte indsee, hvorlunde Fare og Møie kün havde været en Leg for ham. Han stod bagbundet til en høi Pæl, og sex Bytjenere med Bøsser og Lunter holdt Vagt ved ham; men han saae ud, som om han herskede over dem Alle. Jeg havde faaet en Plads tæt nedenfor Stilladset, hvorpaa han stod, og da jeg løftede mine Øine op for ret i Nærheden at beskue ham, faldt netop ogsaa hans Blik lige i mit. Da hævede han med Eet sin raae, men klangfulde og mægtige Røst og raabte: ,,Er her Nogen tilstede fra Høie-Møen?''
    Der blev en almindelig Stilhed, og Alle saae sig om. Mit Hjerte bankede i mit Bryst; jeg følte baade Medlidenhed og Ængstelse. Ved at see hans Ansigt kom jeg uvilkaarligt til at tænke paa Een, som jeg holder meget af, og jeg troer, at det, foruden Nysgjerrigheden,<pb n="195"/> var denne Lighed, der drev mig til at gjøre et Skridt fremad og svare: ,,Jo, jeg er fra Høie-Møen''.
    ,,Saa vil jeg tale med Jer alene,'' gjentog den sorte Skipper.
    Jeg svarede, at jeg hertil var villig, forudsat at der af Byens Øvrighed blev mig forundt Tilladelse dertil. Manden taug og slog atter sine sorte Øine ned mod Jorden.
    I Stralsund er jeg vel bekjendt, og selv Borgermesteren er een af mine Velyndere. Paa mit Forlangende gav han Befaling til, at man frit skulde lade mig faae Indgang til Fangen, saasnart denne var ført tilbage til sit Fængsel, for der at leve den sidste Nat. Slutteren, hos hvem jeg meldte mig, fremtog sit Nøgleknippe, aabnede den yderste Dør til Raastuekjelderen, udenfor hvilken der stod en Vagt. Vi stege nogle Trin ned; der aabnedes atter en jernbeslagen Dør, og nu befandt vi os i Fangehullet. Fangefogden satte en tændt Lampe paa Gulvet og gik udenfor. Nu stod jeg da alene ligefor den frygtelige Mand; han sad paa en Træbrix med svære Lænker om Hænder og Fødder; begge Hænderne støttede han paa sine Knæe og betragtede mig med et fast og gjennemborende Blik.
    ,,Hvor er I fra?'' spurgte han i en Tone, der noksom tilkjendegav, at han var vant til ikke længe at <pb n="196"/>vente paa Svar, og jeg skyndte mig ogsaa at sige: ,,Fra Borre!''
    Ved Lyden af dette Navn var det, som foer der en Sittren igjennem den stærke Mands Krop.
    ,,Nok, Nok!'' raabte han, ,,siig Intet mere! - nævn intet Navn! - jeg vil intet Saadant høre! I er en Møenbo, det røber Jert Maal. I skal høre mit Testament!''
    Her taug han. Hans Udtale var mig et klart Beviis for, at jeg her havde med en Landsmand at gjøre.
    ,,Hør nu grant til,'' vedblev han efter et Øiebliks Beteenkning. ,,Jeg er riig som en Konge, og mine Skatte, som bestaae i myntet Guld, har jeg gjemt i mit Fødelands Skjød. Af og til forlod jeg mine Folk, drog ganske alene til de hvide Klipper, steeg i Land, fordybede mig i Skovene ved Nattetid, og gjemte mit Guld der. Min Vei var op gjennem <w>Maglevandsfald</w>, over Dronningstolen, forbi <w>Vitmunds-Nakke</w>, over <w>Aasen</w> ind i <w>Grimsdal</w>. Her gik jeg fra Øst til Vest henimod en Plads, hvor der staaer to store Egetræer. Ved Midnatstid staaer i denne Aarstid en stor Stjerne lige midt imellem disse Træers Kroner, naar man standser tyve Skridt fra dem. Der ligger en bred Steen, paa hvis Overside er udhugget en Rist; paa Undersiden har jeg selv hugget disse Ord: Du,<pb n="197"/> som har væltet denne Steen, er min Arving. Vil I'', sluttede den sorte Skipper, ,,nu være min Arving?''
    Ved dette Sted i Kjøbmandens Fortælling, foer Blodet pludseligt op i Frøkenens Kinder, som om en klar Tanke var født i hendes Sind; dog fattede hun sig og spurgte tilsyneladende rolig: ,,Naa, og nu troer I paa saadan Daarstab og troer at vinde mig ved slige Paafund? I tænker vel som saa: Børn lokkes ved Kage, Karlfolk ved Kys, og Qvinder ved favre Ord!''
    ,,Har Manden bedraget mig,'' gjensvarede Niels Studtmann lidt besippet, ,,saa - -''
    ,,Nei, siig mig dog,'' afbrød den unge Pige ham, ,,hvad blev der saa af den sorte Skipper?''
    ,,Jeg forlod ham,'' svarede Kjøbmanden, ,,med bankende Hjerte, i Forventning, at min Lykke maaskee stod saa nær ved min Dør. Næste Dag rygtedes det, at han var undsluppet af sit Fængsel. Dog samme Dags Aften blev han atter indbragt til <w>Stralsund;</w> men da var han et Liig. Hos Een af sine Hælere i et lille Fiskerhuus ved Kysten var han blevet overrumplet af de udsendte velbevæbnede Folk, just som han stod i Begreb med atter at gaae til Søes. Han havde forsvaret sig som en Bjørn mod sine Forfølgere. Et Sküd fra en Hagebøsse havde strakt ham til Jorden!''
    <pb n="198"/>Her trak <w>Niels Studtmann</w> Veiret dybt, og lavede sig til et nyt Angreb. Da lyttede Frøkenen: ,,Jeg troer, min Fader er kommet hjem,'' sagde hun hurtigt, ,,jeg vil dog gaae ham imøde. Vent her lidt!'' Derpaa reiste hun sig, gik ud af den lille, tykke Egetræes Dør, som lukkede for Kammeret, skjød ganske sagte de to brede Jernstodder for, dreiede Nøglen to Gange om i Laasen, tog den ud og puttede den i Lommen, hvorpaa hun med sin hvislende Silkekjole, liig en Snog, snoede sig hurtigt ned ad den snevre Vindeltrappe. Af en haandskrevet Visebog udrev hun et reent Blad, og skrev i sittrende Hast et Brev, forseglede det, gav det til en tro Tjener, som paa en Hest strax efter var i fuldt Fiirspring paa Veien til <w>Borre</w>. Her opsøgte han Borgermester <w>Claus Boel</w> og overleverede ham i al Hemmelighed Skrivelsen.
    Da Frøkenen havde besørget dette, gik hun ganske roligt omkring i Huset til sine Sysler, og overlod Hr. <w>Niels Studtmann</w> i det afsides Taarnkammer til Eensomhed og gavnlige Betragtninger, hvorudi hun vidste, Ingen kunde forstyrre ham.
    Samme Dags Aften vandrede to i Hættekapper formummede Meend i Ekümringen ud af Sønderport i Borre, og toge Veien ad <w>Magleby</w> til. Ved Enden af Landsbyen standsede de ved eet af de sidste Huse og bankede paa. Efterat have vexlet et Par Ord med <pb n="199"/>Manden i Huset, trak denne en Vogn frem, ledte to store Trækøxne ud af Stalden, spændte dem for Vognen, kastede Hakker og Spader bag i denne, og nu satte de sig alle Tre atter i Bevægelse. Veien gik ind igjennem Skovene; de kom forbi <w>Gjedde Sø</w> og dreiede derpaa af til <w>Grimsdalen</w> og droge gjennem denne til dens yderste østlige Side. Himlen var skyfri, og Natten stille; Intet hørtes undtagen Hjulenes Knagen og Oxernes Pusten. Det var alt henved Midnat. Vognen blev vendt, og nu stillede Een af de to Herrer sig i Spidsen af Toget, idet han hviskede: ,,Følger nu mig!''
    Efterat have skredet et betydeligt Stykke tilbage fra Øst til Vest, gjorde Formanden en Bevægelse med Haanden, hvorefter Vognen holdt stille. Derpaa gav han sig til at søge; han følte sig for med sin jernbeslagne Stav, og med Eet hørtes han at slaae et Par Slag paa en Steen; han strøg med Stokken henad Stenen, og det klang, som naar man stryger med en Kjødgaffel over en Rist. Stenen laae halvt skjult under en stor Hvidtjørn. Nu udbrød han med dæmpet, bævende Stemme: ,,Her er det!'' Alle Tre bevæbnede sig med Hakke, Spade og Kobeen og arbeidede saa kraftigt og flinkt, at de efter kort Tids Forløb fik væltet den store flade Steen. Da Jord og Gruus vare ryddede tilside, viste sig for deres Øine en velsat <pb n="200"/>Steenkiste, og i denne fire svære, jernbeslagne Skrine, Med megen Møie fik de disse læssede paa Vognen. Da de med denne begave sig paa Hjemveien, begyndte Dagen alt at grye, Hanerne galede fra By til By, og de stønnende Oxer dampede i den kolde Morgenluft.
    Hr. <w>Eiler Ged</w> var netop kommet hjem fra sin Reise. Det var ved Middagstid. Han stod endnu i Borggaarden paa <w>Nordfeld</w> ved sin Hest og modtog Meldinger af og uddeelte Befalinger til flere af sine Folk, som havde omringet ham. Da hørtes i det Fjerne Klangen af Trompeter og Pauker, og lidt efter saae man et Tog langsomt og høitideligt bevæge sig op ad den store Linde-Allee, der førte op til Nordfeld. I Spidsen red to pyntede Trompetere og en Paukeslager, hvilke blæste og trommede af alle Kræfter. Efter dem fulgte en svær Bondevogn paa fire høie Hjul, bespændt med et Par brogede Oxer; og tilsidst kom <w>Mikkel Boel</w>, og hans Søn, Borgermester <w>Claus Boel</w>, hver paa sin stadselige Hest.
    Herremanden gjorde store Øine og vidste ikke, hvad han skulde tænke om dette Styr. Gaardens Folk stak Hovederne ud af Vinduer og Døre, alle Hunde gave Hals, Paahanen skreeg paa Taget, og Duerne kredsede, opkyste, rundt over hele Gaarden. Tilsidst, just som Vognen standsede foran den store Steentrappe, og begge Rytterne vare stegne af Hesten, <pb n="201"/>kom ogsaa Frøken <w>Maren</w> tilsyne. Hendes Øine glimtede, hendes Kinder blussede, og hun smilede med hele sit smukke Ansigt. Hun stillede sig ved Siden af sin Fader og ventede med spændt Opmærksomhed paa, hvad der nu vilde komme.
    Da traadte den gamle <w>Mikkel Boel</w> frem, tog den sorte Fløiels Barret af sit røde Hoved, bøiede sig dybt baade for Fader og Datter og talede: ,,Velbyrdige Hr. Ridder! I mindes vel, at min Søn, nærværende strenge Borgermester <w>Claus Boel</w>, som har fattet en dydig Kjærlighed til Eders Datter, ædle Frøken <w>Maren Ged</w>, for nogen Tid siden dristede sig til hos Eder selv at begjære hende til sin Ægtehustru? I mindes vel ogsaa, at I til Svar paa hans ydmyge Begjæring ikke just ligefrem gav ham et Afslag, men i det Sted paalagde ham Betingelser for Opnaaelsen af hans Hjertes Ønske, - Betingelser, der noget nær i Eders og alle andre fornuftige Mennesters Øine vel maatte künne gjælde for et Afslag, al den Stund det maatte tykkes umuligt for Beileren at opfylde samme? I mindes endvidere, at han var saa forvoven at optage den Handske, I tilkastede ham? Nu staaer han her, for anden Gang at beile til Eders Frøken Datter, idet han nu, ved den almægtige Guds Hjælp, seer sig istand til at opfylde den Betingelse, I har sat. Hvis I tillader det, ville vi strax, som I har forlangt, <pb n="202"/>kunne stjule Gulvet i Eders store Riddersal med fuldvægtige, blanke Guldgylden. Vi have nemlig arvet vor nærmeste Slægtning, min salig Broder, som nylig er død!''
    ,,Det er ikke sandt!'' raabte en forbittret Stemme ud af Stimmelen, som havde omringet Hovedpersonerne, og <w>Niels Studtmann</w>, der ved Frøkenens naadige Foranstaltning nu endelig var udløst af sit Fængsel, traadte frem, høirød i Ansigtet og næsten grædefærdig.
    ,,Hvad jeg siger, er baade vist og sandt i alle Maader,'' svarede den gamle Mikkel Boel i en rolig Tone, ,,jeg kan endogsaa fremvise min Broders Testament. Aa, tag mig dog Documentet ned af Vognen!''
    Kjøresvenden og et Par af de andre Tilstedeværende løftede med megen Besvær en lang og bred, men flad Steen ned paa Jorden og stillede den opret paa Kant. Paa den ene Side var den udhugget med dybe Rister, ligerviis som en Rist; paa den anden Side künde man læse følgende, med store Bogstaver indhuggede Ord:
    ,,Du, som har væltet denne Steen er min Arving.
        Anders Jensen Boel, fra Borre.''
    Alle betragtede og befølede Stenen og læste Skriften med stor Forundring, og Ingen tunde nægte, at jo Arven i enhver Henseende var kommet i de rette
Hænder.
    <pb n="203"/>Niels Studtmann taug stille; han turde jo ikke vedgaae, at han paa en vis Maade havde villet begaae Arvesvig.
    Frøken <w>Maren Ged</w> gneed sine sneehvide Hænder og vidste af Glæde knap, paa hvilken Fod hun vilde staae.
    Endelig brød Hr. <w>Eiler Ged</w>, som hidtll hele Tiden havde staaet med aaben Mund og opspilede Øine og efter Sædvane glattet sit graae Skjæg, den nu indtraadte Taushed. Han vendte sig til Fader og Søn og sagde: ,,Ja, I gode Mand! alt dette er jo godt nok; men hvad er der da i disse Kister? Ville I virkelig indbilde mig, at I künne opfylde min Betingelse? Lader os da see!''
    Da toge Fader og Søn fat paa een af de jernbeslagne Kister og ved nogle Karles Hjælp fik de den slæbt ned af Vognen, op ad Trappen og ind i den store Riddersal. Her blev den stillet midt paa det rudrede Gulv, aabnet og væltet, og see! de røde, blanke Skillinger strømmede ud og bedækkede mere end en Trediepart af Gulvets Flade!
    Ved dette Syn straalede Hr. Eiler Geds begjærlige Øine med Henrykkelsens Glands. Han saae sig om, fik Øie paa sin Datter, der stod smilende nær hos ham, greb hendes og Borgermesterens Hænder og trak Parret ind paa den glimrende Dynge, og her, <pb n="204"/>staaende midt i Guldet, føiede hans deres Hænder sammen, idet han sagde: ,,Her trolover jeg for Guds Aasyn og i disse gode Mænds Nærværelse Dig, min Datter, Frøken <w>Maren Ged</w>, med strenge Hr. Borgermester <w>Claus Boel!</w> Min og Herrens Velsignelse hvile over Eder. Amen!''
    Medens alt dette foregik, og Alles Øine vare henvendte paa og beskjæftigede med Eventyret, havde <w>Niels Studtmann</w> seet Leiligheden an og listet sig ned til Stalden, hvor han Dagen iforveien havde indsat sin Hest. Da han traadte ind, vendte Hesten sit Hoved mod ham og modtog ham med en venlig Vrinsken, der dog nu i den stakkels Kræmmers Øren lød som en Haanlatter. Hurtigt lagde han sin Sadel paa, spændte Gjorden, optømmede Klepperten, satte sig op og red i fuldt Fiirspring hjemad.
    Paa Halvveien faldt der ham imidlertid med Eet Noget ind; han standsede sin flyvende Fart og lod den pustende Hest gaae i Skridt, medens han i sit Hjerte saaledes tiltalede sig selv: ,,Du er dog en stor Esel, <w>Niels!</w> og en dum Knegt ovenikjøbet! Du vilde snyde din bedste Ven baade for hans retmæssige Eiendom og for hans Brud, som elsker ham. Tvi Dig an!'' (Her spyttede han langt ud i Marken) ,,Og Tøsen? Hun kunde jo slet ikke lide Dig, det var klart nok. Havde Du mod hendes Villie faaet hende til Ægtehustru, - <pb n="205"/>hun vilde ordentlig have kusket Dig! Tak Du din Gud og Skaber og vær glad, at Du slap saa godt! - - Nu er Familien Boel uhyre riig! <w>Claus</w> beholder ikke Alt, - Faderen faaer sin Part - - og Datteren faaer sin! Datteren? ja, den lille, søde Kristense, som altid har holdt saameget af Dig, Du Taabe! og som Du til Gjengjæld har været saa kold og haard imod! Fy, skam Dig! (Her spyttede han atter.) Jeg veed nok, hvad jeg gjør! Hun faaer jo ogsaa sin Part, og den kan ikke blive saa ringe!''
    Her gav han atter sin Ganger Spore og Tøile og naaede i stærkt Trav snart til <w>Borre</w>. Han lod sin Hest sætte i Stald og gav sig selv kun saamegen Tid, at han fik sig lidt hæget og hersket; derpaa gik han om i <w>Kirkestræde</w>, hvor <w>Mikkel Boels</w> Huus laae med en lille Hauge foran. Han løftede sagte Hauge-Laagens Klinke, traadte hen til Huset og kigede ind ad det lave Vindue. Derinde i den lille Stue sad paa den ene Side den gamle <w>Vibeke Boel</w> lænet blødt tilbage i en Lænestol. Hun var faldet i Søvn, og Fred og Mildhed vare udbredte over hendes Ansigt. Paa hendes Skjød laae en opslagen Bønnebog; en Kat sov ved hendes Skammel.
    Men paa den anden Side af Stuen var der ingen Fred. Der sad <w>Kristense</w> ved sin Rok; men Hjulet snurrede ikke, og de fiittige Hænder hvilede i <pb n="206"/>Pigens Skjød. Det deilige Hoved var bøiet ned mod Brystet, og de blonde Lokker skjulede hendes Kinder og de stille Taarer. Hun sad saa fordybet i sine bedrøvelige Tanker, at hun ikke bemærkede <w>Niels Studtmanns</w> Komme, før han, snigende let som en Kat, havde taget en Stol og sat sig tæt ved hendes Side. Hun saae veemodigt og alvorligt paa ham og vilde til at sige Noget; men den unge Mand lod hende ikke komme tilorde. Han lagde sin Arm paa Ryggen af hendes Stol, bøiede sig mod hendes Øre og hviskede. Hvad han sagde, künde Ingen høre uden hun; men hendes Ansigt forraadte snart, af hvad Art Hans Veltalenhed var. Paa en regnfuld Sommerdag begynde Skyerne med Eet at stilles ad; en sagte Luftning bevæger dem hurtigere, Solens Øie glimter af og til frem, men formørkes atter af et ilende Slør, indtil den endelig vinder fuldkommen Seier og sender alle sine glade Straaler ud over de skinnende Marker og Skove. Saaledes vexlede ogsaa Klarhed og Mørke paa <w>Kristenses</w> Ansigt, indtil endelig hendes Kinder fik deres Rofenglød, og hendes tindrende Øine med usigelig Glæde hvilede paa den elskede Beiler, Nu vaagnede Moderen, og nu talede han ogsaa til hende.
    Paa <w>Nordfeld</w> havde imidlertid Henrykkelsens Ruus varet temmelig lange. Da man endelig var kommet lidt til Ro og Besindelse, vilde <w>Mikkel</w> og <w>Claus</w> <pb n="207"/>Boel strax afsted for dog ogsaa at gjøre Moder og Datter deelagtige i den store Glæde og Herlighed. Men dette vilde Hr. <w>Eiler Ged</w> paa ingen Maade tillade. Han befalede strax, at man i Hast skulde spænde for et Kjøretøi for at hente dem hid. Dog dette gjordes ikke nødigt; thi inden man saae sig for, kom begge Qvinderne, hver paa sin Pasgjænger, ledsagede af <w>Niels Studtmann</w>, ridende ind i den larmende og jublende Gaard. Moder og Datter bleve hjulpne af Sadelen og modtagne med aabne Arme.
    Da der nu endelig indtraadte et lille Havblik, benyttede Kræmmeren sig af dette til i velvalgte Talemaader at fremseette sin Bøn for <w>Mikkel Boel</w>, en Bøn, der blev saa kraftigt understøttet af Alle, især af Moderens udtalte Villie og Datterens undseelige, men bedende Blikke, at den gamle, lykkelige Degn slet ikke lunde sige Nei.
    Saalænge <w>Borre</w> Kjøbstad var til, blev der ikke seet en mere glimrende Fest, end da de tvende unge Par bleve forenede. Det dobbelte Bryllup feiredes i Raadhusets store Sal, og det varede i otte Dage; og i disse otte Dage fandtes der i Byen og hele dens Omegn ikke een sulten eller tørstig Sjæl. Baade Rige og Fattige, Fornemme og Ringe, Gamle og Unge fik deres Deel i Glæden.
    <pb n="208"/>Borgermester <w>Claus Boel</w> lod Ristestenen indmure i den ene Ende af sin Stadsestue, hvor han saa ofte og ved høitidelige Leiligheder kunde have det mærkelige Testament for Øie. Han selv og hans Hustru levede sammen, som det kunde ventes af to elskende Hjerter, og som det sømmer sig et christeligt, fromt Ægtepar. De lærte deres Børnestok efter dem at gjøre et skjønt Brug af det uretfærdige Mammon.
    Tiden randt, og Borre svandt af Kjøbsteedernes Tal. ligesom <w>Babylon</w>, <w>Persepolis</w> og <w>Slangerup</w>. Flere hundrede Aar efter fandt man engang ved Udgravning den store, flade Steen med Risterne og Indskriften. De Lærde fik meget travlt med at udtyde Sammenhængen og Hensigten med hiint Tegn og denne Skrift; men det lykkedes dem aldrig ret. Nu veed de det.
</body>
</prose>

</workbody>
</kalliopework>

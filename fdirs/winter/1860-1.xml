<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1860-1" author="winter" status="complete" type="poetry" parent="1860">
<workhead>
    <title>Samlede Digtninger</title>
    <subtitle>
        <line>Første Bind. Blandende Digte. I</line>
    </subtitle>
    <linktitle>Samlede Digtninger, 1. Bind</linktitle>
    <toctitle><num>Bind 1.</num>Blandede Digte. I</toctitle>
    <breadcrumbtitle>Bd. 1</breadcrumbtitle>
    <year>1860</year>
    <notes>
        <note>Teksten følger Christian Winther: <i>Samlede Digtninger</i>, bd. 1, C.A. Reitzels Forlag, Kbh., 1860.</note>
    </notes>
    <pictures>
        <picture src="1860-1-p1.jpg">Titelbladet til <i>Samlede Digtninger, Første Bind</i> (1860) lyder ,,Christian Winthers / Samlede Digtninger. // Første Bind. / Blandede Digte. I. // Kjøbenhavn. / C. A. Reitzels Forlag. / 1860.''</picture>
    </pictures>
    <source facsimile="4135818394_color" facsimile-pages-num="582" facsimile-pages-offset="18">Christian Winther: <i>Samlede Digtninger</i>, bd. 1, C.A. Reitzels Forlag, Kbh., 1860.</source>
</workhead>
<workbody>
    
<poem id="winther2018090201" variant="winter1999070501">
<head>
   <title>Studentervise</title>
   <firstline>Her under Nathimlens rolige Skygge</firstline>
   <source pages="1-3"/>
   <quality>korrektur1,korrektur2,kilde,side</quality>
</head>
<body>
Her under Nathimlens rolige Skygge
Vil vi, o! Frihed, dit Tempel opbygge,
Glædernes milde Pauluner opslaae;
      Trofaste Brødre! Hymnen skal stige,
      Stjernen skal vidne, at Ingen vil svige,
Herrer vi ere i Aandernes Rige,
Vi er den Stamme, som evigt skal staae!

<nonum><center><w>Chor.</w></center></nonum>
Herrer vi ere i Aandernes Rige,
Vi er den Stamme, som evigt skal staae!

Vi ere Værn om den helligste Have,
Der skal vi kraftigen pløie og grave,
Der skal vi fredeligt vande og saae;
      Enige Brødre! i Sorg og i Gammen
      Knytter de mægtige Vaaben tilsammen,
Haven vil trives, og evigt skal Stammen
Herligen grønnes, og aldrig forgaae!

<nonum><center><w>Chor.</w></center></nonum>
Haven vil trives, og evigt skal Stammen
Herligen grønnes, og aldrig forgaae!

Bonde og Sømand og Kriger med Sværdet,
Roret og Plougen, de staae uforfærdet,
Bygge paa Dannemarks Gjærde og Vold;
      Høiskolens Sønner staae ikke tilbage,
      Ogsaa vi kjæmpe de Nætter og Dage,
Dristigt vi Bogen og Pennen vil tage,
Det er de Mærker, vi føre i Skjold.

<nonum><center><w>Chor.</w></center></nonum>
Dristigt vi Bogen og Pennen vil tage,
Det er de Mærker, vi føre i Skjold.

Giv mig dit Haandtag, min Ven og min Broder!
Sværg mig at elske vor kjærlige Moder,
Blusser din Kind ei ved Dannemarks Navn?
      Naar hendes Bud du vil øve og ære,
      Den hendes Datter, dit Sind mon begjære,
Skal for din Troskab Belønningen være,
Den skal du høste i Kjærligheds Favn.

<nonum><center><w>Chor.</w></center></nonum>
Troskab vi sværge, og Lønnen skal være
Troskab beredt udi Kjærligheds Favn!

Hvad vi har lovet med Hjerte og Stemme,
Ærlige Brødre! det aldrig vi glemme,
Selv udi Graven ei Flammen udgaae!
   Stjernen, til hvem vore Hymner opstige,
   Vidne, at Ingen af alle vil svige;
Herrer vi ere i Aandernes Rige,
Vi er den Stamme, som evigt skal staae!

<nonum><center><w>Chor.</w></center></nonum>
Herrer vi ere i Aandernes Rige,
Vi er den Stamme, som evigt skal staae!
</body>
</poem>


<poem id="winther2018090202" variant="winter2018081801">
<head>
    <title>Fakkelsang</title>
    <subtitle>fra de danske Studenter til Deres Majestæter <b>Kongen</b> og <b>Dronningen</b> i Anledning af Prinds <b>Fr. Ferdinands</b> og Prindsesse <b>Carolines</b> Ægteforening.</subtitle>
    <firstline>Kjærlighedsfulde, med Troskab i Barmen</firstline>
    <source pages="4-5"/>
    <quality>korrektur1,korrektur2,kilde,side</quality>
</head>
<body>
Kjærlighedsfulde, med Troskab i Barmen
Stimle vi atter med Faklen i Armen
Glade i Flok om det landlige Slot!
Det er Studenternes ærlige Hjerter,
Hilsen de bringe med Sang og med Kjerter,
Lyt til vor Jubel, o, elskede Drot!

Ydmygt vi nærme os Herskerens Sæde,
Venligen dele vi Faderens Glæde,
Kinderne gløde ved Moderens Fryd;
Kjeden, den kostbare, fuldendt vi skue
Trindt om vor Kongestol lifligt at lue, -
Krandsen, som bandtes af Manddom og Dyd.

Kjærlighed smilte med saligste Mine,
Signende <w>Ferdinand</w> og <w>Caroline</w>
Sendte den Himlen sin varmeste Bøn;
Tro os! vort Hjerte dem aldig forlader,
Alle vi Danske jo kalde Dig Fader,
Søster din Datter, og Broder din Søn.

Danmark! du Perle, der svømmer paa Vove!
Vel dine Sletter med Agre og Skove
Række kun stakket fra Syd og til Nord;
Men i vor Kjærlighed blomstrer et Rige,
Større og bedre,, end Ord kan udsige,
Der, o, vor Konge! Din Vælde er stor!

Fredsælle <w>Fredrik!</w> vor Dronning <w>Marie!</w>
Eder vor Trøstab vi evigt indvie,
Løftet er ærligt, og Ordet har Vægt;
Hjerternes Ønsker til fjerneste Dage
Dannemarks Lunde med Fryd skal gjentage:
Leve vor Konge! hans Dronning! hans Slægt!
</body>
</poem>

<poem id="winther2018090203" variant="winther2018080801b">
<head>
   <title>Skjønheds Magt</title>
   <firstline>Stolt i Edens Hauge stod</firstline>
   <source pages="6-8"/>
   <quality>korrektur1,korrektur2,kilde,side</quality>
</head>
<body>
Stolt i Edens Hauge stod
Adam i sin Styrke,
Kinden varm af Ungdoms Blod,
Lokkerne saa mørke;
Kraft er i hans Lemmer sat,
Skuldrene er' brede,
Ørkens Tiger flygter brat
For hans Øies Vrede.

See! Hyænen dristigt han
Klapper bag dens Øre,
Han den barske Løve kan
Ved dens Manke føre;
Tæmme kan han stærk og snild
Skovens Elephanter;
Ak! men selv han er saa vild
Som en spættet Panther.

Men et Legem uden Sjæl
Kun Barbarer hylde;
Hvad er uden Ynde vel
Kraftens rige Fylde?
Ak! den er en Marmorblok,
Førend Meislen kommer!
Ak! den er en Rosenstok,
Uden Rosenblommer!

Herren talte, mild og god!
Og paa Blomstertillie
Rank og deilig Eva stod,
Haugens bedste Lilie.
Hendes blide Stemme lød
I hans Hjertes Mørke,
Hendes hulde Ynde brød
Al hans vilde Styrke.

Rolig blev den stærke Mand,
Skjønhed mon ham binde;
Stum af Glæde stirred han
Paa den faure Qvinde.
Og hans Hjertes Diamant
Blev af Elskov grebet;
Den var raa, men hver en Kant
Herligt blev afslebet.

Skjønheds stærke Herredom
Blev ei Qvinden røvet;
Lige yndig, lige from
Har hun stedse øvet
Alt sit søde Tryllerie
Over Mandens Hjerte,
Og i dette Slaverie 
Livets Værd han lærte.

Færdes han ved Bog, ved Læst,
Under Seilets Telte,
Spænder han for Ploug sin Hest
Eller Sværd ved Belte,
Qvæges han ved Sangens Pragt,
Ved Pokaler blanke:
Hulde Qvinde! Skjønheds Magt
Evigt er hans Tanke!
</body>
</poem>


<poem id="winther2018090204" variant="winter2018081802">
<head>
    <title>Reisepas til Fredrik Ulrik Timm</title>
    <subtitle>udstedet fra Studenterforeningen</subtitle>
    <firstline>Naar andre Godtfolk skilles ad</firstline>
    <source pages="9-11"/>
    <quality>korrektur1,korrektur2,kilde,side</quality>
</head>
<body>
Naar andre Godtfolk skilles ad,
De sukke høit og græde;
Dem smager ei den gode Mad,
Ei Druens friske Væde;
Men vi vil slukke Taaren ned
Med Rankens Blod, det røde,
Saa blandes Draaben godt derved,
Den Bittre med den Søde.

Skal Du os da forlade brat
Og Dig paa Reisen give,
Saa vil vi her i denne Nat
Et Reisepas Dig skrive,
Som viser, hvad Du er for Een,
Hvordan Du her har snoet Dig,
At, hvor Du sætter hen Dit Been,
Kan tages godt imod Dig.

,,Hr. <w>Timm</w>, Studentersenior før,
,,Gebürtig her af Byen,
,,Sig agter nu som Auditeur
,,Til Jydland over Fyen;
,,Han taler Dansk, men som en Født
,,Han taler og det Tydske,
,,Dog snart han er vel ogsaa nødt
,,At bryde paa det Jydske.

,,Han bær sit eget kruste Haar,
,,Heel rank og stærk er Ryggen,
,,De jydske Pigebørn han slaaer
,,Vist Krøller i Parykken;
,,Et muntert Sind ham Herren gav,
,,Det bør Alverden vide,
,,Han er lidt trind, men det er brav,
,,De fede Folk er blide.

,,Dog Eet endnu, - og bort med Spas!
,,Han har et ærligt Hjerte,
,,Hvormed han, uden Tegn og Pas
,,Kan trodse Reisens Smerte;
,,Han er en venlig, trofast Svend,
,,Det veed vi her i Salen,
,,I Alvor sveg han ingen Ven,
,,Og ingen ved Pokalen.

,,Thi er vor Bøn til gode Mænd,
,,Som dette faaer i Hænder,
,,At de vil elske ret vor Ven,
,,Hvorhen sit Fjed han vender,
,,At, hvor hans Hjerte banker paa,
,,Det frit maa indpassere; -
,,Af Sygdom <w>her</w>, - bemærkes maa, -
,,Kun Tørst skal stærkt grassere.''

Ei Du betale skal dit Pas,
Vi her vil <w>gratis</w> skrive,
Dog skal ved dette fulde Glas
Et Løvte Du os give:
At, har Du paa din Reise Held,
Da tænk paa os her <w>hjemme!</w>
Vor kjære <w>Timm!</w> farvel! farvel!
Vi skal Dig aldrig glemme!
</body>
</poem>

<poem id="winther2018090205" variant="winter1999070502b">
<head>
   <title>Fadderne synge</title>
   <firstline>Du lille Purk udi din Vuggeseng</firstline>
   <source pages="12-15"/>
   <quality>korrektur1,korrektur2,kilde,side</quality>
</head>
<body>
Du lille Purk udi din Vuggeseng,
Og Du, hans Fader og hans Moder!
Her er vi Spillemænd, et lystigt Slæng,
Hør nu en Stund paa vore Noder,
Med røde Roser og med Øine blaae
Han smykket skal igjennem Verden gaae:
    Ei! Ungdomstid!
    Du er saa blid,
Thi lad os være Børn i Aften!

Din Moders Favn er Dig et Himmerig,
Indtil den lille Svale kommer,
Der bringer kjønne Blomster hjem med sig,
Og saa den glade, lune Sommer;
Med røde Roser og med Blomster blaae
Den vil Dig Mark og Enge sødt besaae;
    Ei! Sommertid!
    Du er saa blid,
Ak! gid du altid favned Jorden!

Saa skal Du byde Gjæs og Høns til Gjæst,
Og kaste Korn for dine Ænder,
Og række Brødet ud til Faders Hest
Med dine bitte, runde Hænder;
De røde Æbler og de Blommer blaae,
Dem kan den store Dreng i Træet naae,
    Ei! Ungdoms Frugt!
    Lifligt og smukt
Skal du den Unges Hjerte fryde.

Naar al vor Munterhed er reent caput,
Og vores Øines Flamme svinder,
Da skal Du springe, som en vakker Gut.
Med dine æblerøde Kinder;
De røde Roser og de Øine blaae
Dem skal Du vogte, at de kan bestaae;
    Ak! Sorg og Skrig
    Langt fra ham vig,
Naar han skal ud at gaae paa Veien.

Skrig kuns i Vuggen Du, saa høit Du vil,
Det skal jo alle raske Drenge;
Men er Du Karl, Du vorde stærk og snild,
Og from som Lammet udi Enge.
De røde Roser og de Blomster blaae
I Skjønheds Urtebed, vi veed, de staae;
    Ak! skynd Dig, pluk!
    End er hun smuk,
Men snart er Ingen af jer kjønne!

Hør Dreng! een Ting endnu Du ei forstaaer,
Det kan din Fader Dig just lære:
At vorde tro den Mø, dit Hjerte faaer,
Og Gud og Dannemark at ære;
De røde Stridsmænd og de Gutter blaae,
De sorte Præster skal Du agte paa;
    Vælg, hvad Du vil,
    Men see kun til,
At Kjolen er lidt viid i Ærmet.

Vi elske Dig, Din Knegt! det kan Du troe,
Vort Hjerte aldrig Dig forlader;
Din hulde Moder mon derinde boe,
Der boer vor vakkre Ven, Din Fader.
De røde Druer og de gule, blaae
Dem skal det heller ei Dig mangle paa;
    Syng Venskabs Lyst
    Af fulde Bryst,
Og fyr kuns i - engang imellem!

Men hvis Du faaer Dig snart en Søster til,
Og Christ til Daab vil hende kalde,
Mon vi her atter da med Sang og Spil,
I Præstegaarden samles Alle?
De røde Roser og de Øine blaae
Er Blomster, som saa farligt snart forgaae.
    Ei! Ungdomstid!
    Du er saa blid!
Thi lad os være Børn i Aften!
</body>
</poem>

<poem id="winther2018090206" variant="winter2018081814">
<head>
    <title>Juleaften i Rom</title>
    <subtitle>(1830)</subtitle>
    <firstline>Den første Hjertesorg, den første Qval</firstline>
    <source pages="16-18"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Den første Hjertesorg, den første Qval,
Som os i Verden monne ramme,
Er, naar fra Vuggens Skjød vi vandre skal,
Og skilles ganske fra vor Amme;
Thi Barnets første Ønske er jo Drik,
Og Manden fulgte siden denne Skik,
        Hiint fulde Bryst
        Var før vor Trøst,
Nu Flasken accurat det Samme.

Men der er dog saa mangt et Øieblik,
Man Flasken maa bag Døren sætte,
Og det blev galt, hvis ei en anden Drik
Vort tunge Hjerte vilde lette;
Og denne Nektar er et Øiekast
Af den, der bandt vort Hjerte ømt og fast;
        Hver har dog Een,
        Den Sag er reen,
Enhver maa tænke sig den Rette.

Dog mens vi færdes fjernt fra Fædres Ø,
Natur og Kunst os maae husvale;
Een sværmer heftigt for den vilde Sø,
Og Een for Fjeld og dybe Dale;
Med Briller paa den Ene gaaer og - seer,
En anden krammer i det vaade Leer,
        Med sin Pallet
        Een veed saa net
At stjæle Øine, som kan tale.

En Bog er Byen, en uhyre Bog,
Et Blad er hvert et Torv og Stræde;
Dog for at fatte ret dens dybe Sprog
Man maa hvert Blad med Foden træde.
Da sender Oldtids Sol os varm sin Glands,
Og smelter Sneen for vort Øies Sands;
        Skjønhed! din Pragt,
        Sandhed! din Magt
I Barmen evigt tager Sæde.

Og nu tilsidst: vi vandre trygt og godt,
En sønlig Kreds om <w>Ham</w> derhenne.
Som gjør vor Stue til et Kongeslot, -
Lad os en Hilsen froe ham sende!
Han er en Heros blandt den lunkne Slægt,
Tag, Himmel! huldt ham i din Varetægt,
        Som Eviggrønt
        Skal Lauren skjønt 
Sin Glorie om hans Lokker tænde.

Ak! Alt er herligt, ja! - men hvor det gaaer,
Vort Hjerte dog ei Hvile finder;
Vi glemme aldrig her de blonde Haar,
Ei Nordens friske Jomfrukinder;
Op grib dit Bæger flink, lad Tanken gaae
Did - hvor din Glemmigei, din Rose staae!
        For Land og Sø,
        Drot, Ven og Mø
Drik ud! - for alle kjære Minder!
</body>
</poem>

<poem id="winther2018090207" variant="winter1999070503b">
<head>
   <title>Indskrivter paa min Søsters Rokkebrev</title>
   <firstline>Da Adam kom fra Paradiis</firstline>
   <source pages="19-28"/>
   <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>

Da Adam kom fra Paradis
Han Hest for Ploug mon binde;
Men hvad bestilte Eva vel?
Madamen maatte spinde!

Vort Liv er kuns et Rokkehjul,
Som Skjebnens Fod mon træde:
Frem og tilbage, op og ned
Gaae Livets Sorg og Glæde.

Ret som min Finger lister ned
Den blege Hør af Rokken,
Saa piller Tiden Aar for Aar
Et Haar af Ungdomslokken.

Vor Lykke er en Kjæmpe bold,
Han sjelden laer sig binde;
Men fanger jeg ham kuns i Vold,
Saa skal han for mig spinde.

Nu fyger Sneen skjær og hvid
For Vintrens barske Vinde;
Mit Lærred skal til Sommertid
Som Snee paa Blegen skinne.

Du leer nok ad mit Rokkebrev?
Ja, lee du kun, min Kjære!
Er Spas ei nok? - Skal der da strax
En dyb Betydning være?

---

<nonum><center>2.</center></nonum>

See her vort Livsens Skuespil<note>Winther parafraserer i det følgende <a poet="shakespeare">Shakespeare</a>s <a href="http://www.bartleby.com/70/2027.html">As You Like It, II,viii</a>: 'All the world's a stage'</note>
I flere skjønne Acter:
,,Først Barnet i sin Ammes Arm
,,Med Skraal og sære Fagter.

,,Saa flæber Drengen ved sin Bog
,,I en kortærmet Kjole;
,,Han kryber treven som en Snegl,
,,Naar Veien gaaer til Skole.

,,Nu Elsk'ren som en Kakkelovn
,,Mon sukke dybt og hvæse;
,,Han digter med Veemodighed
,,Om Herskerindens Næse.

,,Soldaten, fuld af Eed og Pral,
,,Med Fjedre og Galloner,
,,Han jager efter Ærens Skum
,,I Gabet af Kanoner.

,,En Embedsmand, saa rund og rød,
,,Med velfornemme Blikke,
,,Med Appetit og vise Sprog
,,Han veed sig snildt at skikke.

,,Saa Hr. Hieronymus med Stok,
,,Med Briller og med Hue,
,,Med Pengeposer og med Vrøvl,
,,I Klub og hos sin Frue.''

Et Pigebarn paa otte Aar,
Som græder for lidt Sukker,
Hun har sig alt en Kjæreste
Iblandt sin Søsters Dukker.

En Jomfrue, nylig confirmert,
Fast intet andet sandser,
End Lafontaine, Maaneskin,
Og Rudolph Bays Romanzer.

Den unge Kone iler glad
Fra Eensomhed og Hjemmet;
Nu hersker hun, nu har hun travlt
At faae sin Husbond tæmmet.

Matronen med sin Kaffekop
Og med sin slebne Tunge,
Hun bruger Snuus, hun spørger Nyt,
Og aver skrapt den Unge.

Fra Oldemoders Lænestol
Regjeres hele Hjorden;
Hun gjør Partier, stifter Fred; -
Men gjør hun ogsaa Orden?

Den sidste Scene aabner sig,
Den anden Barnealder,
Som mangler Tænder, Øine, Smag;
Og derpaa Dækket  falder.

---

<nonum><center>3.</center></nonum>

<nonum><center><w>Januar.</w></center></nonum>
Kolde Gubbe, Januar!
Alting stivner for din Aande;
Verden sover, kuns i Storm
Træet høres høit sig vaande.

<nonum><center><w>Februar.</w></center></nonum>
Svenden kjører Pigen rask
Hen ad Søens blanke Flade,
Stjæler sig et Kys til Løn; -
Herregud! hvad kan det skade?

<nonum><center><w>Marts.</w></center></nonum>
Martsviolens søde Duft
Lokker Blikket fra det Høie;
Vil du Jordens Skatte naae,
Ydmygt du til Jord dig bøie.

<nonum><center><w>April.</w></center></nonum>
Herregunst, Aprilisveir
Ofte vil sin Farve bytte;
Svigter dig det smukke Skin,
Skjul dig i den lave Hytte.

<nonum><center><w>Mai.</w></center></nonum>
,,Denne Maaned er et Kys,
,,Himlen kjærligt Jorden giver,
,,Til et Pant, at den en Brud,
,,Snart en frugtbar Moder bliver.''

<nonum><center><w>Juni.</w></center></nonum>
Milde Vinde vække op
Spirer, som i Jorden blunde;
Nattergalen kommer snart
Til de løvbedækte Lunde.

<nonum><center><w>Julii.</w></center></nonum>
Drengens Hjerte fryder sig;
Men hvor kan det andet være?
Træet bøier Armen selv,
Byder ham sin gule Pære.

<nonum><center><w>August.</w></center></nonum>
Lystigt Meiejernet klang,
Markens gyldne Skjæg blev raget;
Vognen sukker ved sit Læs,
Og vor Rigdom gjemmer Taget.

<nonum><center><w>September.</w></center></nonum>
Søde Ranke! Himmellyst
Speiler sig i hver din Drue;
Styrk os paa vor kolde Jord
Med din skjulte Guddomslue.

<nonum><center><w>October.</w></center></nonum>
Morgenvinden vifter koldt,
Baaden fjernt paa Søen dandser.
Fisken blank i Solens Skjær
Spræller med sit Sølverpandser.

<nonum><center><w>November.</w></center></nonum>
Skovens Fugle tie stil,
Sneen jævnt paa Sletten falder,
Bøssen knalder, Hunden gjøer,
Hjorten faldt, og Hornet kalder.

<nonum><center><w>December.</w></center></nonum>
Her er Aarets Punktum sat,
Bladet maae vi atter vende;
Julen er et Udraabstegn,
En Rosin i Pølsens Ende.

---

<nonum><center>4.</center></nonum>

Beileren paa viden Jord
Stedes i en svar Ulempe;
Heel forskjelligt Vaabnet er,
Som ham Seiren skal tilkjæmpe.

<nonum><center><w>Polen.</w></center></nonum>
See den tappre <w>Terzky</w>, peent
Han i Amors Baand sig skikker;
Af <w>Dombrovkas</w> lille Sko
Hendes Skaal han ydmygt drikker.

<nonum><center><w>Rusland.</w></center></nonum>
Russen reder Seng i Snee
Udenfor den Lilles Kammer,
Til <w>Cathinkas</w> Marmorbryst
Røres vil af <w>Ivans</w> Jammer.

<nonum><center><w>Sverrig.</w></center></nonum>
<w>Jøran!</w> søde svenske Gut!
Kors hvad Sødhed paa din Tunge!
Sødt din <w>Ulla</w> leer derad,
Hun er sød, den søde Unge!

<nonum><center><w>Tyrkiet.</w></center></nonum>
<w>Selim</w> stryger glat sit Skjæg,
Skyder op sin høie Hue,
At <w>Zelinda</w> bag sit Slør
Kan hans stolte Pande skue.

<nonum><center><w>Spanien.</w></center></nonum>
Don <w>Rodriguez</w> i den lune
Sommernat med Sværd og Zither
Tolker for sin <w>Isabella</w>
Elskovs Længsel, sød og bitter.

<nonum><center><w>Frankrig.</w></center></nonum>
Paa sit Knæ Monsieur <w>Dorval</w>
For Madame <w>Celie</w> maa skrifte;
Siirligt faaer han Ridderslag
Ved et Svip af hendes Vifte.

<nonum><center><w>Italien.</w></center></nonum>
Med Sonetter, Blik og Suk,
I Theater og i Kirke,
Stræber <w>Pietro</w> ufortrøden
<w>Rosas</w> Hjertelaas at dirke.

<nonum><center><w>Tydskland.</w></center></nonum>
I den raske Vienervals
<w>Hermann</w> sin <w>Dorthea</w> svinger;
Hymen kommer svævende
Paa Musikens bløde Vinger.

<nonum><center><w>England.</w></center></nonum>
<w>William</w> har sin <w>Fanny</w> kjøbt
Hist paa Torvet udi Dover;
Og hvad gav han? - Bagatel!
Fire Pence og lidt derover.

<nonum><center><w>Indien.</w></center></nonum>
<w>Incle</w> maa, før <w>Yariko</w>
Ham med Fryd om Halsen falder,
Lægge ned for hendes Fod
Hundred' fiendske Pandeskaller.

<nonum><center><w>Danmark.</w></center></nonum>
<w>Jens</w> til <w>Karen</w> frier paa dansk,
Det vil sige, snart paa engelsk,
Fransk og tydsk og spansk og polsk,
Indisk, russisk, snart paa - bengelsk.

---

<nonum><center>5.</center></nonum>

Jeg var en Jomfru saa rank og skjøn,
Min Kjortel var af Silke grøn;
Regnskyen mon over mit Hoved gaae,
Med lyseblaae Øine jeg saae derpaa;
Jeg var saa glad alt paa min Viis,
Men hvorlænge var Adam i Paradiis?
En Flok af Piger med lystig Sang
En Dag kom ud i min grønne Vang,
De redte mig strax stor Sorg og Vee,
For sidste Gang fik jeg Himlen see;
Thi de rusked og rev mig fra mit Stade,
Mit unge Liv jeg maatte lade.
De sænke mig ned i dyben Sø,
Jeg spredes og veires saa tør som Hø!
Saa lægges jeg paa den gloende Rist,
Af Ilden svies min Krop forvist,
Saa brydes og brages mine Lemmer spæde,
Deraf de fange stor Hjertensglæde.
De føre mig til en Sværdedands,
Og flette min Krop i Knude og Krands;
Med hvasse Tænder de kjæmme mig ret,
At jeg maa vorde subtil og net.
Jeg tjener paa Rokkens Hoved for Haar,
Til Jomfruen Fingre i mig faaer.
Hun napper og snoer mig; jeg er ei seen,
Men skynder mig ned paa den snelle Teen,
Jeg haspes og koges, og naar jeg er vundet,
Jeg bliver i Væven rendt og bundet;
Paa Spolen med Skjøtten jeg løber om Kap,
Men fanger dog mangt et vældigt Rap.
Jeg lægges paa Græsset ved Sommertid,
At Solen kan farve mig melkehvid;
Men tages jeg bort fra den grønne Eng,
Da pryder jeg snart en Brudeseng,
Snart Gravens Skræk jeg lærer kjende, -
Og saa er mit Levnetsløb til Ende.
</body>
</poem>


<poem id="winther2018090208" variant="winter2018081803">
<head>
    <title>Ved Fredrik Kulaus Grav</title>
    <firstline>Vi bringe dig, o! kolde Jord, det varme</firstline>
    <notes>
        <note>Daniel Friedrich Kuhlau (1786-1832), var Danmarks fremmeste romantiske komponist.</note>
    </notes>
    <source pages="29-30"/>
    <quality>korrektur1,korrektur2,kilde,side</quality>
</head>
<body>
Vi bringe dig, o, kolde Jord! det varme,
Det rige Hjerte af vor tabte Ven,
Modtag det trætte Støv i dine Arme,
Og lad det hvile ved dit Bryst igjen.
Drag snart dit grønne, blomstervirkte Klæde
Saa blødeligt omkring hans stille Seng,
Lad Vaarens Vinde, Vaarens Fugle qvæde,
Naar blidt de svæve over Skov og Eng,
For Mesteren den sidste Vuggesang, -
Husk paa, han qvad for os saa mangen Gang!

Modtag, o, Himmel! Sjælen fra sit Fængsel,
Modtag den os betro'de rige Skat,
Og kjærligt jævn hans Vei did, hvor hans Længsel
Ham stadigt Aandens høie Maal har sat;
Didhen, hvor Jordens svage Sange tier,
Du lede ham ad stjernesaaede Gang,
Og lære ham de dybe Harmonier,
Der evigt om Alherrens Throne klang:
Hvad her han <w>aned'</w>, Toners hulde Magt,
Han fatte <w>klart</w> i Englechorets Pragt.

Til dig med Tak sig hæver fromt vor Tanke,
Fordi, o, Gud! du løste Smertens Baand,
Og aabned naadigt Støvets snevre Skranke,
Og gjorde fri den lænkebundne Aand.
Nu staaer han for dit Aasyn, Verdens Fader!
Og for din Fod sit Regnskab lægger ned;
O! lad os der, blandt Engles Myriader,
Engang ham møde i din Herlighed,
Og sjunge, dig til evig Lov og Priis,
Lyksalige med ham i Paradis!
</body>
</poem>

<poem id="winther2018090209" variant="winter2018081804">
<head>
    <title>Musiken</title>
    <firstline>Han sagde: Bliv! - og mere snelt end Tanken</firstline>
    <source pages="31-33"/>
    <quality>korrektur1,korrektur2,kilde,side</quality>
</head>
<body>
Han sagde: Bliv! - og mere snelt end Tanken
Af Intets Mulm Alverdens Pragt fremstod:
Stærkt Havet bruste, Palmen støtted Ranken,
Der myldred' Liv i Dal, paa Fjeld, i Flod;
Og Mennesket med salig Hjertebanken
For Himlens Blaae sit Øielaag oplod;
Med Jubel klang den vidtudstrakte Sphære,
Da Morgenstjernen sang Gudherrens Ære.

Da blev der tyst, - og lyttende med Bæven
Hvert enkelt Underværk mod Stjernen saae;
I Slangens Snigen, Kongeørnens Svæven,
I Bjergets Elv, i Engens stille Aa,
Ud over Havets Mark, i Spindelvæven,
Der sittred blank imellem Green og Straa,
Hos Mennesket, den unge Skabnings Krone,
Gjenlød en Efterklang af Himlens Tone.

Men han, der ædel, stolt og opreist vanker,
Med Tillid Øiet frit mod Hvalvet slaaer,
Der Alt omfatte tør med sine Tanker,
Hvis faste Blik selv Tigren ei modstaaer,
Som af et ringe Støvgran Viisdom sanker,
Den Eneste, der bede kun formaaer, -
Han Himlens spredte Toner har forbundet,
Og Harmoniens dybe Gaade fundet.

Eet af de stærke Baand, der helligt binder
Til Himlen Støvets Børn, er Tonens Magt;
Skjøndt ak! formasteligt man tidt den finder
Misbrugt til tom, til høist forfænglig Pragt;
Fortørnet, liig en taaget Dunst, den svinder
For sløve Sjæl, hvis Sands den ei har vakt;
Dog - hvert betydningsfulde Punkt i Livet
Har til Musiken Herskerkronen givet.

Musikens Stemme byder huldt den Spæde
Velkommen vær! ved Daabens Kildevæld,
Vor Andagt hæver den til Naadens Sæde,
Og yder Trøst hver sønderknuset Sjæl;
Naar Brud og Brudgom hen for Altret træde,
Høitideligt den spaaer dem Fryd og Held;
Den boer hos dig selv i dit stille Kammer,
Og smykker Glæden, aander bort din Jammer.

Valdhornet sittrende sin Tone svinger
Til Jagt igjennem dunkelgrønne Skov,
Trompeten kalder, og dens Kald bevinger
Soldatens Mod og Hestens stærke Hov;
Ved Fløitens Lyd, som rask i Salen klinger
Smukt ordnes Dandsen efter Gratiens Lov,
Og Cithren tolker Elskovs kjælne Smerter,
Og aabner Vinduer, og aabner Hjerter.

Og endeligt, - naar langsomt vi hendrage
Til Dødens Hauge, og med matte Trin
Den trætte Vandrer venligen ledsage
Til rolig Slummer under bløde Liin;
Da blander den sin Røst i al vor Klage,
Sin søde Trøst i Sorgens Malurtviin,
Og nøder ømt vort Blik mod Himlens Bue,
Hvor Haabet staaer i Stjerneskrivt at skue.

---

Saa stod vi nylig ved en Kunstners Baare
En dybt Indviet i den Helligdom,
Hvor Tonekunstens Væld af rigen Aare
Udstraaler sig den vide Verden om;
O! lad os offre ham en skjønsom Taare,
Han var saa dygtig, ærlig, god og from, -
Taknemligt mindes ham med kjærlig Klage,
Taknemligt elske dem, vi har tilbage!
</body>
</poem>

<poem id="winther2018090210" variant="winter1999070601">
<head>
   <title>Hvile paa Vandringen</title>
   <firstline>Priis være Himlens hvalte Blaae</firstline>
   <source pages="34-35"/>
   <quality>korrektur1,korrektur2,kilde,side</quality>
</head>
<body>
Priis være Himlens hvalte Blaae,
Og dig, o, Dagens demantne Fakkel!
Tak være alle de Lamper smaa
I Aftnens Tabernakel!
        Langs Strømmens Vove,
        I dunkle Skove,
Hvor lumske, lurende Farer sove,
        Vi Veien fandt!

Her Dæmringens duftende, milde Vind
Os qvæger sødt efter Dagens Qvalme!
Her kjøler perlende Dug vor Kind,
Den drypper fra Fredens Palme;
        Her Druer søde
        Paa Ranken gløde,
Her Kildens Bølger vor Læbe møde
        Og Ro vort Bryst.

Saa dybt i den spirende Blomsterseng
Det trætte Hoved vi trøstigt dukke,
Mens Natten gaaer over Mark og Eng
Vort Sovekammer at lukke;
        Snart Sløret svinder
        Fra Himlens Kinder, -
Da til vor Vandring vi atter finder
        I Barmen Mod.

Da løfter Lærken sig muntert op
Paa sine spæde, klingende Vinger,
Den stærke Ørn over Fjeldets Top
Sin Tak til Himmelen bringer;
        Med gyldne Pande
        De Bjerge stande,
Og med Naturens Raab vi blande
        Vor Jubelsang!
</body>
</poem>

<poem id="winther2018090211" variant="winter2018081805">
<head>
    <title>Til de danske Qvinder</title>
    <firstline>Hvis Danmark havde Bjerg og Fjeld</firstline>
    <source pages="36-37"/>
    <quality>korrektur1,korrektur2,kilde,side</quality>
</head>
<body>
Hvis Danmark havde Bjerg og Fjeld,
Med stjernekronte Tinder,
Hvor udaf rige Kildevæld
Det lyse Guld udrinder;
Da steg vi ned i Klippens Bryst,
Med Trolde voved' vi en Dyst,
Og vandt den røde Skat til Lyst
For Danmarks hulde Qvinder.

Var Danmarks Himmel altid blaa
Som danske Pigers Øie,
Og hvis en evig Sommer laae
Med Fylde paa dets Høie;
Laae Perler strøet paa Havets Sand:
Da skulde blank i Gyldenbrand
En Rosenkrands, en Perlerand
Om Eders Lok sig føie.

Den bedste Frugt, som Danmark har,
Paa Tonens Bølger gynger,
Thi Sangen stadigt Sommer har,
Og evigt sig forynger;
Vort Fjeld - der er vor Troskabsaand,
Vor Kjærlighed - en Tryllevaand,
Vor Sang saa smukt sit Perlebaand
Om Eders Hjerter slynger.

Saalænge da med broget Glands
Vaarsolen høit oprinder.
Og Vintren frisk sin Stjernekrands
Om Danmarks Lokker binder;
Saalænge Bølgen slaaer mod Kyst,
Vi sjunge vil af fulde Bryst,
Med mandig Røst, med Liv og Lyst
Om Danmarks hulde Qvinder!
</body>
</poem>


<poem id="winther2018090212" variant="winter1999070602">
<head>
   <title>Tonerne</title>
   <toctitle>Tonerne</toctitle>
   <indextitle>Tonerne</indextitle>
   <firstline>De slumre dybt i al Naturens Rige</firstline>
   <source pages="38"/>
   <quality>korrektur1,korrektur2,kilde,side</quality>
</head>
<body>
De slumre dybt i al Naturens Rige,
Men vaagne brat, naar Mesteren har kaldt;
Af Intets Skjød han lader dem opstige,
Og deres Slægt har endnu Ingen talt;
I blid og sagte Flugt de snart hensuse,
Og snige sig, hvor Intet ellers naaer;
Men snart med Herskervælde frem de bruse,
Og deres Seiersraab til Himlen gaaer.

De tjene venligt Sorgens dybe Klage,
Og dysse den saa saligt sødt til Ro;
Det Hjerte, som har ingen Trøst tilbage,
Sin Qval endnu til Toner tør betroe;
De laane Elskov selv en Trylletunge,
Der tolker ømt, hvad Ordet ei formaaer;
Og Glæden først i Hallen ret kan runge,
Naar Sangen mægtigt med sin Vinge slaaer.
</body>
</poem>

<poem id="winther2018090213" variant="winter1999070603">
<head>
    <title>Vise</title>
    <firstline>Livet skal nydes! o! Livet er herligt!</firstline>
    <source pages="39"/>
    <quality>korrektur1,korrektur2,kilde,side</quality>
</head>
<body>
Livet skal nydes! o, Livet er herligt!
Viinranken slynger sin Arm jo saa kjærligt
Fast om vor Jord, som en rødmende Brud!
Nyd hendes Kysse, før Læberne falme,
Ranken er Glædens mildtviftende Palme,
Ja! paa hvert Blad kan vi læse dens Bud.

Tusinde Sangfugle høit i dens Kroner
Svinge mod Himlen de prægtige Toner,
Klage saa ømt i dens venlige Læ;
Evighedsharpen med liflige Vinger
Røre de sødt, og mens Strængene klinger,
Bæver af Vellyst det hellige Træ.

Dulgt under Løvet, de Templer, vi bygge,
Jordlivets bedste Klenodier omskygge,
Kjærligheds-Alferne throne deri;
Salig den Barm, hvor de trende tog Sæde:
Druer og Toner og Kjærligheds Glæde, -
<w>Det</w> var en Treklang! en stolt Harmonie!
</body>
</poem>

<poem id="winther2018090214" variant="winter1999070604">
<head>
    <title>Brev fra Kiel til Anna Mathea</title>
    <firstline>Min lille Kjæreste paa otte Aar!</firstline>
    <source pages="40-42"/>
    <quality>korrektur1,korrektur2,kilde,side</quality>
</head>
<body>
Min lille Kjæreste paa otte Aar!
Jeg hilser dig fra disse Egne;
Thi, Du maa vide, hvor jeg gaaer og staaer,
Jeg tænker paa Dig allevegne.
Du maa nu ikke troe, det er kuns Digt,
Mit Hjerte føler stærkt sin søde Pligt;
        Forstaaer Du det
        Selv ei saa ret,
Saa fattes det vel af de Andre.

Men Du begriber vel, hvor det er slemt,
At reise bort fra sine Venner,
Og sidde her saa dybt veemodig stemt,
Hvor der er Ingen, som man kjender;
Hvor selv Smaapigerne kun tale tyds,.
Og hvor slet Ingen ret forstaaer mit Jydsk,
        Selv Viin og Mad
        Og Skaal og Fad
Seer anderledes ud, end hjemme.

Det er jo rigtignok et deiligt Land
Med Bakker, Skov og grønne Enge,
Her bruser end det kjære, salte Vand,
Men, ak! det varer ikke længe!
Om tvende Timer reiser jeg derned,
Hvor Elben vælter sig med Dynd afsted, -
        En Pengesæk
        Kun der gjør kjæk,
Den Danske kalde de Hr. Meier!

I <w>denne</w> By her er et Folkeslag,
Som gaaer med rød' og hvide Skjorter,
Med Huer, røde som det danske Flag,
Og smykkede med gyldne Borter;
Med Knebelsbarter og med Hageskjæg
I Vinduet sidde de, og ned ad Væg
        De lange Been;
        Paa Murens Steen
De slaae med Støvler og med Sporer.

De synge Viser høit i vilden Sky,
Og dampe stærkt af lange Piber;
Med Sværd i Haand de gaae omkring i By,
Og derfor, som Du let begriber,
Man tager af for dem saa dybt sin Hat,
Thi fik os Een af dem i Vrede fat,
        Da var det galt!
        Sligt blev betalt
Med Hug og Stik af blanken Klinge.

Men skjælv kuns ikke for mit unge Liv,
Jeg har jo et sagtmodigt Hjerte;
Jeg tænker stedse, saadan blodig Kiv
Dig voldte altfor grusom Smerte.
Og hvor i Verden jeg saa kommer frem,
Jeg tænke vil paa Dig og paa dit Hjem
        Jeg bliver din,
        Du bliver min, -
Og nu Adjøs! min Annathea!
</body>
</poem>

<poem id="winther2018090215" variant="winther2018080802b">
<head>
   <title>Ellinors Sværmeri</title>
   <firstline>Under Granens mørke Grene</firstline>
   <source pages="43-44"/>
   <quality>korrektur1,korrektur2,kilde,side</quality>
</head>
<body>
Under Granens mørke Grene
I min Faders Urtegaard,
Tæt ved Kirkemurens Stene
Sidder jeg saa tidt alene
I den faure, grønne Vaar.

Naar saa Solens Flammelokker
Dukke ned bag Høi og Krat,
Helligt klinger Taarnets Klokker,
Linden mildt i Vinden rokker
Med sin brede Skyggehat.

Over Nattens høie Himmel
Vandrer Maanen, klar som Guld,
Og bag Taagens matte Strimmel
Synes mig, at Stadens Vrimmel
Vinker mig saa underfuld.

Nattergalen slaaer sin Trille
Uskyldsreen og veemodstung;
Ak! hvi kan jeg, skjøndt jeg vilde,
Ei de dybe Sukke stille?
Jeg er dog saa frisk og ung!

Anelser og Ungdomslængsel
Fylde underligt min Barm,
Hjertet banker i sit Fængsel,
Bittre Fryd og søde Trængsel
Farver Kinden luevarm.

Taaren perler i mit Øie,
Og den er saa tung og stor!
Over Mark og Dal og Høie
Iler veemodsfuldt mit Øie,
Og jeg veed ei ret, hvorfor?

Dog jeg troer: bag Fremtids Dække
Staaer en Scene, lys og fri,
Friske Blomster vil den række,
Længslen dysse, Glæden vække
I sin fulde Harmonie.

Und mig da den sære Glæde,
Sukket skaber i mit Bryst;
Mens min Længsel er tilstede,
Lad dens Dug kun Rosen væde,
Disse Taarer er min Trøst.
</body>
</poem>

<poem id="winther2018090216" variant="winter2018081808">
<head>
    <title>Skizze</title>
    <firstline>O, Phantasie! du rige Fugl, som sidder</firstline>
    <source pages="45-49"/>
    <quality>korrektur1,korrektur2,kilde,side</quality>
</head>
<body>
O, Phantasie! du rige Fugl, som sidder
I Dschinnistan paa gyldne Green,
Og frydes ved betydningsfulde Qvidder,
Der strømmer fra din Strube reen,
Imens du nipper af de søde Frugter,
Som glimre under Bladets Læ,
Og drikker af det Sølvervæld, der bugter
Om Kundskabs eviggrønne Træ:
O! sving dig gjennem Luftens Sapphirstrømme,
Og sæt dig her paa Liliens Barm,
Og lær mig een af dine dybe Drømme,
Lær mig din Sang, saa stærk og varm!
Saa lød min Bøn. Da hørde jeg en Susen,
Saa mild som Ætherharpens Klang,
Som fjernt i Nattens Taushed Bølgens Brusen
Der ruller mod den dunkle Vang,
Mit Hjerte slog som Elsk'rens ømt og bange
Ved Elskerindens Klagesang,
Og mine Sukke blev saa vemodslange
Som hendes Kys den første Gang.
En herlig Glands fra Østen ud sig spredte
Som smeltet Guld med Purpur i,
Fra Glorien Phønix sine Vinger bredte,
Og fyldte Alt med Melodie.
Den daled ned fra Himlens Azurzoner,
Og sad paa Liliens Jomfruskjød,
Den rystede sit Hoveds Demantkroner,
Og mig en sælsom Frugt tilbød.
Jeg lagde Tryllebærret paa min Tunge,
Da strømmed Luer til min Barm,
Jeg hørte Fuglen underfuldt at sjunge,
Imens den vugged Liliens Karm.
Da stimled Taagesyner op af Jorden,
De myldrede fra Himlen ned,
Og tumlede sig om i vild Uorden
Liig Brændingen ved Havets Bred.
Mit Blik blev klart; jeg saae igjennem Vrimlen
Den mørke Aand, som styred Alt,
Kun sjelden gjennem sorte Sky fra Himlen
En lille venlig Straale faldt.
Alt Landet vidt og bredt var vildsom Hede,
Hvor Tidslen høi paa Agren stod,
Hvor Herremanden skjalv for Bondens Vrede,
Der fordred Frihed eller Blod.
Hist strakte Leiren ud de hvide Telte
Med Faner, Krigsraab, fjern og nær,
Stridshingsten steilede, og frisk fra Belte
Drog stærke Mænd de brede Sværd.
Hos Marketentersken høit sprudled Vinen,
Og Terningen paa Trommen sprang,
Et pudsigt Qvad lød flink til Violinen,
I Vals sig Karl og Pige svang.
I Borgesal jeg skjønne Frøkner skued,
Og Bondepigen ved sin Teen, -
Hver græd for al den Vee, som Landet trued,
Og bitterligt for endnu Een.
Den røde Hane goel, og slog med Vinge
Ud over Slot og Bondeby;
Hei! Bøssers Knald, og Lyn af blanken Klinge,
Trompeters Skrald blandt Vaabengny!
See, Flugten strømmed voldsomt over Broen,
Ak! nøgne Qvinder, spæde Børn!
Men Bønderflokken styrted frem af Loen
At møde Kampens grumme Ørn.
Imod Soldatens Flint og Hellebarde
De førde Pleiel, Fork og Lee;
I Nattens Mulm Landstormens lyse Varde
Fra Høi til Høi jeg kunde see.
Paa Mark, i Skov, ved Møllen dybt i Dalen,
I Kroen ved det fulde Kruus,
I Borgestuen og i Herresalen
Den fæle Tvedragt svang sit Blus.
Der gik en mørk Gestalt igjennem Stimlen,
Nedlagde lumsk sit Helvedraad;
Dog stundom steeg, som Soning, op mod Himlen
En lysende og herlig Daad.
Thi Kjærligheden sneeg sig øm og bange
I Ondskabs skumle Labyrinth;
Snart vandt den Kraft paa sine Pilgrimsgange,
Og trodsed Mørket kjækt og blindt.
I Stormens Larm den hæved sine Sange,
Og lyste Haab i mangen Vraa,
Den Tvedragts fule Dæmon tog til Fange,
Og lod saa Fredens Time slaae.
Uveirers Sky sank ned i Mørkets Gruber,
Og Landet blev en festlig Sal,
Hvor Krigens Pauker og de blanke Tuber
Klang høit til skingrende Pokal.
Paa rette Hoved Kronen sad, den blanke,
Alt blev saa tyst; - fra hver en Hu
Jog Friheds søde, hellighøie Tanke
Hvert Minde om den svundne Gru!

  Da vaagned jeg, og Fuglen var forsvunden,
Fra Søen vifted Morgenvind,
Jeg sad saa eensom, tankefuld i Lunden
Med inderligt bevæget Sind.
Da voved jeg at strække mine Hænder
Til Harpens gyldne Straalerad,
Og aanded ud den Ild, i Hjertet brænder,
Med salig Fryd i dette Qvad!
</body>
</poem>

<poem id="winther2018090217" variant="winter1999032204b">
<head>
   <title>Mismod</title>
   <firstline>Hvor tomt mit Hjerte! ak, hvor øde!</firstline>
   <source pages="50-51"/>
   <quality>korrektur1,korrektur2,kilde,side</quality>
</head>
<body>
Hvor tomt mit Hjerte! ak, hvor øde!
Min Himmel er saa dunkelgraa,
Ei Nattergalens Toner søde
Kan mere mig til Sjælen gaae.
Hvor mat og usel selv min Klage!
Der er ei Gnist af Kraft tilbage,
O! gid jeg under Mulden laae!

Jeg har ei Fryd, jeg har ei Smerte,
Jeg kan ei Blomstens Duft forstaae,
Og Tornen stikker ei mit Hjerte,
Thi det har reent forglemt at slaae;
Mig Livets stærke Vexelsange
Gjør hverken freidig eller bange,
Den indre Streng de ikke naae.

Naar mine vakkre Venners Glæde
Mig lokker fra min stille Vraae,
Maa Rankens purpurgyldne Væde
Som Vand mig over Tungen gaae,
Og deres Haandtryk, deres Blikke,
Saa ærlige, dem kan jeg ikke
Som fordum ærligt svare paa.

Der var engang en herlig Pige,
Som kjærligt mig i Øiet saae;
Det Blik var da mit Himmerige,
Thi Himlen selv var ei saa blaa!
Nu kan i hendes Børnegruppe
Den usle, kolde, unge Gubbe
Med slukt Erindring roligt staae.

Ei Alvor, Skjæmt, det Bittre, Søde,
Ei Dag, ei Nat med Stjerner smaa,
Ei freidigt Liv, og ei det Døde
Kan bringe Hjertet til at slaae;
Hvor mat og ussel selv min Klage!
Der er ei Gnist af Kraft tilbage, -
O! gid jeg under Mulden laae!
</body>
</poem>


<poem id="winther2018090218" variant="winter2018081809">
<head>
    <title>Klage</title>
    <subtitle>Mauelz i Tyrol 5te Novbr. 1830</subtitle>
    <firstline>Min Vei er tung</firstline>
    <source pages="52-53"/>
    <quality>korrektur1,korrektur2,kilde,side</quality>
</head>
<body>
  Min Vei er tung,
  Min Død blev let,
Thi mat er alt mit Hjerte;
  Skjøndt jeg er ung,
  Er jeg saa træt,
Hvert Fjed mig volder Smerte.

  Der var en Stund,
  Da jeg var glad,
Min Vandrings Roser smukke,
  I Mark og Lund
  Ved Blomst og Blad
Jeg henrykt kunde sukke.

  Min Barm blev øm,
  Og Taaren steeg,
Men den blev aldrig bitter,
  Mig Livets Drøm
  Blev tidt en Leeg
Bag Rankens muntre Gitter.

  En Helligdom
  Mig Tiden var,
Et evigt, stort Exempel,
  Og ydmyg from
  Min Tanke bar
Dens klartudtrykte Stempel.

  Men dybt jeg sank
  I Mulm og Nat
Med fæle Feberdrømme, -
  Min Stjerne blank
  Forlod mig brat
Paa Livets vilde Strømme.

  Det er mig selv,
  Der fræk og stolt
Min Engel har forjaget! -
  I Friheds Elv
  Der er saa koldt!
Der fandt jeg mig bedraget.

  Skjøndt jeg er ung,
  Er jeg saa træt,
Og mat er alt mit Hjerte;
  Min Vei er tung,
  Min Død blev let, -
Det blev den sidste Smerte.
</body>
</poem>

<poem id="winther2018090219" variant="winter1999070504b">
<head>
   <title>Vinterlandskab</title>
   <firstline>Sneen dækker Mark og Mose</firstline>
   <source pages="54-57"/>
   <quality>korrektur1,korrektur2,kilde,side</quality>
</head>
<body>
Sneen dækker Mark og Mose,
Skoven staaer saa mørk og bruun,
Blank i Vest gaaer Dagens Rose
Bort af Vintrens blaae Paulun.

Taushed boer paa Eng og Høie,
Stjernen tindrer klart i Luft,
Hver en Busk har lukt sit Øie,
Hver en Stilk har gjemt sin Duft.

Alle Blomsterbørn derude
Sove nu saa sødt og tæt,
Ei den hvide Vuggepude
Trykker deres Aandedræt.

Poppelpilens Hoved hælder
Tankefuldt, med Snee belagt;
Ak, den drømmer vist, - hvad gjælder? -
Om sin rige Sommerdragt!

Det er mørkt i Skovens Sale,
Og mens Natten er saa stil,
Lyder Jægerhornets Tale,
Ak! hvem mon det taler til?

Jægren staaer ved Degnens Bolig;
Mon han er paa rette Spor?
Mon nu hver en Barm er rolig,
Som bag disse Vægge boer?

Møllehjulets Larm forstummer,
Kulden binder Slusens Fald;
Hanen galer, Koen brummer
I den lune Vinterstald.

Flittigt i den lille Stue
Træder Pigen Rokkens Hjul;
Rødligt brænder Lampens Lue,
Kakkelovnen buldrer huul.

Karlen staaer ved hendes Side:
,,Reis dig, Lise! fra din Stol;
Thi paa Kroen, maa du vide,
Har vi Fløiter og Fiol.''

Ned fra Herregaards-Alleen
Farer frem et Kanetog,
Ud det slynger sig paa Sneen
Som en broget Ranglesnog.

Først Grevinden med Gemalen,
Saa en Frøkenskare skjøn,
Gouvernanten sidst i Halen
Kjører der med Provstens Søn.

Her bag Skoven hos Baronen
Er der Lystighed og Bal,
Blanke Lys i Lysekronen
Tindre fra den høie Hal.

Dreiende de brede Ører
Hjorten staaer ved Skovens Bræm,
Undrende hvad Klang den hører
Vakt udi dens stille Hjem.

Men af Fiskedammen kræver
Nu sin Mad den hvide Maag;
Dog fra Fadet ei den hæver
Isens faste, tunge Laag.

Ynglingen paa blanke Skøiter
Svæver frem i krumme Sving,
Vinden om hans Ører fløiter,
Men han ændser ingen Ting.

Hisset i det lyse Kammer
Venter ham et lystigt Lag,
Latter, Sang og Vinens Flammer
Og Tobak og Favnetag.

Mens han Maalet kjæk forfølger
Kraftigt skiftende sin Fod,
Svømmer gjennem Luftens Bølger
Sangen lifligt ham imod.

,,Vivat Bacchus! stolte Herre!
Naadigt gjæst vor lille Flok;
Til at prise dig, desværre!
Findes aldrig Tunger nok!''

Men jeg stod paa Kjæmpehøie,
Stirred over Egnen hen,
Hvad jeg skued med mit Øie,
Tegned jeg med Blæk og Pen.
</body>
</poem>


<poem id="winther2018090220" variant="winter2018081810">
<head>
    <title>Phantasie</title>
    <firstline>Hil dig, deilige Møe! du stolte Datter af Jutland!</firstline>
    <source pages="58-62"/>
    <quality>korrektur1,korrektur2,kilde,side</quality>
</head>
<body>
Hil dig, deilige Møe! du stolte Datter af Jutland!
Dybt sig bøier i Støv din Tjener, cimbriske Skjoldmøe!
  Hist fra din Fødestavn, over Kattegats Bølger, de grønne,
Hid gjennem Stadens Larm sig trængte dit Rygte saa venligt,
Prisende høit dit Navn og høit dine tusinde Kunster,
Mange som Havets Sand, hver blank som Stjernen paa Himlen!
Aldrig saae dig mit Øie; men Øret drak saa begjerligt
Hver en Tone, som klang, berømmende dig og din Ynde;
Hvert et Ord var en Gnist, den slog i mit Bryst som en Lynild
Tændte hver Draabe Blod, der bruser igjennem mit Hjerte,
Gav mig et høiere Liv, et Liv, jeg før ei har levet,
Glemt er den svundne Dag, en blankere Sol er oprunden!
Lifligt toner min Sang; thi Strengene taler om dig jo:
Hil dig, deilige Møe! du stolte Datter af Jutland!
Dybt sig bøier i Støv din Tjener, cimbriske Skjoldmøe!
  Ak! hvi skiller os da den bjerghøie Bølge, den sortblaae!
Gid jeg kun aandede hist den Luft, som qvæger dit Hjerte,
Ak! som fylder din Barm, og hæver de svulmende Bryster,
Kunde jeg høre din Røst, og varmes i Øinenes Straalhav!
Tidligt, før Vaarsolen steeg, vi roede paa blinkende Havfjord,
Meded med Silkesnor, os hældende ud over Baaden,
Eller vi droge et Vaad, os støttende fast paa vort Fodblad,
Tælled saa siden i Roe paa Bredden de sprællende Smaafisk.
  Hornet kalder til Jagt, alt snuse de kobblede Hunde;
Kom, o! Huldeste kom, din Ganger vrinsker i Gaarden,
Bygget let som en Hind, og tygger den stumhvide Mile,
Stolt af at bære dig frem over Mark, gjennem Skov, ind i Krattet,
Kom, lad mig løfte dig op! - ha! søde, kostbare Byrde!
Rank jo knejser du der med de hvide, viftende Strudsfjer
Høit paa den sorte Hat, ned strømme de bølgende Lokker.
Hen over grønnen Eng vi tumle de vælige Heste,
Skyggen modtager os da, gjennem Busk og Løvværk med Raslen
Fare vi flink afsted; - hør! Bøssen knalder ved Mosen,
Jægerens vilde Raab, og Glam af de sporende Hunde!
Hjorten faldt i sit Løb, og Donerne have vi fundet
Fulde af spættede Fugle, nu Krumhornet raaber os: kom! kom!
Vel da, vi skynde os hen, hvor Druen perler i Glasset,
Druen, som fødtes i Syd paa Spaniens brogede Høie!
Sæt dig i Græsset her, hvor Egen hvælver sin Krone;
Jægere, støder i Hornet! min Dronning hæver Pokalen!
  Maatte jeg, yndige Pige! blot eengang kysse din Læbe,
Favne dit smækkre Liv - mit Hjerte siger der forud,-
Vistnok drak jeg en Ruus, at aldrig meer jeg blev ædru!
  Her, mit Hjertes Møe! jeg rækker dig rullede Blade,
Komne fra Cubas Ø; see, tænd dem, Elskte, ved Arnen!
Altfor salige Blade! I kysse de friskrøde Læber,
Vist er I bedre end jeg: den Salighed slukte mit Liv ud!
  Hjemad ride vi nu, og Vestens Blade med Virak
Hvirvle som hvidblaae Skyer bagefter de travende Hopper.
Aftenrøden i Vest, som farved din Lok og dit Ansigt,
Sank udi Havets Skjæd, da let du sprang af din Ganger.
  Læg din fjedrede Hat, og flæt dine kulsorte Lokker,
Hist i den funklede Sal man venter dig, Hulde! med Længsel.
Stolte Mø! du hersker i Tonernes Rige som Dronning,
Lokker af dreiede Rør og af spændte Strænge, - o, Troldom!
Hjertegribende Klang, liig Alfernes Stemmer om Natten.
Dybt i mit Bryst stærkt toner din Gjenklang; underligt klager
Der Hoboernes Røst, som Elskerens venlige Natsang,
Hornet sukker saa dybt, det tyder den Længsel, mig tærer,
Og Violinens Stræng mit Elskovsliv og min Flamme;
Contrabassen gaaer sin faste, stadige Grundgang,
Klinger udi min Barm, som Troskab, evig og fjeldfast.
Brusende Bifaldsraab dig møde fra Læbe til Læbe:
Hil dig, deilige Møe! du stolte Datter af Jutland!
Dybt sig bøier i Støv din Tjener, cimbriske Skjoldmø!
  Hører du hisset alt de spillende Toner af Fløiten?
Vil du, Bedste! som jeg, saa svæve vi ned gjennem Rækken,
Og din ringede Lok vil vifte om Lilier og Roser;
Eller vi slynge os rundt i Valsens svævende Søgang,
Du, en fyrig Komet, fordunkler med Straalen hver Stjerne.
Salighed, ak, uden Maal! du hviler dig her i min Arm trygt,
Tæt ved mit bankende Bryst; du hører, det banker af Længsel?
Nei! du er rolig og glad, mig evigt min Lue fortærer!
  Dækket faldt fra mit Blik; jeg stod i Natten og drømte
Ak! den lifligste Drøm, nu tier min Harpe forfærdet.
Ene stander jeg her, og stirrer mod Himlen og Stjernen,
Strækker min Arm imod Vest, og favner kun natlige Vindpust.
Vift over Land, over Sø, bring hende mit Suk og min Klage!
Ak! hun ændser dem ei, hun aner jo aldrig min Elskov!
Rolig du stormende Bryst, mit bankende Hjerte sov sødt kun!
Fryd dig, at du i Sang de pinende Qvaler kan lindre,
At du ved Harpens Stræng kan tolke, hvad evigt du lider,
At du kan prise den Mø, som aldrig Øiet har skuet, -
Syng ved Dag og ved Nat af fuldeste Bryst hendes Priis da:
Hil dig, deilige Møe! du stolte Datter af Jutland!
Dybt sig bøier i Støv din Tjener, cimbriske Skjoldmø!
</body>
</poem>

<poem id="winther2018090221" variant="winter1999070506b">
<head>
   <title>Naar kommer Høsten?</title>
   <firstline>Naar Pidsken den knalder</firstline>
   <source pages="63-65"/>
   <quality>korrektur1,korrektur2,kilde,side</quality>
</head>
<body>
Naar Pidsken den knalder,
Og Posthornet skralder,
Og kalder Studenten, din Kjærest, herfra,
Naar Vognen forsvinder,
Og Taaren den rinder,
Mit søde, lille Hjerte! hvad tænker Du da?

Du sidder bag Rude,
Og lytter histude
Til Klangen, som døves af susende Vind;
Snart intet Du hører,
Dit Øie Du tørrer,
Mit søde, lille Hjerte! og tørrer din Kind.

Naar Storkene reiser,
Og Asteren kneiser,
Og viser med Pral os sit stribede Blad,
Jeg kommer tilbage, -
Saa stands da din Klage!
Mit søde, lille Hjerte! Du skal være glad!

O! græd dog ei mere!
Gaa ned at spadsere,
Hvor Kirsebærtræet neddrysser sin Pryd;
Der var det, vi lovte
Hinanden saa ofte,
Mit søde, lille Hjerte! al Elskovens Fryd.

Jeg sidder ved Kroen
Hos Bækken paa Broen,
Og skriver dig Vers, imens Aftnen er smuk;
I Bølgernes Rinden,
Og Luften i Linden,
Mit søde, lille Hjerte! jeg hører dit Suk!

Og alt som Du sukker,
Jeg tænker, Du plukker
En blomstrende Stjerne med Fingren itu:
,,Han elsker af Hjerte,
Med Længsel og Smerte!''
Mit søde, lille Hjerte! hvad tænker saa Du?

Lad Blomsterne alle
Kun visne og falde,
Snart Høsten frembærer i Kjortelens Flig
Af Frugterne søde
De gule, de røde,
Mit søde, lille Hjerte! for Dig og for mig.

Dem skal vi saa plukke,
Og alle de smukke,
Al Høstgudens Rigdom skal Du nyde heel;
Men hvad som kan saare,
Hver Torn og hver Taare,
Mit søde, lille Hjerte! skal være min Deel!
</body>
</poem>

<poem id="winther2018090222" variant="winter1999070507b">
<head>
   <title>Hilsen</title>
   <firstline>Ak! du sidder fjernt derude</firstline>
   <source pages="66-67"/>
   <quality>korrektur1,korrektur2,kilde,side</quality>
</head>
<body>
Ak! du sidder fjernt derude
Midt i Vintrens raae Natur,
Gjemt bag Vindvets blanke Rude
Som en Nonne i sit Buur!

Lille, ranke, blonde Pige
Med den rosenrøde Mund,
Snart vil Storm og Snee bortvige,
Vaaren vaagne af sit Blund.

Blusser da, min fine Lilie!
Du saa varm i Vintrens Slud,
Da vil vist paa grønne Tillie
Vaaren kaare dig til Brud!

Alt jeg seer hans Hofmænd ranke,
Rose, Neglik og Viol,
Hyacinthen og den blanke
Tubaroses gyldne Skaal.

Paa din Vandring vil de stimle
Rundt om deres Dronnings Fjed,
Og af dine Øines Himle
Drikke Himlens Salighed.

Dog - saalænge Iis vil bære
Over Søen til din Bo,
Skal mig Sorgen ei besnære,
Men mit Hjerte have Ro.

Jeg vil i din Skjønheds Sommer
Slukke al mit Hjertes Tørst;
Naar din Brudgom, Vaaren kommer,
Mig det vorder Vinter først.
</body>
</poem>

<poem id="winther2018090223" variant="winter1999032205b">
<head>
   <title>Flyv Fugl, flyv</title>
   <firstline>Flyv Fugl, flyv over Furresøens Vove!</firstline>
   <source pages="68-69"/>
   <quality>korrektur1,korrektur2,kilde,side</quality>
</head>
<body>
Flyv, Fugl! flyv over Furresøens Vove!
Nu kommer Natten saa sort,
Alt ligger Sol bag de dæmrende Skove,
Dagen den lister sig bort;
Skynd dig nu hjem til din fjedrede Mage,
Til de guulnæbede Smaa;
Men naar i Morgen du kommer tilbage,
Siig mig saa alt, hvad du saae!

Flyv Fugl! flyv over Furresøens Bølge,
Stræk dine Vinger nu vel!
Ser du to Elskende, dem skal du følge,
Dybt skal du speide deres Sjæl.
Er jeg en Sanger, saa bør jeg jo vide
Kjærligheds smigrende Lyst,
Alt, hvad et Hjerte kan rumme og lide,
Burde jo tolke min Røst.

Flyv Fugl! flyv over Furresøens Rislen,
Kjærlighed kalder dig hjem;
Sæt dig nu kjønt mellem Løvbuskens Hvislen,
Syng saa din Kjærlighed frem!
Kunde, som du, jeg i Ætheren svømme,
Veed jeg nok, hvor gik min Flugt;
Jeg kan i Lunden kun sukke og drømme,
Det er min Kjærligheds Frugt.

Flyv Fugl! flyv over Furresøens Vande,
Langt, langt bort i det Blaae!
Eensomt i Skoven ved fjerneste Strande
Seer du min Favre at gaae.
Guulbrune Lokke de flagre i Vinden,
Let er hun, rank som et Ax,
Øiet er sort, og Roser har Kinden,
Ak! du kan kjende hende strax!

Flyv Fugl! flyv over Furresøens Brusen,
Dybt drager Natten sit Suk!
Træerne hviske med ængstelig Susen,
Hilse Godnat med et Buk!
Har du ei lyttet til mangefold Smerte
Selv hos den fjedrede Flok?
Siig et Godnat til mit bævende Hjerte,
Siig det, du veed det jo nok?
</body>
</poem>

<poem id="winther2018090224" variant="winter1999070508b">
<head>
   <title>Haandværkssvenden synger</title>
   <firstline>Lille Cathrine!</firstline>
   <source pages="70-72"/>
   <quality>korrektur1,korrektur2,kilde,side</quality>
</head>
<body>
  Lille Cathrine!
Hvi bær Du det deilige Haar,
Som Dig om Kinderne slaaer
  Glindsende blødt?
Siig mig, er det ogsaa Ret?
Fange mit Hjerte i Net!
Nu har det flagret sig træt,
  Ja! næsten dødt!

  Lille Cathrine!
Du viiste den spædeste Fod,
Hvor som i Dandsen Du stod
  Den sidste Gang.
Liflig Du var for mit Sind,
Kjærlighed listed sig ind,
Mens jeg i Tonernes Vind
  Henrykt Dig svang.

  Lille Cathrine!
Hvor trofast jeg favnede Dig!
Ak! men det gavnede mig
  Dog jo kun lidt!
Rigtignok var Du saa mild,
Ja men dit venlige Smiil
Tændte i Hjertet en Ild,
  Men kuns i mit.

  Lille Cathrine!
Nu kommer vel Vaaren med Grønt,
Svinger sin Fane, saa skjønt
  Blomsterbrodeert;
Jeg vil i Lundene gaae,
Fuglene hører jeg paa,
Hjertet vil hoppe og slaae
  Ømt og geneert.

  Lille Cathrine!
Saa spørger jeg Kukkeren ad
Hist mellem Bøgenes Blad:
  Naar skal jeg døe?
Svarer den: det skal du snart!
Tænker jeg: det var da rart,
At du dog før din Depart
  Saae denne Møe!

  Lille Cathrine!
Naar skal vi nu samles igjen?
Glemmer Du ganske din Ven,
  Inden vi sees?
Aaret omdreier sin Rok.
Du har forgjettet mig nok,
Da kommer Beileres Flok,
  Ja vel en Snees!

  Lille Cathrine!
Jeg elsker Dig inderligt ømt!
Det har Du aldrig vel drømt,
  Ak! men kun jeg!
Snart vil jeg sige Dig det,
Pige! forstaaer Du mig ret,
Da skal jeg lystig og let
  Ile til Dig!
</body>
</poem>

<poem id="winther2018090225" variant="winter1999070509b">
<head>
   <title>O! var jeg!</title>
   <firstline>O! var jeg Kammen i dit Haar!</firstline>
   <source pages="73-74"/>
   <quality>korrektur1,korrektur2,kilde,side</quality>
</head>
<body>
O! var jeg Kammen i dit Haar!
Med disse Lokker, gyldne, rene,
Som volde dybe Hjertesaar,
Jeg, prydet med Golkondas Stene,
Mig kunde inderligt forene; -
O! var jeg Kammen i dit Haar!

O! var jeg Kjeden om din Barm!
Hvor skulde jeg mig smidigt føie;
Jeg blev da vist saa elskovsvarm,
At Sneen smelted, og dit Øie
Du vilde kjærligt mod mig bøie; -
O! var jeg Kjeden om din Barm!

O! var jeg Uhret ved dit Bryst!
Da maatte jeg jo med Dig vanke;
Med evig sød urolig Lyst
Jeg kunde mod dit Hjerte banke,
Og lytte til din skjulte Tanke; -
O! var jeg Uhret ved dit Bryst!

O! var jeg blot den lille Hund,
Som hviler ydmygt ved din Side,
Da kyssed mig din Rosenmund,
Du lokked mig med Ord saa blide,
Du klapped mig med Hænder hvide; -
O! var jeg blot din lille Hund!

Men jeg er ei din lille Hund,
Jeg funkler ei som Kam i Haaret,
Mig kysser ei din Rosemmund,
Du har som Lænke ei mig baaret;
Og, skjøndt Du har til Død mig saaret,
Jeg er Dig mindre end din Hund!
</body>
</poem>

<poem id="winther2018090226" variant="winther2018080803b">
<head>
   <title>Afsked</title>
   <firstline>Der staaer et Huus paa Sjellands Øe</firstline>
   <source pages="75-77"/>
   <quality>korrektur1,korrektur2,kilde,side</quality>
</head>
<body>
Der staaer et Huus paa Sjællands Ø
Imellem to grønne Linde;
Ved Porten en lodden Hund mon gjøe,
Og over den mørkegrønne Sø
Der gaae de svale Vinde.

Hos Døren sidder en gammel Mand,
Han har saa hvide Lokker;
Han lukker sammen sin Bog paastand,
Og tager op sin Kjep af Sand,
Og venligt mod mig rokker,

I Stegerset gaaer den travle Viv,
Dog gaaer hun let som Hinden;
Hun bærer de Nøgler ved sit Liv,
Og nynner saa smaat til Tidsfordriv,
Og klapper mig peent paa Kinden.

I Stuen sidder min unge Brud,
Just hun, den Rosenlue!
Hun er saa rank som et Poppelskud,
Hun er den deiligste, ved Gud!
Mit Øies Lys monne skue. 

Der var en Dag, jeg sagde Adieu
Til dem og den hulde Datter,
Til Hunden og til den grønne Sø;
Jeg reisde bort fra Sjællands Ø; —
Naar skal jeg see den atter?

''Adieu, adieu, Du blonde Mø,
Adieu, Du gamle Qvinde!
Du djærve Olding, Du maa ei døe!
Jeg kommer igjen til den blanke Sø,
Jeg glemmer Jer ingensinde.''

Saa gik jeg over Heden brat,
Jeg hvilde mit Hoved ved Tue;
Skjøndt Stormen vifted med sin Hat,
Og Duggen faldt i skumle Nat,
Ei slukdes mit Hjertes Lue.

Med Suk jeg op paa Vognen sprang,
Da Solen udstak sin Kjerte;
Skjøndt Pidsken knaldede, Hornet klang,
Det døvede ei den Længselssang,
Som spillede i mit Hjerte.

Vær trofast Pige! jeg er Dig tro,
Hvorhen min Fod saa vanker.
Ak! i min Barm, — det veed du jo! -
Dit Contrafei skal venligt boe,
Og stadigt i mine Tanker.

Thi gjemmer Sjællands Blomstervang
Et mere trofast Hjerte,
End det, som digtede denne Sang,
Saa gid jeg synge sidste Gang
Min Elskovs Fryd og Smerte!
</body>
</poem>

<poem id="winther2018090227" variant="winther2018080804b">
<head>
   <title>Gjensyn</title>
   <firstline>Saa stod jeg da paa Sjellands Strand</firstline>
   <source pages="78-81"/>
   <quality>korrektur1,korrektur2,kilde,side</quality>
</head>
<body>
Saa stod jeg da paa Sjællands Strand,
Det var saa længe siden!
Til Søen med sin grønne Aand,
Og til min ranke Lilievand
Jeg skyndte mig, som Tiden.

Min Længsel brændte paa min Kind,
Høit sprudled Hjertets Kilde;
Jeg sneeg mig gjennem Haugen ind,
Da skreeg en Navn i høien Lind; —
Han meente mig det ilde!

Jeg ind i Hasselgangen treen,
Her maa hun sikkert være?
Paa Bænken sad hun med end Een,
Ham kyssed hun bag Hækkens Green,
Og kaldte ham sin Kjære.

Jeg slog det sidste Elskovsblik
Med Veemod paa min Skjønne,
Paa hendes Øines Luedrik,
Og paa det gyldne Haar, hun fik,
Den Rose i det Grønne!

Men da jeg tog saameget Mod,
At titte ind bag Qvisten,
Og see det fine Melk og Blod,
For hvem den Lille mig forlod, — 
Saa var det Contoristen.

Jeg lod dem sidde og gik bort, 
Og strækked dem slet ikke;
Mit Aandedræt blev kuns lidt kort,
Og Taaren steeg, saa det blev sort
Som Nat for mine Blikke.

I Kjøkkenet jeg traf Mama 
Ved Stegen og ved Kagen:
,,Min Gud! hvor kommer De dog fra?''
Og Fruen var saa fornem da,
Hun tog mig ei om Hagen.

Mit Hjerte var saa fuldt af Gru
Men det blev meget værre;
Selv Sproget var forandret nu,
Og hvor det før var Du og Du,
Der kaldte de mig Herre.

De gav mig Viin og liflig Mad,
Høibords blev jeg placeret;
Men som vi nu kring Dugen sad,
Og langede til blanke Fad,
Det var dog saa generet.

Min Taare ned i Glasset flød,
Jeg kunde ikke for det;
Den Viin, som før var mild og sød,
En Malurtstrøm til Hjertet gjød,
Og qvalte voldsomt Ordet.

Den frosne Fornemhed, jeg saae,
Den havde reent forstemt mig;
Jeg iled ud, hvor Hunden laae,
Han havde med sin Lænke paa
Dog ikke gandske glemt mig.

Af Sorrig blev jeg tankefuld
Til Kirkegaarden drevet;
Den gamle Mand, som laae i Muld,
Han var mig vistnok blevet huld,
Ifald han havde levet.

Det var da de tre lange Aar
Med deres dunkle Gaader!
Naar os et Glimt af Haab opgaaer,
Vi stakkels Mennesker, vi spaaer; —
Men Een er kun, som raader.
</body>
</poem>

<poem id="winther2018090228" variant="winther2018080805b">
<head>
   <title>Sonet</title>
   <firstline>O! hulde Søvn, du naadigt dig forbarme!</firstline>
   <source pages="82"/>
   <quality>korrektur1,korrektur2,kilde,side</quality>
   <keywords>sonnet</keywords>
</head>
<body>
O, hulde Søvn! du naadigt dig forbarme,
Saa fast du mig i dine Lænker binde,
At glad jeg skuer Liv og Lys at svinde,
Med dem forgaaer jo al min Sorg og Harme;

Du bære mig i dine bløde Arme
Til Drømmens Land, hvor ingen Taarer rinde,
Hvor min troløse Ven jeg tro kan finde,
Han trykker der min Haand med vante Varme;

Der drikkes Glemsels Væld af fulde Skaaler,
Kun Glædessuk fra lette Hjerter iler,
Og Salighed om alle Læber straaler;

Der evig Fred paa hver en Pande hviler,
Der er min Elskte mild; kun der hun taaler,
O, sjeldne Fryd! at jeg til hende smiler!
</body>
</poem>

<poem id="winther2018090229" variant="winther2018080806b">
<head>
   <title>Sonet</title>
   <firstline>Jeg glemme Dig? Hvorhen sig Øiet vender</firstline>
   <source pages="83"/>
   <quality>korrektur1,korrektur2,kilde,side</quality>
   <keywords>sonnet</keywords>
</head>
<body>
Jeg glemme Dig? Hvorhen sig Øiet vender,
Jeg skuer svage Glimt af dine Ynder:
Din purpurrøde Kind, naar Dag begynder,
Dit Afskeedsblik, naar Solens Afskeed brænder;

Som Lilien er din Barm, de hvide Hænder,
Og Maanen mig dit Øie fromt forkynder;
Men intet lignes kan i Nord og Sønder
Ak! ved dit Hjerte, naar man ret det kjender!

Jeg glemme Dig? nei, altfor dybt jeg føler
I Barmen end den Brand, som intet kjøler,
Skjøndt du saa grusomt med min Smerte leger:

Som en Magnet jeg mod min Stjerne peger,
Du straaler høit, jeg sunket er i Støven:
Du er den røde Frugt, og jeg er — Løvet.
</body>
</poem>

<poem id="winther2018090230" variant="winter1999032203b">
<head>
   <title>Sonet</title>
   <firstline>Som naar en Draabe, født i Morgenrøden</firstline>
   <source pages="84"/>
   <quality>korrektur1,korrektur2,kilde,side</quality>
   <keywords>sonnet</keywords>
</head>
<body>
Som naar en Draabe, født i Morgenrøden,
Selv i sit Fald med tusind Farver praler,
Og blank i Muslingdyrets Barm neddaler,
Som ubevidst modtager Ætherføden;

Og føler snart saa stærkt en indre Gløden,
At Skallen sig som Himmelbuen maler,
Men dog sin Skat med Livet dyrt betaler,
Thi Perlen bliver moden først med Døden; -

Saaledes er min Elskov i mit Hjerte
En himmelsk Draabe, der med alt det Søde,
Som Jord og Hav og Eden har i Eie,

Fortærer Livets Kraft, men trods sin Smerte
Dog lader mig i hellig Vellyst gløde,
Indtil den strækker mig paa Gravens Leie!
</body>
</poem>

<poem id="winther2018090231" variant="winther2018080807b">
<head>
   <title>Sonet</title>
   <firstline>Og da mit Hjerte saa var dødt, og stille</firstline>
   <source pages="85"/>
   <quality>korrektur1,korrektur2,kilde,side</quality>
   <keywords>sonnet</keywords>
</head>
<body>
Og da mit Hjerte saa var dødt, og stille
Det nedlagt var i Brystets Sarkophage,
Paa Kistelaaget Sorgen sad tilbage,
Den stirred fælt med sine Blik, de vilde;

Men bort fra Stedet vandrede den lille,
Den kjære Flok af mine Glædesdage,
Som sortindhyllet og med Vemodsklage
Paa Graven havde tømt sin Taarekilde; —

Da lod et sødt: Vaagn op! — Og Sorgen flyede,
Det kom fra hende, som jeg ikke nævner,
Fra hendes Øines Straaler Dagen gryede!

Op kraftigt Hiertet foer af Dødens Dvale,
Livets Kamp det atter freidigt stævner,
Og hver dets Daad skal kun om hende tale.
</body>
</poem>

<poem id="winther2018090232" variant="winter1999070510b">
<head>
   <title>Hvordan hun er?</title>
   <toctitle>Hvordan hun er</toctitle>
   <firstline>Hun skildres ei med Pen og Blæk</firstline>
   <source pages="86-90"/>
   <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>
Hun skildres ei med Pen og Blæk,
Det føler jeg med salig Smerte;
Men disse svage, usle Træk
Skal dog nok røre mangt et Hjerte.

<nonum><center>2.</center></nonum>
Naar hun blandt ældre Piger staaer,
Er hun saa smuk, som det er trolig,
At Psyche var i Ungdoms Vaar,
Da hun blev ført til Amors Bolig.

<nonum><center>3.</center></nonum>
Hun staaer iblandt de Yngstes Flok
Som Julens Engel, der fra Himlen
Til Barnet bringer Glæde nok,
Men selv den Gladeste i Vrimlen.

<nonum><center>4.</center></nonum>
Hun er saa ung, som Rosens Knop,
Der viser os det stærke Røde,
Og just vil sprænge Bægret op,
For ret i Elskovs Sol at gløde.

<nonum><center>5.</center></nonum>
Mig er hun ei for ung og varm!
Nei, det er just min største Lykke;
Jeg hende da med mandig Arm
Skal til mit unge Hjerte trykke.

<nonum><center>6.</center></nonum>
Men tænk dig hendes Øiekast!
Som Aftenstjernens Elskovsminer,
Naar den med sød, urolig Hast
Bag Solens Natteleie triner.

<nonum><center>7.</center></nonum>
Hun har et Smiil omkring sin Mund,
Som naar en Lilie fra sin Stengel
Seer mildt sig selv paa Kildens Bund,
Og tænker: det er Liliens Engel!

<nonum><center>8.</center></nonum>
Vorherres Himmel nøies jo
Med Dagens Fakkel, Nattens Kjerte!
Jeg seer paa een Gang Stjerner to,
Som gjør en Himmel af mit Hjerte.

<nonum><center>9.</center></nonum>
Med en Tilskuers hele Ild
Jeg hendes Blikke tidt udpønser,
Og seer et Elskovsskuespil
Bag hendes Øines Silkefryndser.

<nonum><center>10.</center></nonum>
Saa reen som Vaarens Rosenskyer,
Saa sorgfri gaaer min Elskerinde,
Og aner ei det Eventyr,
Hun spiller i min Barm herinde!

<nonum><center>11.</center></nonum>
Skal vi da slutte vor Contract?
Jeg Romeo, Du Giuliette?
Vi spille til den fjerde Act,
Den femte vil vi reent udslette.

<nonum><center>12.</center></nonum>
Staaer hun mig fjern, hver Blomst jeg seer
Som svage Glimt af min Veninde;
Er hun mig nær, mit Øie meer
End alle Blomsters Pragt kan finde.

<nonum><center>13.</center></nonum>
Hun synger ei, - det vide vi, -
Men hendes Røst dog er, paa Ære!
Et fromt Musikacademie, -
Der skal mit Hjerte gaae i Lære.

<nonum><center>14.</center></nonum>
Hun dandser ei, men det er godt,
Fra Himlen troer jeg, hun maa stamme,
Og hæved hun saa Foden blot,
Saa fløi hun vistnok med det Samme.

<nonum><center>15.</center></nonum>
Skjøndt jeg med Riim ei kan faae Bugt,
Som jeg til Navnet vilde lænke,
Er det mig selv et Vers, saa smukt,
Som nogen Sanger kan udtænke.

<nonum><center>16.</center></nonum>
Den lille ranke Lilievaand,
Hvis Blade er to hvide Hænder,
Mit Hjerte holder i sin Haand,
Og det er derfor, at det brænder.

<nonum><center>17.</center></nonum>
En Tid hun gik med sine Haar,
Og lod dem flagre yndigt vilde;
Men nu hun dem i Fletning slaaer,
At Ingen flere sig skal hilde.

<nonum><center>18.</center></nonum>
Jeg fangen er; men som en Gud
Kan jeg med gyldne Lænker bramme,
Og slipper jeg end aldrig ud,
Saa er det saamæn og det Samme!

<nonum><center>19.</center></nonum>
Jeg kunde gjerne blive ved
At male fort, ifald jeg vilde;
Men det blev Digternes Fortræd,
Jeg tømte deres Billedkilde.

<nonum><center>20.</center></nonum>
Men samler jeg den store Sum,
Betragter jeg den hele Pige,
Er hun et sødt Mysterium,
Som ingen Tunge kan udsige.
</body>
</poem>

<poem id="winther2018090233" variant="winther2018080808b">
<head>
   <title>Bjergmænd</title>
   <firstline>Vi grave dybt i sorten Muld</firstline>
   <source pages="91-92"/>
   <quality>korrektur1,korrektur2,kilde,side</quality>
</head>
<body>
Vi grave dybt i sorten Muld,
Vi Jordens Hjerte saare;
Det er det klare, lyse Guld,
Som flyder i hans Aare;
Vor Jord den er en gammel Mand,
Og meget maa han trælle,
Skjøndt stum, dog mangen Hugger han
Mon sære Sagn fortælle.

Saa dybt, hvor Klippens Fødder staaer,
Man hører Vandet trille,
Der vander nu den mørke Gaard
Den evigt kolde Kilde;
Den klinger som et Orgelspil,
Og aldrig Stemme skifter, —
Naar Piberne man lytter til,
Da er det Klippens Rifter.

Vel ingen munter Sol vi har
I vores travle Kube,
Fra Schachten straaler Faklen klar
Ned i den dunkle Grube;
Der skuer man det frosne Glar,
I Mulmet ud sig strækker,
Hvor ingen Fisk sig svunget har,
Hvor ingen Frøer qvækker.

Langt inde i den graae Granit
Der boer den gamle Drage,
Vi Bjergmænd høre hende tidt 
At klynke huult og klage;
Vel tusind Aar hun ruge maa
Paa Flintens skarpe Kanter;
Thi ud af Flinten kan hun faae
De klare Diamanter.

Vi kjende Herrens høie Magt
Udi vor travle Hule,
For ham, hvem alt er underlagt,
Man kan sig aldrig skjule;
Ham see vi her saa godt, som I,
Der hist har lyse Dage,
Kun ham alene frygte vi,
Og see os ei tilbage!
</body>
</poem>

<poem id="winther2018090234" variant="winter1999070511b">
<head>
   <title>Rankens Datter</title>
   <firstline>Naar Druens smækkre Moder</firstline>
   <source pages="93-95"/>
   <quality>korrektur1,korrektur2,kilde,side</quality>
</head>
<body>
Naar Druens smekkre Moder
Har fostret Dattren ved sit Bryst,
Og i de blanke Kloder
Sig speiler Himlens Lyst;
Da springer hun fra Løvets Skjold,
Hvor hun har siddet tryg og bold,
Og hver en lystig Broder
Hun fanger strax i Vold.

Det er en deilig Pige,
Hun luer frisk med fyrigt Mod,
De runde Bryster stige
Med dristigt Ungdomsblod;
Naar Øiet sender ud sit Lyn,
Eia! det er et herligt Syn!
Hver Sorgens Sky maa vige
Fra Mandens Øiebryn.

Hun farer ei med Lempe,
Hun er saa stærk som Herkules,
Med Tusind kan hun kjæmpe, -
De synke hen som Græs.
Hver Feigheds Slave gjør hun fri,
Og hendes søde Trylleri
Et Hjertes Storm kan dæmpe
Til yndig Melodie.

Sit Kys hun skjenker Alle
Saa sødt, saa fast ved Nat og Dag,
Med Jubel kan man falde
I hendes Favnetag.
Hun tager Alting overtvers,
Hun vender Graaden om til Skjers,
Paa hendes Navn vi kalde
I Toner og i Vers.

Men skjøndt hun trygt i Armen
Os knuger ret med kjærlig Lyst,
Ei kjøles Troskabsvarmen,
Som huses i vort Bryst;
Hun lærer os saa søde Ord,
Som aldrig før er hørt paa Jord,
Hun drager frem af Barmen
Hvert Elskovssuk, der boer.

Frisk op! og lad os tømme
Den Trylledrik, det Jomfrublod,
Da skal vort Hjerte svømme
I en elysisk Flod;
Hun freder Kundskabstræets Rod,
Hun er vor Elskov ei imod,
Og saligt kan vi drømme
Ved hendes Altars Fod!
</body>
</poem>

<poem id="winther2018090235" variant="winter1999070512b">
<head>
   <title>Amor Jesuita</title>
   <firstline>Jeg laae i Græsset nys</firstline>
   <source pages="96-101"/>
   <quality>korrektur1,korrektur2,kilde,side</quality>
</head>
<body>
Jeg laae i Græsset nys,
Og saae hver Lilie
Faae Sommerfuglens Kys
Imod sin Villie;
Mens Biens Læber hang
Ved Blomsterdusken,
Jeg hørte Fuglesang
Bag Rosenbusken.

Men ogsaa hørtes der
En sagte Hvidsken;
Da hasted jeg mig nær
Til Tamarisken,
Og drog saa jævnt med Flid
En Green tilbage; -
Men aldrig nogentid
Har jeg seet Mage!

I Buskens indre Bryst
I grønne Skygger,
Hvor Nattergalen tyst
Sin Rede bygger,
Der stod en lille Knegt
Med gule Lokker,
Og Busken ved hans Vægt
Saa sagte rokker.

Han stod med sine Been
I Stammens Kløfter,
Mens paa en løvfuld Green
Sin Arm han løfter;
Hans Vinger vare blaae,
Med Guld isprængte;
I Busken Kogret laae,
Og Buen hængte.

Han smilte skjelmsk og snild;
Men knap jeg taalte
Den underfulde Ild,
Som Øiet straalte.
En lille Skaal af Guld
Stod ved hans Side;
Men, hvoraf den var fuld,
Maa han nok vide.

Ned i den gyldne Skaal
Han dypped Pilen,
Og saae paa grumme Staal
Med selsom Smilen;
Hans Øie vogted paa
En Fuglerede,
Hvor tvende Unger laae,
Og peb dernede.

Han tog med nænsom Haand
Paa deres Tunger,
Og skar for Talebaand
De spæde Unger;
Han strøg dem begge to
Med Sødt om Munden;
De rysted sig; da loe
Han høit i Lunden.

Den gamle Nattergal
Sad saa andægtigt,
Og hørte, hvor hans Pral
Var stolt og prægtigt;
Hun tænkte vistnok paa,
Da hun var Unge,
I Skolen maatte gaae,
Og lære sjunge.

,,En Gud'', han sagde, ,,er
,,Nu eders Amme,
,,Thi jeg vil skjænke jer
,,Min høie Flamme;
,,Mit Guddomssprog, mit Bud
,,Jeg eder lærer,
,,Og sender jer saa ud
,,Som Missionærer.

,,Den anden Fugleæt
,,Maa ogsaa lære,
,,Men kommer dog ei ret
,,Til nogen Ære!
,,Men I er af det Slags,
,,Som vist kan hexe;
,,I kommer alle strax
,,I Mesterlexe.

,,Min Bitterhed er sød,
,,Min Qval er Glæde,
,,Og det er Sorgens Død,
,,For mig at græde.
,,Den Sæd skal I udstrøe
,,I Svendens Hjerte,
,,Oplære hver en Møe
,,I Elskovssmerte.

,,Naar eensomt Svenden gaaer
,,I Elskovstanker,
,,Ved Vindvet Pigen staaer,
,,Og Hjertet banker;
,,Hun seer jo nok hans Vei
,,I mørke Fjerne,
,,Men aabner Vindvet ei; -
,,- Hun vilde gjerne! -

,,O! slaae da sødt og net
,,I Foraarsdalen,
,,Saa hvidsker Mennesket:
,,Hør Nattergalen!
,,Og paa mit store Navn
,,Vil Alle raabe,
,,Og under Livets Savn
,,Paa mig kun haabe.

,,Da voxer stolt omkring
,,Min Magt paa Jorden;
,,Og da gaae alle Ting
,,Først ret i Orden;
,,Thi det er Sorgens Død
,,For mig at græde;
,,Min Bitterhed er sød,
,,Min Qval er Glæde!''

Jeg gyste ret derved, -
Han fløi med Latter,
Og paa sin Rede ned
Sprang Fuglen atter.
Nu veed vi da bestemt,
Bag Løvets Gitter
Der præke luunt og gjemt
De smaa Jesuiter.
</body>
</poem>


<poem id="winther2018090236" variant="winter2018081811">
<head>
    <title>De høie Steder</title>
    <subtitle>Brev fra Straßburg, til Anna Mathea</subtitle>
    <firstline>Mit første Brev var jo fra Kiel?</firstline>
    <source pages="102-114"/>
    <quality>korrektur1,korrektur2,kilde,side</quality>
</head>
<body>
Mit første Brev var jo fra Kiel?<note>Cf. <xref poem="winter1999070604"/>.</note>
Men dette er fra Byen,
Hvor Münstren som en Poppelpiil
Er voxet op i Skyen.

Nu har jeg gjort en stor Svingom
Fra Tydskland til Neapel,
Og naar jeg ret mig tænker om,
Det tykkes mig en Fabel.

Thi alt, hvad jeg har redet, kjørt
Og vaaget, drømt og sovet,
Og følt og tænkt og seet og hørt,
Det myldrer i mit Hoved.

Du indseer vel, det var ei let,
Mens Øiet foer forbi det,
At gribe hvert et Billed ret,
Og hitte Rede i det.

Men dig jeg takke maa især,
Min snilde, smaa Veninde!
Thi din er Skylden, om jeg her
Tilrette mig skal finde.

Dit Minde var den gyldne Traad,
Mig hele Veien fulgte,
For den jeg ingen Sorg og Graad
Og ingen Latter dulgte.

Paa denne Snor, hvor jeg drog frem,
Liig Perler lod sig fæste
Hvert Billede, jeg bringer hjem,
Men - Snoren er det Bedste.

Thi den holdt ud fra Kjøbenhavn
Til, hvor min Reise slipper,
Hvor jeg har skaaret ud dit Navn
I Capris brune Klipper.

Lad Andre qvide, om de vil,
For Store og for Slemme,
Jeg veed, jeg holder bedst mig til
Den Lille og den Nemme.

Dit Minde - kort - mig ei forlod
I Sorger og i Glæder,
Om jeg paa flade Slette stod,
Om paa de høie Steder.

Liig en Magnet mod Nordens Pol
Stod altid mine Blikke;
I Norden straalte du, min Sol!
Jeg var som en Solsikke.

Saadan jeg reed paa <w>Capri</w> op,
Hvor før stod Kaiserhuset;
Der rødmer vildt Levkoiens Top
Imellem Oldtidsgruset.

Og rundt omkring mit Øie saae
Med Vellyst i det Fjerne,
Det kunde ei til Sjælland naae,
Endskjøndt det vilde gjerne.

Jeg ellers altid skyer med Gru
At røres og at smægte,
Men her mit Hjerte rørtes, Du,
Det kan jeg ikke nægte.

Saa da jeg kom lidt længer frem,
Hvor Fjeldets Væg var lige,
Jeg ridsede et A og M, -
Hvad mener Du, de sige?

De Andre Skriften ei fik seet;
Thi havde de blot seet den,
De havde vistnok ret beleet
Sentimentaliteten.

Og da vi kom i Dalens Skjød,
Som skraa mod Havet stiger,
Der rakde os Levkoien rød
De brune Bønderpiger.

Smukt satte jeg dem paa min Hat,
Og tænkte: ,,Hun derhjemme
Skal eie denne sjeldne Skat,
Jeg trofast vil den gjemme!''

Men ak! tilgiv min Troløshed!
Hist i Castellammare
Jeg gav dem til en Deilighed,
Jeg kunde mig ei bare.

Derfor min Straf jeg skulde faae,
Da over <w>Engelsryggen</w><note>* Monte S. Angelo.</note>
Til Døden træt jeg maatte gaae
Og støtte mig til Krykken.

Jeg speided vel, men Intet der
Jeg fandt af Danske Lunde,
Kuns Solens Guld, Orangetræer
Og Viin jeg øine kunde.

Høit stod jeg paa <w>Vesuvio:</w>
Igjennem Strid og Trængsel,
Jeg tænkte, naaer man Maalet jo
For al sit Hjertes Længsel.

Men hyllet tæt i Røg og Damp,
Som Christian den Fjerde,<note>Henviser til Johannes Ewalds <xref poem="ewlad1999022205"/>.</note>
Ei Blikket, trods den svære Kamp,
Gik over Alpens Gjærde.

Vulcanus med sin Svendetrop
Laae tyst i Damp og Hede,
Han hvilede sin trætte Krop
I Lavabygte Rede.

I Krateret jeg raabde: ,,Hei!
Vær artig nu dernede,
Thi jager du os Tre vor Vei,
Saa gjør du os kun vrede.

Den Ene er en Krigens Mand,
Jurist det er den Anden,
Og Præst engang jeg blive kan,
Ei skye vi selve Fanden.

Saa, frygter du ei Krigens Brand,
Og skyer du ei Processen,
Da lyser jeg i Kirkens Band
Dig selv og Smedeessen!'' -

En deilig Sommerdag jeg red
Paa Monte Cavos Isse,
Og saae Alverdens Herlighed
Fra Klostertaarnets Spidse.

Men intet lille Glimt jeg fandt
Af <w>Vintersbølles</w> Banker,
Og det min Glædes Vinger bandt,
Thi did stod mine Tanker. -

I det vidunderlige <w>Rom</w>
St. Peders Dom mon kneise;
Den, som engang til Toppen kom,
Har gjort en lille Reise.

Og did jeg kravled ogsaa op
I Compagnie med Flere
For fra dens gyldne Fløi og Top
Min Lykke at probere.

Men da vi kom i Knappen ind,
(Huul er den, maa Du vide)
Jeg saae ei bedre, end en Blind,
Thi lukt var hver en Side.

Slukørede vi nu i Rad
I kobberstøbte Kugle
Med trætte Lemmer tause sad,
Som fangne Sangens Fugle.

Dog pludselig en Trøst vi fandt,
Den Trøst sad i en Flaske;
Det var den lille Musikant,
Han drog den af sin Taske.

Han raabte: ,,Nu en Draabe Hver
Af Druens Blod skal drikke,
Og nævne hende, han har kjær!''
Da straalte Alles Blikke.

Da mig han rakte Flasken frem,
Jeg satte den for Munden,
Jeg nævnede et A og M,
Og tømte den til Bunden. -

Paa Appenninens steile Top,
Som sig mod Himlen løfter,
Jeg steeg til <w>Valombrosa</w> op
Igjennem Fjeldets Kloster.

Det Kloster laae saa luunt og tyst
Omsnoet af kjøle Strømme;
Der blev jeg ført til Sjællands Kyst,
Men det var kuns i Drømme.

Der var en Lund med deiligt Læ,
Men paa den bløde Flade
Stod og et eensomt Bøgetræ
Med sommerfriske Blade.

Jeg favnede den gamle Ven,
- Han fandtes ei i Dalen, -
Og strakte mig i Græsset hen,
Og slumred ind i Svalen.

Da havde jeg saa sød en Drøm,
Vemodig uden Lige;
Jeg Taaren følte ængstlig, øm
Sig ned ad Kinden snige! -

Imellem Viin og Korn og Frugt
Paa <w>Lombardiets</w> Slette
En prægtig Stad sig breder smukt,
Dens Navn Du let kan gjætte.

Hver Morgen der jeg vandred til
Den store Kirkes Haller,
Hvor Solens Lys med broget Spil
Igjennem Ruden falder.

Den Kirke med sit Spiir og Top,
Med Buer og med Dukker,
Og med sin hvide Marmorkrop
Seer ud, som gjort af Sukker.

Ja, Tagets hele Billedhær
Med Trapper, Løv og Blade
Seer rigtig ud, paa Lidet nær,
Som lutter Raffinade.

Forgyldt paa Templets Tinde stod
Jomfru Maria blide;
Jeg satte mig ved hendes Fod,
Og stirred ud saa vide.

Rundt om laae Sletten; men saa vidt,
Som Øiet kunde see den,
Stod Bjergene som et Stakit
Omkring det rige Eden. -

Jeg travede med trøstigt Sind
Ad <w>Splügenbjergets</w> Side,
Frem og tilbage, ud og ind
Man Veien op maa stride.

Tænk Dig, hvor det var sært at see
En Vinterdag deroppe,
Skjøndt i August, der glindsed Snee
Paa alle Bjergets Toppe.

Der kom mig som en Luftning ret
Fra Nordens fjerne Dale,
Fast standsede mit Aandedræt,
Jeg kunde næppe tale.

Paa Grændsen jeg mig vendte om,
Og Haand paa Hjertet lagde:
Den Kuling, som fra Norden kom
Til Syd min Hilsen bragte.

,,Farvel, Vulcani Helligdom
Med rankesmykte Skulder!
Farvel, du store, stille Rom!
Farvel, Neapels Bulder!

Farvel, Toscanas Blomsterstad!
Ligurias Fyrstinde!
Farvel, Orangens dunkle Blad!
Farvel for denne Sinde!''

Jeg som en Draabe hurtigt gled
Ad Bjergets steile Pande,
Og derpaa rask det gik afsted
I skjønne Schweitzerlande. -

Jeg nu tilsidst er kommet til
Den gamle Rhin og Byen,
Hvor Taarnet liig en Poppelpiil
Er voxet op i Skyen.

Didop som i en Kjæmpealm
Jeg krøb i Løv og Grene,
Men Grenene var støbt af Malm,
Og Bladene var Stene.

Jeg ridsede mit A og M
Ved Korset, næst ved Himlen,
Du selv engang kan finde dem
Imellem Navnevrimlen.

Jeg dreiede mig som en Fløi
Med Næsen imod Norden,
Men sort var Himlen, fuld af Støi
Med Skyer, Lyn og Torden.

Min Hals jeg gjorde rigtig lang,
Og letted mig paa Taaen,
Og kiged efter Danevang,
Men troer du vel, jeg saae 'en?

I Horizontens mørke Graae
Kong Volmers Taarnespidse
Jeg syntes rigtignok jeg saae,
Men veed det ei tilvisse.

Min Koffert alt er stoppet, Du,
Med Skjorter og med Støvler,
I Morgen reiser jeg; men nu
Jeg hviler mig, og - vrøvler.

Endskjøndt Du er en Jomfru klog
Paa otte Aar og mere,
Jeg haaber, denne Billedbog
Ei skal din Smag genere.

Du staaer jo i den <w>lille</w> Flok
En Stund endnu, og troe mig!
Jeg selv er saa barnagtig nok, -
Tidt kloge Folk udloe mig.

Lad Andre qvide da, som vil,
For Store og for Slemme,
Som sagt, jeg holder bedst mig til
Den Lille og den Nemme.

Om lidt Du voxer, bliver stor;
Men naar Comoedien ender,
Vi blive dog, saavidt jeg troer,
Nok lige gode Venner.

Da haaber jeg, Prindsessen fiin
Mig, den Forladte, trøster,
Den Skjæbne før har været min,
Jeg husker nok din Søster.

Kuns Jacob tjente fjorten Aar
For Rachel og for Lea;
Jeg evigt til din Tjenest' staaer,
Min lille Annathea!
</body>
</poem>

<poem id="winther2018090237" variant="winter2018081812">
<head>
    <title>Paa Herregaarden</title>
    <firstline>Hil sidde I, Herrer og Fruer!</firstline>
    <source pages="115-116"/>
    <quality>korrektur1,korrektur2,kilde,side</quality>
</head>
<body>
Hil sidde I, Herrer og Fruer!
Som flette en spraglet Oval,
Hvor Kraften og Skjønheden luer
Høit i den forgyldene Sal!
Hvor skal jeg min Lovsang fremsende?
Mit Hjerte knap kjender sit Maal!
Skal jeg til hver Rose mig vende,
Hvad heller til blinkende Staal?

O, Rose, du rødeste Blomme,
Du spirende, duftende Guld!
O, Rose, du hvide, du fromme,
Du Stjerne, nedfalden i Muld!
Skjul dybt eders tindrende Øie,
Og rødmer kun ydmygt i Løn,
Thi Skjønhedens Himmel, den høie,
Her straaler mod Strængenes Søn.

Du Eeg, med den knudrede Stamme,
Du Palme, med blomstrende Fjer,
Du Bjerg, som er evigt det Samme,
Du Iisfjeld, med gnistrende Spær!
Jer Kraft, som kun hviler forstenet,
Hos Ridderen luer med Liv,
Med Siirlighed blev den forenet
Ved Elskovs almægtige Bliv!

Op! blomstrende Herrer og Fruer!
Skalmeierne kalde til Dands;
Hvor Kraften hos Skjønheden luer,
Der flettes den sødeste Krands;
Høit Natten udstak sine Fakler,
Den vinker til sværmende Lyst;
Viid, Kærligheds søde Mirakler
Ret læres kun Bryst imod Bryst!
</body>
</poem>


<poem id="winther2018090238" variant="winter1999070605">
<head>
   <title>Sang i Dalen</title>
   <indextitle>Sang i Dalen</indextitle>
   <firstline>Naar Iis og Snee paa Mark og Vang</firstline>
    <source pages="117-119"/>
   <quality>korrektur1,korrektur2,kilde,side</quality>
</head>
<body>
Naar Iis og Snee paa Mark og Vang
Gaae bort for Solens Blink,
Og Droslen med sin muntre Sang
I Busken bygger flink;
Da til min Gritlis Dør jeg gaaer,
Og banker sagte paa,
At nu vi har den grønne Vaar,
Det kan hun strax forstaae.
La du, da dui, da du etc.

En Krop saa rank, som Fyrren hist,
En Fletning tyk og lang,
En Fod saa let som Fugl paa Qvist,
En Røst, som Klokkeklang,
To Øine, som to sorte Bær,
Og Kinden rund og rød, -
Jeg tør nu spørge frit Enhver,
Om Tøsen ei er sød?
La du, da dui etc.

Hver Morgen Solen tidligt staaer,
Og kiger listigt ind,
Hvor Gritli fletter peent sit Haar,
Og kysser hendes Kind; -
Men jeg er nok saa snild, som den,
Thi knap den daler ned,
Jeg gaaer til Sennerhytten hen,
Og hun - hun veed Besked.
La du, da dui etc.

I Dalen er en deilig Plet,
Der staaer et Lindetræ,
Der dandse vi omkring saa let
Udi dets grønne Læ;
Vi synge, som vi kunne bedst,
Vi har et lystigt Sind,
Thi Glæden, som en daglig Gjæst,
Hos os gaaer ud og ind.
La du, da dui etc.

Med Riflen paa min brede Ryg,
Tre Fjedre paa min Hat,
Til Fjelds jeg stige kan saa tryg
At faae paa Gemsen fat;
Og kommer jeg saa vel derfra
Med Bukken, som er skudt,
Jeg Sølverlænker kjøber da
Og Perler til min Glut.
La du, da dui etc.

Jeg lever freidigt her tillands,
Thi Fred jeg har med Hver,
Jeg har en Næve jo til Mands,
Hvis To mig kom for nær;
Min friske Glut og min Musket,
En Sang til Vinens Priis,
Det kan man kalde, troer jeg, ret
En Stump af Paradis.
La du, da dui etc.
</body>
</poem>

<poem id="winther2018090239" variant="winter1999070606">
<head>
   <title>Sang paa Fjeldet</title>
   <firstline>I Aftenens Glands mon gløde</firstline>
   <quality>korrektur1,korrektur2,kilde,side</quality>
   <source pages="120-121"/>
</head>
<body>
I Aftenens Glands mon gløde
Bjergenes Krop,
Og Fuldmaanen hist, den røde,
Hæver sig op;
I Dalen er Alt saa mørkt og tyst,
Sødt Kilderne qvæge Klippens Bryst,
Orangen høit, den søde,
Sig vugger i Træets Top.

Forsigtigt mit Æsel træder
Kløftbroens Bræt,
Til Fodret han alt sig glæder,
Foden er træt.
Han støder sin Røst i Luften hen,
Det skingrer fra Bjerg og Dal igjen; -
Han ryster Trensens Kjeder,
Og spidser sit Øre net.

Selv langsomt jeg Foden flytter,
Steil er min Gang;
Mod Fjeldvæggen Haanden støtter,
Stien er trang;
I Viinhaugen brænder rødt et Baal,
Der venter mig huldt min Længsels Maal; -
Jeg veed jo, hist hun lytter,
Og hører nok alt min Sang.

De sortbrune Øine tindre,
Stjernerne liig,
De sige mig: ,,Hjertets Indre
Brænder for Dig!''
Høit lyder Capellets Klokkeklang,
Da nynner hun fromt sin Aftensang:
Madonna! huldt Du lindre
Min Længsel evindelig!

O! Nina, min unge Qvinde!
Liflig og varm!
Snart skal jeg omkring dig vinde
Kraftigt min Arm;
Trygt kysser jeg Læbens Rosenblad,
Som skulde vi aldrig skilles ad; -
Og Morgnens Sol skal finde
Os slumrende Barm mod Barm.
</body>
</poem>

<poem id="winther2018090240" variant="winter2018080701">
<head>
    <title>Til min Læser</title>
    <firstline>Min Musa svæver ei paa stærke Vinger</firstline>
    <source pages="122"/>
    <keywords>sonnet</keywords>
    <quality>korrektur1,korrektur2,kilde,side</quality>
</head>
<body>
Min Musa svæver ei paa stærke Vinger
I dristig Flugt til høie Regioner;
Hun fremmed er, hvor Skræk og Rædsel throner,
Og sjelden sig fra lave Tue svinger.

Med sparsom Gunst kun af og til hun bringer
Sit søde Kys, og Længselen forsoner,
Og lærer mig de faa, de simple Toner,
Som ængstelig min Haand af Strængen tvinger.

Hun ligner meest en fattig Bondekone,
Der hist og her blandt Bukkar, Brombærranker,
Blandt Caprifolier, under Bøgens Krone

Af Blomster, vilde Bær en Skat sig sanker,
Og smykker den saa godt, som hun forstaaer 'et, -
Men ak! det er kun Vaar een Gang om Aaret.
</body>
</poem>

<poem id="winther2018090241" variant="winter2018080702">
<head>
    <title>Prolog til Damerne</title>
    <subtitle>Ved en Forestilling i Studenterforeningen</subtitle>
    <firstline>Den gravitetiske, den tause Fugl</firstline>
    <source pages="123-124"/>
    <quality>korrektur1,korrektur2,kilde,side</quality>
</head>
<body>
Den gravitetiske, den tause Fugl,
Som stadigt sidder ved Minervas Side; -
Der langsomt svæver hen i Nattens Skjul
Paa Søvngudindens Spor, naar hun, den blide,
Selv slumrende, et Barn paa hver en Arm,
Hendaler gjennem Sommernatten varm; -
Som sætter sig paa Grenen tidt derude,
Og kiger ind ad Vindvets Rude,
Og seer den unge Pige staae
I søvnløs Stund halv ubevidst og stirre
Paa Sø og Skov, hvis Former sig forvirre
I Nattens ubestemte Graae; -
Hiint Billede paa Dybsind, paa Forstanden,
Der pryder Banneret, vi ære,
Som hver Student, - De veed - maa bære
Om ikke i, saa dog <w>paa</w> Panden;
Hiin Fugl har klækket ud en Flok
Af Børn, som hendes Viisdom arve,
Som bære hendes alvorsfulde Farve,
Og ere lærde, Gud veed! meer end nok.

    Men see! - et andet Kuld hun frembragt har,
Hvis Fjederham har tusinde Couleurer,
Hvis Stemme klinger jublende og klar,
Og tidt et morderligt Spektakel fører,
Der chagrinerer slemt den satte Ugle; -
Og disse kaldes - kan De tænke! - <w>Spøgefugle!</w>
Af dem er sanket her i dette Buur
En Sværm, som kjæk og fuld af Løier
Tør efterligne hiin fortryllende Natur,
Hvis Smiil kun deres Mod forhøier,
Ifald det ellers kan formeres;
(Den slanke Piil kun gracieust sig bøier,
Det Bedste, veed De, bedst parodieres!)
De har det Haab, at ikke reent omsonst
De have lokket Dem til disse Sale;
I Lystighed bestaaer al deres Kunst!
<w>Dem</w> var det da, hvis Sag jeg skulde tale,
Og inderligt dem anbefale
Til Deres Bifald, - Deres Gunst.
</body>
</poem>

<poem id="winther2018090242" variant="winter2018080703">
<head>
    <title>Vise</title>
    <firstline>Ak, hvor Faa her rundt om Borde</firstline>
    <source pages="125-126"/>
    <quality>korrektur1,korrektur2,kilde,side</quality>
</head>
<body>
Ak, hvor Faa her rundt om Borde
Af den gamle, faste Stok!
Vist vi spurgte, om vi turde:
Hvor er vel den hele Flok?
Hvor er Aanden, som forene
Os i Livet skulde smukt?
Træet har vel mange Grene,
Men hvor er dets gyldne Frugt?

Venner! læg det Ord paa Hjerte,
Det er ei saa ilde meent:
Rosens Duft og Tornens Smerte
Er i Livet jo foreent;
Lad da Smerten os ei frygte,
Og lad os ei Kampen skye;
Finde skal vi, hvad vi søgte,
Om vi fødes kan paany.

Ei det kaldes kan at sværme,
Nei, det er en reen Bedrift,
Om vor Skat vi vil beskjærme
Kjækt i Tale, Sang og Skrift;
Men skal Aandens Kamp os nytte,
Maa der Ild i Aaren gaae;
Ryg mod Ryg vi da maa støtte,
Og til begge Sider slaae.

End som Brødre staae vi sammen,
Og vort Maal vi end kan naae;
Dog et Pust kan slukke Flammen,
Og vort Samfunds Lys udgaae;
Men - som Grundsteen kan vi bære,
Hvis vi knytte Haand i Haand,
Kongens Throne, Danmarks Ære,
Friheds Lys og Sandheds Aand.

Bort dog nu med Alvors Tanker,
Ringer Sorgen til sin Grav!
Glæden vinker! Druens Ranker,
Kjærlighed har og sit Krav;
Tænk nu hver sin Elskerinde,
Husk det sidste, søde Kys!
Da vil Skyen nok forsvinde,
Og hver Pande vorde lys!
</body>
</poem>

<poem id="winther2018090243" variant="winter2018080704">
<head>
    <title>Farvel</title>
    <toctitle>Farvel til Henrik Hertz</toctitle>
    <indextitle>Farvel til Henrik Hertz</indextitle>
    <linktitle>Farvel til Henrik Hertz</linktitle>
    <subtitle>til Henrik Hertz</subtitle>
    <firstline>Naar Engen praler lysegrøn</firstline>
    <source pages="127-129"/>
    <quality>korrektur1,korrektur2,kilde,side</quality>
</head>
<body>
Naar Engen praler lysegrøn,
Og Gjøgen høres gale,
Og Droslen bygger Huus i Løn
I dunkle Bøgesale;
Naar listigt Bølgen, blank og blaa,
Sig stjæler Kys fra Stranden,
Var det jo syndigt, om vi laae
Forknyt bag Volderanden.

Nei, følge vil vi Hjertets Drift:
At høre Kildens Stemme,
At grandske hvert nyprentet Skrift,
Som staaer i Skovens Gjemme;
Andægtigt der vi lytte til
De tusind smaa Poeter;
Hvad Sommerfuglen præke vil
Fra Blomstens blaae Catheder.

En Sanger fulgte os herud
At see vor Skov, vort Eden,
Før han, i Pagt med Sangens Gud,
Vil flagre bort fra Reden;
Da taer han sagtens Harpen med,
Men vi bør ikke klage:
Hans Hjerte vil med Trofasthed
Nok blive her tilbage.

Dybsindig, snild, med mandig Røst
Han tugted Kunstens Blinde;
Han sang med dybtbevæget Bryst
De faldne Danskes Minde;
Hans Børn vi saae, - en broget Rad
Paa Kongens Torv derhjemme,
Og spørges: hvor han ellers qvad?
Maa vi ei Hirschholm glemme.<note>Henrik Hertz: <xref poem="hertz2018083002"/>.</note>

Men, at ei Sydens kjælne Klang
Os skal hans Længsel røve,
Og reent den danske Fuglesang
I Mindet overdøve;
Skal han af Skovdocenters Hær
Et lille Cursus høre,
Som paa den lange Reisefærd
Kan klinge for hans Øre.

,,Flyv saa kuns over Bjerg og Dal,
Og sank dig søde Frugter,
Og bær dem hid i Bøgens Sal,
Hvor Bredden venligt bugter;
Strø her din Høst! - i Fredens Læ
Din Idræt huldt vil lykkes,
Og friske Skud af Laurens Træ
Omkring din Isse trykkes.''
</body>
</poem>

<poem id="winther2018090244" variant="winter2018080705">
<head>
    <title>Champagnevise</title>
    <firstline>Rask nu lad Champagnen knalde</firstline>
    <source pages="130-132"/>
    <quality>korrektur1,korrektur2,kilde,side</quality>
</head>
<body>
Rask nu lad Champagnen knalde,
Proppen høit mod Loftet slaae,
Riim nu lad fra Læben falde,
Som har Been, og selv kan gaae!
Bacchus ogsaa denne Gang
Fader være til vor Sang.

Skjøndt Champagnen synes rolig
Har den dog et vildt Gemyt;
Hidsig sprænger den sin Bolig,
Og gjør ikke lang Disput;
Straalen stiger mægtig frem,
Stræber atter til sit Hjem.

Solen selv sig heed nedgyder
I vor trolddomsfulde Drik,
Og naar flammende den syder,
Faae vi mangt et Himmelblik;
Thi hver Draabe, rund og fiin,
Gjemmer snildt en Amorin.

Amor stolt paa Vinens Dunster
I vort Capitolium
Driver sine vilde Kunster,
Og i Barmens Adytum;
Ved hans Oprør tidt er hændt,
Hjertet skifted Regiment.

Tidt, naar Hjertet maatte stride
Tvivlsomt mellem Hulde to,
Lod Champagnen vi nedglide
For at mægle Fred og Ro;
For det meste har den dømt:
Elsk dem Begge lige ømt!

O, fortryllende Mænade!
Seer jeg ret, Du svimler nok
Paa din Parder? Viindrublade
Spille om din løste Lok;
Ræk dit Bæger, stil mit Savn!
Tørst, det er min Længsels Navn.

Vivat Bacchus! See han kommer,
Han har hørt vor Flaskes Knald;
Strengt han forske vil som Dommer,
Om vi røgte troe hans Kald!
Drikker Venner! Rask lad gaae!
Vee! om han os ædrue saae!

Ha! hvad vilde Guddomssyner,
Fløiters Klang og Trommers Brag!
Tordnen ruller, og det lyner
For mit Øie Slag i Slag;
Bacchus er det! Hvilken Pragt!
Drik, og hyld hans Herskermagt.

Dandser, søde Bacchantinder!
Springer høit, Satyr og Faun!
Gudens Glands mit Øie blinder,
Jeg kun stamme kan hans Navn;
Ned jeg styrter for hans Fod,
Fældet ved Champagneblod!
</body>
</poem>

<poem id="winther2018090245" variant="winter2018080706">
<head>
    <title>Drikkevise</title>
    <firstline>Min Moder tog mig fra sit Bryst</firstline>
    <source pages="133-134"/>
    <quality>korrektur1,korrektur2,kilde,side</quality>
</head>
<body>
Min Moder tog mig fra sit Bryst
Og mig i Verden sendte;
En Flaske gav hun mig til Trøft,
Det var min Arv og Rente.
Hvergang jeg drak, jeg drak for To,
Og evig lystig, fri og fro
Hos den jeg Kraft vil hente.

Min Hals den er et Sugeværk.
Naar Glas ved Læben hefter;
Dens Pompe flink, dens Slange stærk,
Og Vinen følger efter.
Det nytter ei, man raaber: Stop!
Jeg pomper ned, jeg pomper op
Af alle Livsenskræfter.

I Bacchi Helligdom jeg laae,
- Saa tidt jeg der maa ligge, -
Jeg Gudens røde Aasyn saae,
Og bad, med megen Hikke:
,,O, Bacchus! vær mig naadig, du!
Og lad mig aldrig, til min Gru,
En Draabe Vand uddrikke!''

Han rørte med sin Stav min Mund,
Det brændte, - jeg fornam 'et; -
Nu skyer jeg Vand, som galen Hund,
Af Vandskræk er jeg rammet;
Og gjør jeg noget Smukt og Godt
Og er jeg ikke reent Peer Tott,
Jeg skylder ene ham 'et.

Med Rhinsk, Madeira, Bergerac,
Champagner og Burgunder,
Tokaier, Porto, Frontignac
Han tryller sine Kunder;
Compotatorers vilde Chor
Lovsynger høit fra Syd til Nord
Hans herlige Vidunder!
</body>
</poem>

<poem id="winther2018090246" variant="winter2018080707">
<head>
    <title>En Sviptour til Rom</title>
    <subtitle>I det romerske Gilde, 8de Marts 1834</subtitle>
    <firstline>Lytter ei til Nordens Stemme!</firstline>
    <pictures>
        <picture ref="kuchler/1831-italienerinde"/>
    </pictures>
    <dates>
        <event>1834-03-08</event> 
    </dates>
    <source pages="135-138"/>
    <quality>korrektur1,korrektur2,kilde,side</quality>
</head>
<body>
Lytter ei til Nordens Stemme!
Sadler Phantasiens Hest!
Storm og Slud vi maae forglemme,
Og i Roma være Gjæst!
Har nu Hesten end ei Vinger,
Vand den brav i Bacchi Blod;
Rask da gjennem Æthren bringer
Den os til den gule Flod.

Hør de tusind Klokkers Bimlen!
Jo, <w>her</w> er den store Stad!
See San Pietro høit mod Himlen,
See hist Caracallas Bad!
Disse klippestærke Mure?
Det er Vaticanets Slot; -
Paven sidder der i Bure
Med sin røde Fløils Calot.

Er vi der? Jo, Allesammen!
Her vi har vort Chiavica.
Seer I Lampen der med Flammen?
Er her Maccaroni? Ja!
<i>Eh, coltello e forchetta!</i>
<i>Nino! Nino! - Subito! -</i>
<i>Sbrigati! - Aspett' aspetta!</i>
Der han kommer! - <i>Eccolo!</i> -

<i>L'insalata di lattughe,</i>
Samt et Stykke saftigt Stegt,
<i>Sal e pane</i> kan vi bruge,
Men for Alt <i>un mezzo,</i> - Knegt!
<w>Mindre</w> gjør det ei i Aften,
Langveis fra vi kom herhen,
Og vi skal paa Druesaften
Atter ride hjem igjen.

Kom herhen til Vindvets Rude!
Tænkde jeg det ikke nok?
Han, Tritonen, staaer derude
Paa sin mørke Marmorblok;
Vandets Søile selsomt rokker,
Hvergang Luftens Vinge slaaer;
Var han viis, den stakkels Klokker,
Kom han op og fik en Taar.

Naar i Morgen Solen blinker
Smukt paa Kaiserborgens Gruus,
Vil vi gaae, hvor Kunsten vinker,
Rundt i Staden Huus fra Huus;
Og naar ret vi har studeret
Lærred, Marmor, Loft og Muur,
Vorde vi vel promoveret
Til den levende Natur.

Om Albanerbjergets grønne
Sider møde os da nok
Atter hine stolte Skjønne
Med den ravnesorte Lok:
Ak, Assunta, Serafina,
Nunziata, Orsola,
Betta, Cecca, Gelfomina,
Nina, - ak! Veronica!

Bort dog med det Drømmevæsen,
Som forvirrer Sands og Hu,
Hjemad vil vi vende Næsen, -
<w>Virkeligt</w> er kun hvert Nu;
Og kun <w>dette</w> ret vi nøde,
Hvor vor Vugge stod i Ro,
Hvor de første Taarer fløde,
Og den første Gang vi loe.

Derfor, skjøndt hos Verdens Dronning
Vi fik sværmet sødt i Mag,
Bragte vi dog al vor Honning
Til den gamle Kubes Tag;
Som Erstatning her vi søger
For vort Savn af gamle Rom
Pensel, Meisel, Pen og Bøger
Og - et Hjertes Helligdom.
</body>
</poem>

<poem id="winther2018090247" variant="winter2018080708">
<head>
    <title>Den første Excursion</title>
    <subtitle>Fra Studenterne til Etatsraad J. W. Hornemann, 1834</subtitle>
    <firstline>Egen staaer saa kold og bar</firstline>
    <notes>
        <note>Jens Wilken Hornemann (1770-1841), botaniker, professor i botanik, direktør for Botanisk Have, udgiver af Flora Danica og også etatsråd fra 1829.</note>
        <!-- Malet af Constantin Hansen i 1830, men kan kun finde en s/h gengivelse. https://commons.m.wikimedia.org/wiki/File:Jens_Wilken_Hornemann.jpg og http://www.kb.dk/images/billed/2010/okt/billeder/object149554/da/ -->
    </notes>
    <source pages="139-140"/>
    <quality>korrektur1,korrektur2,kilde,side</quality>
</head>
<body>
Egen staaer saa kold og bar,
Bøgen spirer næppe,
Vaaren kun paa Sletten har
Lagt sit bløde Teppe;
Alt saa vidt som Verden er,
Over Dal og Høie
Kiger kjæk en Blomsterhær
Frem med vakte Øie.

Nu hver Blomst sin gamle Ven
Aabner ømt sit Hjerte,
For med Duft at veire hen
Vintrens bittre Smerte;
Ved hvert Fjed, han træder frem,
Smaa Veninder tale,
Og hvert Aandedrag af dem
Vil hans Bryst husvale.

Venligt ind i Kredsen træd,
Lad dig lifligt qvæge!
Hver en Urt saa fiin og spæd
Være vil din Læge;
Smukt med Duft og Fuglesang
Hilser Vaaren atter,
Og paa Mark og Eng og Vang
Hver din Søn og Datter.

Her i Skov, som hist i By,
Er dit Hjerte hjemme,
Elsket her i Lundens Ly,
Som bag Murens Gjemme;
Hist du tusind Hjerter bandt,
Her dig tusind venter;
Her, som hist, du er iblandt
Venner og Studenter!
</body>
</poem>

<poem id="winther2018090248" variant="winter2018080709">
<head>
    <title>Ved et Bryllup</title>
    <firstline>Vi veed, o Gud! dit Viisdomsøie vaager</firstline>
    <source pages="141-142"/>
    <quality>korrektur1,korrektur2,kilde,side</quality>
</head>
<body>
Vi veed, o Gud! dit Viisdomsøie vaager,
Din Almagtshaand regjerer hvert vort Fjed;
Du spreder mægtigt Jordelivets Taager,
Og sender Trøst og Lys fra Himlen ned;
Paa Støvets Færd du trykker Alvors Stempel
Du mildner kjærligt Kampens bedske Frugt,
Du gjør vort Hjerte til et Fredens Tempel,
Som aabent staaer, til Graven det har lukt.

Vi veed, o, Gud! Du aabner mildt dit Øre,
Du lytter til en ydmyg Tillids Raab;
Dig intet Suk forgjæves vi fremføre,
Beskjæmmet aldrig blev hos Dig vort Haab.
O! hør vor Bøn for disse To, som knæle
Med hellig Andagt for din Høiheds Pragt!
O! lad paa dem dit Faderøie dvæle,
Velsign for Evigheden Tidens Pagt.

Vi veed, o Gud! din Aand har os omsvævet
Med Kjærlighed i denne Høitidsstund!
Du har anammet Løftet, som sig hæved,
Med Tro til Dig, fra Bruds og Brudgoms Mund.
Omslyng dem Du, ifald det er din Villie,
Med Livets bedste Blomster Troskabs Baand,
Og lad dem hist modtage Edens Lilie
I Salighed foreente af din Haand!
</body>
</poem>

<poem id="winther2018090249" variant="winther2002113001">
<head>
    <title>En Sommernat</title>
    <firstline>Høit over Bøgens Top</firstline>
    <source pages="143-144"/>
    <quality>korrektur1,korrektur2,kilde,side</quality>
</head>
<body>
      Høit over Bøgens Top
      Der gaaer en Stjerne op,
Og skuer ned til Skovens dunkle Kroner,
      Og dybt fra fjerne Krat
      I stille Sommernat
Der lyde Nattergalens ømme Toner.

      De lange Skygger maae
      Med Taagesløret paa
Hensvæve tyst og langsomt over Mosen;
      Og saa fortrolig, øm
      Som i en Elskovsdrøm
Udaander Lilien tusind Suk til Rosen:

      ,,O, mindes du dengang,
      Da vi, mens Lærken sang,
Opvaagnede ved Foraarssolens Lue?
      Og da dit søde Blik
      Mit Øie henrykt fik
Med al sin hede Længsels Kraft at skue?

      Vi folded ud vor Knop,
      Og voxte sammen op;
Men Stormen snart vort spæde Løv adspreder;
      Dog af vort korte Liv
      Har Kjærlighedens Bliv
Jo skabt en salig Sum af Evigheder.''

      Men Rosen stod saa tyst,
      Og gjemte i sit Bryst
Al Sødhed, som den hemmeligt bevared;
      Kun Stjernens Sølverglands
      I Duggens Perlekrands
Lod Elskov anende fortolke Svaret.

      En Gysen sagte gaaer
      Igjennem Skovens Haar,
Fra Østen farves blege Himlens Kinder;
      Hver Stjerne slumre vil,
      Og lukker Øiet til,
Mens Natten, Sorgens hulde Ven, forsvinder.

      O, lad mig, dunkle Jord!
      Hvad anende jeg troer,
Bekjende for dit tause Moderhjerte;
      Du kjender vist mit Savn, -
      Lad snart mig i din Favn
Udgræde al min Vemods søde Smerte.
</body>
</poem>

<poem id="winther2018090250" variant="winther2002113002">
<head>
    <title>Uskyldige Ønsker</title>
    <firstline>En Sommerfugls Vinge</firstline>
    <source pages="145-147"/>
    <quality>korrektur1,korrektur2,kilde,side</quality>
</head>
<body>
En Sommerfugls Vinge
Var tidt mit Begjær;
Hvor skulde jeg svinge
Snart hist og snart her!
Til Rosernes Rødme,
Violernes Blaa,
Til Duft og til Sødme
Min Hu vilde staae.

Mig Rosen da sendte
Sin purpurne Glød, -
Jo mere den brændte,
Jo meer var den sød;
Violernes Blikke
I sværmende Suus
Jeg vilde uddrikke, -
Eiah, hvilken Ruus!

Paa blændende Lilie
Jeg satte mig kjæk;
Du havde ei Villie
At jage mig væk;
Men vilde mig true
Din straffende Haand,
I svævende Bue
Jeg svandt som en Aand. -

Dog helst gad jeg være
En tryllende Sang,
Som Luftbølger bære
I sittrende Gang;
Der, medens den lyder,
Liig Bjergmandens Vaand,
Saa seirende bryder
De skjulteste Baand.

Igjennem dit Øre
Jeg listed mig ind,
Du maatte mig høre
Med Hjerte, med Sind!
Alt maatte da vige
For Trolddommens Magt, -
Ned vilde jeg stige
I Guldgrubens Schacht.

Til Venstre, histnede,
Hvor Livskilder gaae,
Hvor Lysalfer frede
Den yndigste Vraa,
Hvor Lilierne smykke,
Og Roserne groe,
Der vilde jeg bygge
Og slaae mig til Ro.

Der klinge jeg vilde
Til Sorg og til Lyst,
Og tidligt og silde
Opfylde dit Bryst;
Og ude og inde,
I By og paa Vang
Evindeligt minde
Om mig og min Sang.
</body>
</poem>

<poem id="winther2018090251" variant="winther2002113003">
<head>
    <title>Aftenmøde</title>
    <firstline>Sid stille hos din røde Ko</firstline>
    <source pages="148-151"/>
    <quality>korrektur1,korrektur2,kilde,side</quality>
</head>
<body>
Sid stille hos din røde Ko,
Og bliv kun ikke bange;
Vi har jo sladdret jævnt, vi to,
Saa mange hundred Gange.
Jeg sætter mig i Kløvret blødt,
Imens du Koen malker,
Mens Gjøg i Skoven kukker sødt,
Og Stork i Mosen stalker.

En liden Fugl hver Morgenstund
End sidder for min Rude,
Med søde Sange i sin Mund,
Og lokker mig derude.
Det er den samme, troer jeg vist,
Som jeg og Du nok kjender,
Som sad og sang paa Lindeqvist,
Da vi blev gode Venner.

Jeg tænker da saa mangen Gang, -
Skjøndt nu vi sjelden mødes, -
Hvor Kjærlighed blandt Spøg og Sang
I Hjertet snart kan fødes.
Jeg tænker paa, da først din Haand
Mig saadan skulde fange,
At du mig lagde fast i Baand
Samt alle mine Sange.

I mine Viser alle fik
Jeg kjønt dit Navn indflettet,
Og du forstod det nok, dit Blik
Det klart mig har berettet;
Kom Andre saa med deres Snak,
Saa vidsde Du det ikke, -
Men mig Du sagde tusind Tak
Med meer end søde Blikke.

Fortryd kun ei, hvad Du mig gav!
Det var dog grumme ringe.
Og saa, Du værged dig jo brav,
Ja, lod dig næsten tvinge!
Dog - næsten lig'saa god som jeg, -
Hvi standsed Du ved Broen?
Og hvorfor løb Du ei din Vei,
Dengang vi kom til Loen?

Hvor Du var sød! din Stemme klang
Saa klar mod Bøgens Toppe,
At Fuglen glemte reent sin Sang,
Og sad saa tvær deroppe.
Og saa vor Dands! - Jeg mindes grant
Dengang hos Erik Heire,
Hvor det gik feiende galant
Med Reel og Contraseire!

Ak, intet Bær endnu er født
Paa Himbærbusk i Lunden
Saa duftig sødt, saa rødt og blødt,
Som dine Kys paa Munden.
Jo, jeg tør snakke med derom,
Ei løiet eller pralet;
Thi den, som først til Mølle kom,
Var jeg, - og jeg fik malet.

Nu har vi skiftet! Hver har Sin!
Men hvad kan alt det skade?
Liig Maanedsrosen, spæd og fiin,
Vi vexle Blomst og Blade; -
Med Elskov, som med Blomst og Frugt,
Jo Livets Stamme prydes,
Men gjækker os ved haanlig Flugt,
Ifald ei frisk den brydes.

Nu maa Du hjem, og jeg skal gaae,
Alt kjølig Duggen falder,
See Maanen rød bag Skoven staae, -
Jeg troer, din Fader kalder!
Men giv mig end, som fordum tidt,
En sød Drik Melk af Spanden,
Og - - hvorfor ei? - i Morgen frit
Du kysse kan den Anden!
</body>
</poem>

<poem id="winther2018090252" variant="winter2018080715">
<head>
    <title>Bacchus og Venus</title>
    <firstline>Lyksalig Druens Krands, som slaaer</firstline>
    <source pages="152-154"/>
    <quality>korrektur1,korrektur2,kilde,side</quality>
</head>
<body>
Lyksalig Druens Krands, som slaaer
Sig om Lyæi dunkle Haar,
Der kruses om hans Pande!
Den lytter til det Sværmerie,
Som med en evig Melodie
Forskjønner huldt den Ruus, hvori
Han svimlende mon stande.

Lyksaligt, Helios! dit Blik,
Som suger i een Luedrik
Al Afrodites Ynde!
Du seer paa Skulder, Fod og Barm,
Paa Hofte, Øie, Kind og Arm, -
Og kan Alverden fra din Karm
Henrykkelsen forkynde.

Lyksalig, Bacchus! blev du selv:
Du drog din Hær, den vilde Elv,
Fra India tilbage;
I dunkle Lund dit Bryllup stod,
Du favnede med kraftigt Mod
Gudinden, som i Lueblod
Hos dig kun fandt sin Mage.

Lyksalig han, som da blev fød,
O, Cypris! af dit Jomfruskjød, -
Med Guddoms Ild han gløder.
Han har, som Fad'ren, Kraftens Tegn,
Han er, som du, liig frugtbar Regn,
Han vogter Druegaardens Hegn,
Og Elskovs Stævnemøder.

Lyksalig hver, som lød dit Kald,
O, Bacchus! - i dit Tempels Hal
Han Glæden fandt ublandet;
Men vee den Usle, som Foragt
Har kastet paa din Druepragt,
Til Marsviin trylled ham din Magt -
Han leve maa i Vandet.

Lyksalig den, som træder ind
Til Cythereas Altartrin,
Og der sin Krands nedlægger;
Ham straale hendes Øine blaae,
Hun byder Nymphers Sværm fremgaae,
Som smilende, med Hænder smaa
Den gyldne Kalk ham rækker.

O! tænd da dybt din Luelyst
I Qvindens Barm, i Mandens Bryst,
Olympens Afrodite!
O, Dionysos! hør vort Suk,
Dit Tempels hvalte Dør opluk,
Og send med Faun, Satyr og Buk
Os Nympher blandt vor Midte!
</body>
</poem>

<poem id="winther2018090253" variant="winther2002112501">
<head>
    <title>Sjælland</title>
    <firstline>Jeg synger, som jeg kan</firstline>
    <source pages="155-162"/>
    <quality>korrektur1,korrektur2,kilde,side</quality>
</head>
<body>
Jeg synger, som jeg kan,
Men ei altid, som jeg vil, -
Jeg veed det, Venner! tidt
Var falsk mit Strængespil;
Men vandt jeg blot et Haandtryk,
Et blaaøiet Smil,
Saa takked jeg Vorherre, -
Og lod saa staae til.

At svinge mig til Gudhjem
Jeg ikke Vinger fik,
For Afgrundens Rædsel
Jeg vender sky mit Blik;
Men Jorden, den lyse,
Med Bjerg og med Dal,
Med duftende Græsmark
Og Bøgeskoven sval,

Hvor Raabukken springer,
Og Sidskenen slaaer
For friske Nordlandsmøer
Med guldblonde Haar, -
Den lokker mig saa sødt
Til sit moderlige Bryst,
Der hviler sig mit Hjerte,
Der synger jeg med Lyst.

Men flakker nu paa Kloden,
Saa riig og saa stor,
Fra Vest til Øst mit Øie,
Fra Syd og til Nord,
Blandt Byer, Slotte, Lande,
Kyst, Dal og Bjerg og Havn,
Det dvæler dog kjærligst,
O, Sjælland! ved dit Navn.

Der ligger du i Havet
Med Byer og med Slot,
En rødmusset Glut
Paa et Silkebolster blaat,
En blinkende Smaragd
I sin sølverne Karm,
En blussende Brud
I sin stærke Brudgoms Arm.

I Fordumstid da skygged
Fast Bøgen overalt,
Nu kryber Plougen langsomt,
Hvor Stammerne faldt,
Og Kilden er nu tilgroet,
Og Banken er flak,
Hvor Brokken før var hjemme,
Og Skovmusen drak.

Nu er der Liv i Bugten,
Hvor før med sagte Slag
Sig eensom Bølgen vælted
I stille Sommerdag;
Hvor Ulven før sig listed,
Og Bjørnen havde Hie,
Om Slottet breder Haugen nu
Sin Farveharmonie.

Jeg priser ei det Gamle
For at skjæmme det Nye,
Ei Nutidens Glands
Skal fordunkle Oldtids Ry;
Men hvert et lille Træk
Af din Skjønhed er en Pynt,
Jeg male vil i Sangen,
Jeg her har begyndt.

Mod Nord bruser Kattegat,
Ved Siden Sund og Belt,
Mod Syd sig speiler Skoven
I det vatrede Felt;
Fra Krogen til Volmers Slot,
Fra Næs til Axelstad
Er du med Eng og Skov og Vand
Et rigt broderet Blad.

Hver Bølge, som saa sagtelig
I Bugt sig sniger ind,
Som knuser sig mod Klinten
I vildt, fortvivlet Sind,
Veed god Besked om gamle Ting,
Og Havfruens Sang
Fortolker deres dunkle Sprog
Ved Langlegens Klang.

Om Kjæmpehøien svæver
I Natten Skygger frem,
Den gamle Helt besøger
Sin fordums Storheds Hjem;
I Mosen dandse Alferne
Med straagule Haar,
Mens Rørdrummen pauker,
Og Nattergalen slaaer.

Paa Sletten kneiser Egen
Stolt af sin runkne Bark;
Den hvide Elverpige
Hensvæver over Mark,
Hun dandser omkring Træet,
Og i den dybe Skrivt
Hun læser gamle Elskovsqvad
Og mangen stolt Bedrift.

Naar Porthunden sover,
Og Maanen er i Seng,
De vevre Nisser drille
Baade Pige og Dreng;
Knap galer Morgenhanen
Paa Bondegaardens Toft,
Saa fjæler sig hver Pusling
I Kjelder og paa Loft.

Hvor Skoven hælder ned
Mod Søens grønne Rand,
Der kneiser røde Borgmuur,
Og seer sig i Vand;
Liig Sphinxen hviler Kirken,
Og stirrer vide ud,
Og værner fromt om Støvet
Af mangen Ridder prud.

Fra Høiden, over Skoven
Viser Gisselfeld sin Pragt,
I den friske, grønne Mose
Er Holmegaarden lagt;
I Parken spiller Karpen
Og Brasen saa bred,
I Dyrehaugen Hinden
Med Lænden, trind og fed.

I Skovklosters Haller,
Hvor Munkebrødre sang,
Der Peblingen vandrer
Sin tunge Skolegang;
I Ringsted og i Roeskild
Bag broget Marmorsteen
Sødt hviler Drot med Dronning
De livstrætte Been.

Den sommerglade Lærke,
Hun qviddrer høit i Luft,
Og Jordbærret kryddrer
Skovsletten med sin Duft;
Mens Ræv og Hare pusle
Rundt om i lune Krat,
Den brune Hjort sig bryster
Med sin kronede Hat.

Igjennem Øresundet
Der feier Nordenvind
En Sværm af travle Snækker
I Havnens Favntag ind;
Søkrigens Kjæmpe fører
Med Slottet Passiar;
Fra Land Kanonen tordner,
Og Fregatten giver Svar.

Naar Nattens Maane glider
Over Himlens dybe Blaae,
Og Fredriks-Borgens Taarne
Som tause Kjæmper staae,
Og Vinden kjærligt hvidsker
I Bøgens Løv og Green,
Da sætter den gamle Konge
Sig paa sin hugne Steen.

I Hledres tætte Skove
Der vandrer end hvert Aar
Gudinden Herthas Vogn
I den spirende Vaar;
Forbauset Hyrdedrengen
Med Hunden seer derpaa;
Han hører selsomme Sange
Mod Skovens Hvælving slaae.

Ak, jeg vil tie stille,
Jeg fik saa aldrig endt;
Og hvad har jeg vel ogsaa
Ved dit Contrafei fortjent;
Hvad hjalp det mig, om Farvens Spil
Var nok saa smukt og godt?
Det tykkes vel de Fleste,
At det er altfor smaat! -

Naar Alting er til Ende,
Og Natten stunder til,
Naar slukket er i Mulmet
Livssolens Straalespil, -
Ak, kunde jeg da lægge
Til Ro mig i din Eng,
Dit Grønsværteppe trække
Over mig og min Seng!
</body>
</poem>

<poem id="winther2018090254" variant="winther2002113004">
<head>
    <title>Til Træet</title>
    <firstline>O, Lindetræ! med ranke Krop</firstline>
    <source pages="163-166"/>
    <quality>korrektur1,korrektur2,kilde,side</quality>
</head>
<body>
O, Lindetræ! med ranke Krop,
Med kongelige Krone, -
Du skal os ved din grønne Top
Med Skovens Savn forsone.

Du har nu seet saa mangen Slægt
Omkring din Stamme vandre, -
Ei mægted Aldrens tunge Vægt
Din Ungdom at forandre.

Lær os at gjemme, hvis du kan,
Som du, et freidigt Hjerte, -
Da kan vi vandre vidt om Land,
Og lee ad Savn og Smerte.

Lad Verden kun gaae op og ned,
Lad Skjæbnens Strømme bruse, -
Her i dit Læ er lystig Fred
Og trofast Sind tilhuse.

Du breder grøn din Vinge ud
Hvert Foraar og hver Sommer, -
Vor Stamme først faaer nye Skud,
Naar Efterhøsten kommer.

Fidel er du, som alle vi,
Regentsen er vor Moder, -
Dit Sind er sundt, din Tanke fri,
Og hver Student din Broder.

Taus og forsigtig stod du smukt
Med grønne Fjer i Hatten, -
Naar tidt Studenter gik i Bugt
Hver til sin Gang om Natten.

Dit Øielaag du tidt opslog
I Morgenlampens Lue, -
Og gav Studenten ved sin Bog
En Hilsen i hans Stue.

Og hørte du et Pereat
For mangen cras Philister, -
Da har du Fyren ærligt sat
I sorte Bogs Register.

Men blev en ægte Musasøn
Et Jubelhurra givet, -
Da rysted du din Fane grøn,
Og Hjertet slog i Livet.

Og hørte du et liflligt Qvad
Til Skjønhed og til Druen, -
Da hæved du din Pande glad
Og stolt mod Stjernebuen.

Med Øiet høit mod Himlen blaa,
Med Foden dybt funderet, -
Saa høit og dybt, som Tanker gaae,
Vi veed, du har studeret.

Og derfor du, trods nogen Mand,
En Doctor os skal være, -
Og Vaaren, naar den gaaer i Land,
Hvert Aar dig skal creere.

Ei spørges Facultetet om:
Hvor høi du vel tør være? -
Du sender ikke Bud til Rom,
Hvad Farve du tør bære?

Thi Sort og Rødt og Violet
Er Farver, du foragter, -
Det frie Grønt er nok saa net,
Naar frit man det betragter.

Men skal din Stjerne dale brat
Engang i Tidens Bølge, -
Studenternes Hurra! Godnat!
Dig skal i Graven følge.
</body>
</poem>

<poem id="winther2018090255" variant="winther2002113005">
<head>
    <title>Vandring og Opdagelse</title>
    <subtitle>
        <line>Den 5te Juli 1833</line>
        <line></line>
        <line>Mel.: Ren Calad jag spår och tror.</line>
        <line><i>C. M. Bellmann.</i></line>
    </subtitle>
    <dates>
        <written>1833-07-05</written>
    </dates>
    <firstline>Skjøndt forvænt til By og Buur</firstline>
    <notes>
        <note>Melodi som Bellmans <xref poem="bellman2001061342"/>.</note>
    </notes>
    <source pages="167-178"/>
    <quality>korrektur1,korrektur2,kilde,side</quality>
</head>
<body>
   ,,Skjøndt forvænt til By og Buur
   ,,Skal De gaae med mig en Tuur,
   ,,De skal see en kraftig, fyndig,
         ,,Frisk og yndig
         ,,Skovnatur!
   ,,Nu farvel, farvel, Mama!
   ,,Beggeto vi gaae herfra,
   ,,Klokken ni til ti, jeg tænker,
         ,,Thee jeg skjænker
         ,,For os da. -
,,Kom saa! lad os gaae gjennem Haugen og Lunden,
   ,,Tag kuns en Ciggar i Munden!
         ,,Nu, farvel Mama!''

   Ole vander, - han har Hast!
   Peter binder Seilet fast,
   Baaden gynger, hør, han synger,
         Mens han klynger
         Sig til Mast.
   ,,Siig, hvorhen skal Reisen gaae?''
   Det maae De nok bedst forstaae;
   Blindt i Deres Spor at træde
         Er min Glæde, -
         Føer mig saa!
,,Lad os da til Furresø gaae, til Forandring,
   ,,Om en ny og deilig Vandring
         ,,Vi opdage maae.''

   Der paa Baaden dybt i Siv
   Baadsmand snitter med sin Kniv.
   ,,Ja han lever smukt og stille
         ,,Med sin lille
         ,,Vakkre Viv!''
   Her er Skoven høi og sval,
   See, der bygges jo en Stald?
   ,,Det er gjort, for nu i Sommer
         ,,Gjæster kommer
         ,,Uden Tal.''
Her jeg kan ei glemme Hr. Dumenils Kager,
   Hundepoter, Vaffelbager,
         Svendsens Sommerbal!

   Mindes De dog, tæt herved
   Bar jeg Dem paa Arm afsted?
   Ernestine jeg betænked,
         Hun blev stænked
         Op og ned;
   Men hun blev dog ikke vred
   For min Tølperagtighed,
   Hun er from, hun sig bekjæmped,
         Vreden dæmped
         Hun dog ned.
Ak, men hiin Lyksalighed glemmer jeg aldrig! -
   ,,Man maa aldrig sige <w>aldrig</w>,
         ,,Er en Ting, De veed!''

   Lad os see paa Prindsens Høi!
   Ei, hvor Blæsten dog gjør Støi!
   See til Svanen hist paa Søen,
         Rundt om Øen
         Bort den fløi.
   Vindens Arme dristigt slaae
   Dem om Silkekjolen blaae,
   Skjøndt forvoven han Dem favner,
         Ei det gavner, -
         Bort han maa.
Guder! hvor det glimter! jeg seer 'et! jeg seer 'et!
   Skjørtet, hvidt, saa skjønt broderet,
         Som vel Nogen saae.

   Gid det Spurveskjul var mit!
   See, hvor skjelmsk det leger Tit;
   Rundt om Vindverne den slanke
         Green og Ranke
         Snoer sig blidt.
   Her skal boe en peen Madam,
   Hende saae vi tidt og Ham
   Smukt agere, snildt at springe
         Ei med ringe
         Kunst og Bram.
Men er det ei bedre, hvad her vi kan skue?
   Skov og Sø og Himlens Bue,
         Heste, Køer og Lam!

   ,,Hvor var De forleden Dag?
   ,,Christi Himmelfart? Behag!
   ,,Hvi forsømde De Besøget?
         ,,<w>Da</w> forøget
         ,,Var vort Lag;
   ,,Fættren fandt kun Glæde i
   ,,Gaae med mig paa eensom Sti,
   ,,Men der moersomt kun spadseres
         ,,Kan i Fleres
         ,,Compagnie!''
To - det er dog Flere, det kan De ei nægte? -
   ,,Nei, en Treklang gjør den ægte
         ,,Rene Harmonie!''

   ,,Siig mig, hvor De sad og skrev
   ,,Hiint forfløine Fuglebrev?''<note><i>Hiint forfløine Fuglebrev</i>: der alluderes til Winthers <xref poem="winter1999032205"/>.</note>
   Det var der paa Skrænt, ved Broen,
         Hvor nu Koen
         Langsomt drev.
   Men <w>det</w> var dog mest paa Skrømt,
   Hvad mit Hjerte føler ømt,
   Kan ei synges, helst jeg tier,
         Rimerie er
         Da fordømt.
Men mit Hjerte heftigt al Skjønhed tilbeder,
   Og det Maal af Saligheder
         Har jeg ofte tømt.

   ,,Hvorom talte vi dog før?''
   Om en vakker fransk Monsør,
   Som var med paa Grækertoget,
         Han, som Kroget
         Lige gjør.
   ,,Han mig bad om mit Portrait!''
   Naa? De skjænker ham vel det?
   ,,Nei, De veed jo, <w>hvem</w> jeg lovte
         ,,Det saa ofte?'' -
         Det var Ret!
,,Men De skulde hørt ham saa vred paa den Danske!
   ,,Een saa følsom blandt de Franske
         ,,Har jeg aldrig seet!''

   Denne Huulvei er saa luun,
   Lyngen nikker rød og bruun,
   Rundtom myldre Blomster røde,
         Hvide bløde
         Blad og Duun.
   Vil De sidde? er De træt?
   ,,Nei, kuns gjøre Toilet;
   ,,Haaret kildrer mig om Næsen,
         ,,Dette Væsen
         ,,Er ei net!''
Ak, naar Vinden leger med Blomsternes Stilke
   Og med Lokkers fine Silke,
         Gjør den ganske ret!

   Kom, Veninde! sæt Dem her
   Bag de tætte Tjørnetræer,
   Giv mig Hatten, jeg den holder,
         Den kun volder
         Dem Besvær.
   Ei, hvor hurtigt og galant
   De med Lokken Seier vandt,
   Fængslet blev den nu bag Øre,
         Støvlens Snøre-
         Baand De bandt.
Kinderne og Munden Dem blusse <i>vermeille</i>,
   Selv er De dog <i>à merveille</i>,
         Det er vist og sandt.

   ,,Laan mig Uhret!'' - Det var smukt!
   Som et Speil det før er brugt;
   Haaret sirligt ligger bøiet
         Ned mod Øiet
         Fiint i Bugt.
   ,,Vaaren har bag dette Krat
   ,,Tusind skjønnne Blomster sat,
   ,,Jeg vil plukke Dem tre, fire,
         ,,De skal sire
         ,,Deres Hat!''
Nei, jeg disse Blomster i Bogen vil bære,
   Og dem aldrig bortforære,
         Ei for nogen Skat.

   Aa, men see dog, see dog hist
   Noget ganske Nyt forvist!
   Der paa Pynten staaer Capellet,
         En forældet
         Gothisk Qvist
   Gyldent Korset staar paa Top,
   Bagved vrimler Graners Trop, -
   Ned vi maae, hvor Vover trille,
         Hvis vi ville
         Naae derop.
Nei, det var da morsomt! en uventet Glæde!
   Her forsigtigt maae vi træde
         Langs ad Klintens Krop.

   Ned ad denne Bankes Barm
   Vandre skal De ved min Arm!
   ,,Nei, her gaaer jeg bedst alene,
         ,,Lyngens Grene
         ,,Gjør os Harm!''
   Op igjennem grønne Kløft
   Over Gjærde, over Grøft
   Kaster Søen os om Kinden
         Rask med Vinden
         Kjøle Svøft.
Kjæreste - min Frøken! De falder! De glider!
   Nei, De faldt dog ei, De skrider
         Let og net paa Taa.

   Op blandt broget Gruus og Sand
   Skyller Søen Skum og Vand,
   Her jeg vil min Læbe kjøle,
         Jeg kan føle
         Tungens Brand.
   Her paa disse skarpe Steen
   Gaaer kun Foden tung og seen,
   Hvis jeg maa, vil jeg Dem bære,
         Hist maa være
         Veien reen.
Vogt Dem dog, Alvilde! o, Smerte! o, Smerte!
   Grusomt bløde maa mit Hjerte
         For de spæde Been!

   See, her staaer en Bænk til To,
   Lad os slaae os lidt til Ro;
   Ak, hvor godt bag Granens Skygge
         Luunt vi bygge
         Kan og boe.
   Søen Solens Billed bær,
   Droslen slaaer i Granetræer,
   Steile stige disse Trapper,
         Hold Dem tapper,
         Støt Dem her!
See nu kun, hvor Solen den blinker heroppe
   Paa Capellets gyldne Toppe
         Og paa Ruden der.

   Hillemænd! en Bænk til Ti,
   Vi kun fylde lidt deri! -
   Kan man see et Belvedere
         Vel med mere
         Phantasie?
   Hele Søen for vor Fod,
   Skyen rød af Solens Blod,
   Landet speilt i klare Vove,
         Rundt med Skove
         Overgroet.
Der staaer nu Capellet; hvad kan det dog være!
   Gjerne brød jeg ind, paa Ære!
         Havde jeg blot Mod.

   Skyen truer sort mod Nord
   Som en Fængselshvælving stor,
   Men mod Vest, hvor Solen hviler,
         Himlen smiler,
         Freden boer.
   Over Søens blanke Vand
   Gaaer en bred og gylden Rand,
   Skoven Kysten huldt omringer,
         Fisken springer
         Fast i Land.
Ned ad Bakken Heste og Køer nu stiger,
   Og bagefter langsomt sniger
         Dorsk en Bondemand.

   Himlen hvælver høit sin Sal,
   Hør i Skoven Gjøgens Gal,
   See hist Farum, Kollekolle
         Og det bolde
         Fredriksdal.
   Skal vi spørge Fuglen ad,
   Om hvor mange Aar i Rad
   Deres Scepter De skal føre,
         Og os gjøre
         Dagen glad?
Nei, vi vil ei fristes! thi taug den nu stille,
   Da min Taare maatte trille,
         Og jeg traurig sad.

   ,,Bliv ei melancholsk, min Ven!
   ,,Kom, og lad os gaae igjen!
   ,,Søen skummer hvid og bruser,
         ,,Vinden suser
         ,,Over den.
   ,,Denne Grangang er saa tyst,
   ,,Her er mørkt, mens hist er lyst,
   ,,Knap man hører Fuglens Trille,
         ,,Bølgen spille
         ,,Op mod Kyst.''
Seer De vel den Amor af Steen, det Spektakel!
   Han med Vind og Veir, den Stakkel,
         Døied mangen Dyst

   Her blev Øiet frit engang!
   Hvilken Udsigt, hvid og lang.
   Hør, i Søllerød det klinger,
         Der det ringer
         Aftensang.
   Over Marken nu paa skraa
   Kan vi snart til Virum naae;
   Efter Faaret springer Drengen
         Over Engen,
         Hvor vi gaae.
Gaderne de vrimle af støiende Glutter,
   Hunden gjøede, Bedstemutter
         Op fra Rokken saae.

   De er nok saa træt og varm?
   Hvil Dem trygt paa denne Arm!
   Aftenpust i Hasselbuske
         Høres ruske
         Høit med Larm.
   Gaaer jeg ei for stærkt for Dem?
   ,,Nei, saa naae vi hurtigst hjem,
   ,,Seer De, Skyen dækker Egnen,
         ,,Snart vil Regnen
         ,,Komme frem.''
Rask vi holde Skridt, som vi gik efter Noder,
   Snart vi gjæste Deres Moder
         I sit lune Gjem.

   Taus er nu det Sangerchor,
   Som i Lyngby-Skoven boer;
   Fine Perledraaber glide
         Fra det hvide
         Taageflor;
   See, i Haugen noget Hvidt!
   Det er Fruen! - Bi kun lidt!
   Den Manoeuvre her med Porten -
         Jeg har gjort den
         Jo saa tidt.
Kjæreste min Frue! her har De os atter.
   Her jeg bringer Deres Datter, -
         Tørst og Appetit.
</body>
</poem>

<poem id="winther2018090256" variant="winter2018080720">
<head>
    <title>Til A. M.</title>
    <subtitle>Novbr. 1833</subtitle>
    <firstline>Alt er nu saa koldt og raat</firstline>
    <source pages="179-185"/>
    <quality>korrektur1,korrektur2,kilde,side</quality>
</head>
<body>
Alt er nu saa koldt og raat,
  Stormen over Marken tuder,
  Regnen slaaer paa Væg og Ruder,
Græsset ligger guult og vaadt;
  Grenen knager, Bølgen bruser,
Vinden bider som en Kniv,
Og igjennem visne Siv
  Liig et Orgel huult den suser;
Over Haugens øde Gang
  Seer man Spurven eensom hoppe,
  Og i nøgne Bøges Toppe
Høres ingen Fuglesang; -
  Ak! - og det var Skuepladsen,
Hvor saa mangen Blomsterstikling
Fandt sit Ungdomslivs Udvikling, -
  Borte er nu hele Stadsen.
Paa den friske grønne Plan
  Sommerfugl, den lette Dandser,
  Smukt forlysted vore Sandser
Med sit korte Livs Roman;
  Og paa Haugens pene Tillie
Førtes mangt et Drama op
Af den muntre Rosenknop
  Og den alvorsfulde Lille;
<w>Der</w>, naar Aftenduggen faldt,
  Har Nymphæer, Immorteller
  Underfulde, smaa Noveller
Dem saa hemmeligt fortalt
Om, hvad dybt paa Søens Bund
  Og i Kjæmpers mørke Høie
  Aldrig sees af Støvets Øie,
Men af Blomsteralfen kun;
  Høit i Bøgens Top foroven
Var et rigtbesat Capel,
Der et mægtigt Tonevæld
  Strømme lød igjennem Skoven;
Hver en Morgen prægtigt lød
  Deres høitidsfulde Psalme,
  Men naar Vestens Sky mon falme,
Klang en Elskovshymne sød. -
  <w>Der</w> vi torde med hverandre
Frit marschere, uden Gru,
Og fra Bakken, <i>Rendez-vous,</i>
  See de tappre Skarer vandre.
Det var smukt, ihvor vi gik; -
  Ak, hvor jevnt faldt ei vor Tale,
  Ikke frygted vi Cabale
Eller nogen skarp Critik! -
  <w>Der</w> De vandret har alene
Med det røde Shawl om Kind,
Saa med dybt fortryllet Sind
  Ellekongen stod bag Grene;
Han usynlig rask sig skjød
  Frem blandt Fyrrens ranke Stammer,
  Saae med sine Øines Flammer,
At De - spiste Hvedebrød!
  Godt, at han ei har forledt Dem!
Dog - De bli'er saa let ei skudt;
Nei, han selv vist blev caput
  Første Gang, da han fik seet Dem.
Alt er svundet! - Egen staaer
  Kuns endnu med Rest af Løvet,
  Tusind Farver sank i Støvet,
Bølgen kold mod Kysten slaaer.
  Nu hver Gartner maa i Tide
See sig for og være travl,
Han maa tætte luun sin Gavl
  Og med Maatter Husets Side;
Og, hvis han er rigtig snild,
  Sine bedste Rosenblommer
  Sætter han, naar Vintren kommer,
Ved en kunstig Sommers Ild.
  Falder Sneen saa i Lunde
Tæt og tyk paa Busk og Tjørn,
Kan de søde Sommerbørn
  Dog saa trygt i Varmen blunde.
Ogsaa Deres Gartners Flid
  Maa mit Hjerte høiligt rose,
  At sin yndige Mimose
Han forsigtigt bragte hid.
  Vi har sagtens ingen Kilder,
Ingen Sommerfugle-Dands,
Ingen Sø med grønne Krands,
  Intet Krat med muntre Triller;
Nei, i denne Rumle-By
  Vent kun ei, min søde Frøken!
  Nattergalen eller Gjøgen,
Eller Lærken under Sky.
  Regnen øser fra hver Rende,
Droschken ruller tung og dorsk,
Og de vækkes kun ved Tørst,
  Skraldemænd og Pindebrænde;
Grønt kun møder Deres Blik
  Paa Gardiner og Tapeter,
  Kun Livgardernes Trompeter
Varte op med sød Musik.
  Sommerfuglen, B....e,
Svæve vil omkring paa Bræt,
Og Parterre samt Parquet
  Flink med Haand og Fløite spille;
For en fattig Tvebak skal
  De faae Dyresteg og Kage,
  For Spadseregang De tage
Her til Takke med et Bal!
  Det er alt, hvad vi kan byde
Dem for Landets Nektarbad;
Hist laae Karpen Dem paa Fad,
  Her De faaer den tørre Jyde.
Men for mig, hvis Navn her staaer,
  Var det Vinter her i Sommer,
  Men nu bliver, naar De kommer,
Vintren til en yndig Vaar!
</body>
</poem>

<poem id="winther2018090257" variant="winter2018081001">
<head>
    <title>Tilegnelse</title>
    <subtitle>
        <line>Til Grev A. C. P. Rantzau til Breitenburg</line>
        <line>1839</line>
    </subtitle>
    <firstline>Kan om en rask, romantisk Daad</firstline>
    <source pages="184-189" />
    <quality>korrektur1,korrektur2,kilde,side</quality>
</head>
<body>
Kan om en rask, romantisk Daad
<w>Nu</w> Sangens Fugl fortælle?
<w>Alt</w> styres jo ved sindigt Raad,
Og ei ved Sværdets Vælde.

I Cabinettet, lønligt gjemt,
De Penneposer skride;
Og Mandens Arm har næsten glemt
Med Staal og Stang at stride.

Den Finger selv, der fordum kjæk
Regjered Kampens Flamme,
Maa nu besudle sig med Blæk
Og blandt Papirer kramme.

De stærke Havets Slotte man
Heel fredeligt udskikker,
Og flytter dem langs Kyst og Strand
Blot som en Skaktavls Brikker.

Soldaten tæt ved Fredens Bryst
Sig blødeligt har leiret;
Ei mæler stolt Kartovens Røst:
,,Triumph! nu har vi seiret!'' -

Og hvor i Verden er den Vraa,
Hvor Sangens Fugl tør bygge?
Ak, ræd den hører Øxen slaae,
Der lysner Skovens Skygge.

Ei Bækken meer faaer Lov i Skjul
I Dalens Skjød at glide
Nei, den maa vælte tusind Hjul,
Og som en Trælqvind slide.

Staaer Qvæget end i Mark og Dal
Og smykker Landets Billed?
Ak nei, det fodres nu paa Stald
I stive Rækker stillet.

Den stolte Ganger græsser ei
Omkring den grønne Tue;
Den finder til sit Foder Vei
Kun i en Stadsestue;

Den faaer ei Hø, ei Havrekorn,
Nei, den faaer Brød og Skinke;
I Vandets Sted, den drak tilforn,
Maa nu Champagne blinke.

Ei Himlen meer - i Sømands Sind -
Nu raader for hans Lykke;
Sig Skibet lister uden Vind
Jo hen ad Havets Rygge.

Man stiger ei paa Bjergets Top,
Hvor Himlens Stemmer høres,
Nei, tvers igjennem Klippens Krop
Paa glatte Jern der kjøres.

Og Politiet veed saa flink
At snuse og at gribe;
I Krattet sees ei Bøssens Blink,
Der skingrer ingen Pibe.

I Diligencen reiser man
Som i sin Dagligstue,
Hvor man commode sig gjøre kan
I Tøfler og i Hue.

Og <w>under</w> Floder, <w>over</w> Byer
Man nu saa trygt kan fare,
At smukke Reise-Eventyr
Snart vorde meget rare.

Nu sværtes Morgensolens Kind
Af Røg og Steenkulsdampe;
Og Maanens Fylde svinder ind
For <w>Gaudins</w> Stjerne-Lampe.

Før glimred Duggen, rød og blaa,
Paa Engens Blomsterflade;
Som brune Sod dens Perler staae
Retnu paa Rosens Blade.

Maskiner hist, Maskiner her
I stædig Takt og Orden,
Med Klappren, Buldren fjern og nær
Selv døve Herrens Torden.

Og fordum paa hver Livets Gang
Til Glæden og til Sorgen
Man vilde høre Sang og Klang
I Hytten og i Borgen;

Men nu der høres knap et Skraal,
Hvor Druens Straale springer,
Og ved et natligt Stævnemaal
Ei nogen Cithar klinger.

,,De Sangens Kunst og Strængespil
,,Saa ringe Priis tilmaale,
,,At nu tildags man næppe vil
,,Den høre eller taale!''

- Hvor skal da Sangens Fugl tye hen
I Fred, med Qvad og Qvidder?
Den flyer til <w>Dig</w>, <w>Du Sangens Ven!</w>
Du ædle, danske Ridder!

Du lokked den med venlig Aand;
Den kom, lidt bly og bange;
Nu sidder tryg den paa din Haand,
Og synger sine Sange.

Den glemme vil sin Skræk og Sorg,
Sin Længsel og sin Lede,
Hvis til din gamle Stammeborg
Den klæbe tør sin Rede.

Den flittigt flyve vil mod Nord
Og fjernt til Solens Zone,
Og virke Dig et broget Flor
Om Skjold og Hjelm og Krone.

I Sommerdagens Straale blid,
Ved Vinternattens Kerte
Den prise vil dit rige Vid,
Men først og sidst - <w>dit Hjerte!</w>
</body>
</poem>

<poem id="winther2018090258" variant="winter2018081005">
<head>
    <title>Til Weyse</title>
    <toctitle>Til Weyse. 1836</toctitle>
    <subtitle>Den 5te Marts 1836</subtitle>
    <firstline>Sanggudinden kjærlig stod</firstline>
    <source pages="190-191"/>
    <dates>
        <event>1836-03-05</event>
    </dates>
    <keywords>weyse</keywords>
    <quality>korrektur1,korrektur2,kilde,side</quality>
</head>
<body>
Sanggudinden kjærlig stod
Ved din Barndoms Leie,
Kaared Dig med Liv og Blod
Til sin Arv og Eie;
Og hun trykked Dig i Favn,
Høitidsfuld og stille,
Lærte Dig sit Guddomsnavn,
Mens Du end var lille,

Dig hun gav sit Ridderslag,
Gav den gyldne Lænke,
Gav i Kys og Favnetag
Alt, hvad Mø kan skjenke;
Kraftig Alvor, liflig Skjemt,
Livets bittre Smerte
Fik hun i din Harpe stemt,
I dit dybe Hjerte.

Og som Ridder kjæk og bold,
For din Hjertenskjære
Du med Harpens brede Skjold
Skjermed hendes Ære;
Stærk med evigt Ungdomsblod,
Stred Du, naar det gjældte,
Værned hendes Skjønhed mod
Frække, velske Helte.

Ædle Ridder! slaa din Stræng,
Lad din Stemme tone
Over Vintrens hvide Eng,
Vaarens grønne Krone!
Lad til Musers ædle Dands
Straale smukt din Stjerne,
Og forjage med sin Glands
,,Junos ublue Terne.''

Luk ei til dit rige Bryst,
Men lad Skatten stige
Vældigt frem til Folkets Lyst
I dit Kongerige:
Veed Du ei, at Du er Drot?
Ei din Magt Du kjender?
Spørge Du behøver blot -
Troe og faste Venner.
</body>
</poem>

<poem id="winther2018090259" variant="winter2018081006">
<head>
    <title>Til Thorvaldsen</title>
    <toctitle>Til Thorvaldsen. 1838</toctitle>
    <subtitle>fra Danmarks yngre Kunstnere</subtitle>
    <firstline>Velkommen, o Mester! tilbage til Nord</firstline>
    <source pages="192-193"/>
    <keywords>thorvaldsen</keywords>
    <quality>korrektur1,korrektur2,kilde,side</quality>
</head>
<body>
Velkommen, o Mester! tilbage til Nord
Fra Sydens sødtblomstrende Høie,
Fra Byen, hvor Floden, den gule, sig snoer,
Hvor Solen nedsender sit Øie
Til Rankernes Frugt, mens Orangernes Duft
Omsvæver Cypressen i mørkblaae Luft.

Vidt førte din Hæder, den vældige Ørn,
Dit Navn paa de mægtige Vinger,
At høit det blev nævnet for Jorderigs Børn,
Hvor Kunsten sin Tryllestav svinger.
Nu Danmark, saa stolt af sin Søn og hans Navn,
Dig aabner huldsaligt sin Moderfavn.

Fra Høie og Sletter, fra grønnende Eng,
Fra Byer og duftende Skove,
Fra jublende Læber, fra klingende Stræng,
Fra Havets høitbrusende Vove,
Fra Landboens Hytte, fra Herskerens Slot
Dig toner: Velkommen, o Kunstens Drot!

Og Vi, som endnu kun i Forgaarden staae
Til Musernes straalende Tempel,
Og færdes, saa flittigt og godt vi formaae,
Med Pensel og Meisel og Stempel, -
Vi kunne ei tæmme Begeistringens Lyst,
Nei, ud maa den strømme af fulde Bryst!

Du aabned vort Øie, Du vakte vor Sands
For Skjønhed og Sandhed, den rene;
Du bærer med Rette den evige Krands
Af Laurens gudviede Grene!
Høit lyde vor Velkomst i jublende Chor:
Hil være vor Mester! vor Stolthed i Nord!
</body>
</poem>

<poem id="winther2018090260" variant="winter2018081007">
<head>
    <title>Til Damerne</title>
    <subtitle>Ved et Bal i Studenterforeningen</subtitle>
    <firstline>For Skjønheds rige Blomsterflor</firstline>
    <source pages="194-195"/>
    <quality>korrektur1,korrektur2,kilde,side</quality>
</head>
<body>
For Skjønheds rige Blomsterflor
Som huldt i Hal mon prange,
Lad frit, hvad i vort Hjerte boer,
Fortolke vore Sange;
Mens Dandsen paa sin lette Flugt
Indslynger sine Ringe,
Til Strængeleeg skal Sangen smukt
Udfolde klart sin Vinge.

Lad Verdens Bølge bruse vild,
Lad Storm og Torden true,
Os vinker dog en Straale mild
Bag Skyens dunkle Bue;
Igjennem Livets Fattigdom
Kjækt gaaer vor Skudes Planke.
Vi eie eet Klenodie, som
Gjør riig og klar vor Tanke.

I Qvindens Hjerte staaer den Sol,
Som Livets Mørke spreder,
Der staaer den faste, sikkre Pol,
Som os til Himlen leder;
Der er den ædle Diamant,
Hvis rene Glands vi ære,
Og alt det Guld, vor Grandsken fandt,
Skal dens Indfatning være.

I Himmel, Hav, i dunkle Jord,
I Sjælens Dyb der speides,
Af tusindfoldigt Sangerchor
Hver Livets Dont geleides;
Af Stenen her, ved Farver hist
Et ædelt Liv opvækkes, -
Men hver en Stræbens Frugt tilsidst
For Skjønheds Fod nedlægges.

Naar fjernt vi spredte gaae paa Jord
I Vest- og Østerlide,
Skal dette Mindes Blomsterflor
Staae frisk ved Vintertide.
Thi er end Vaaren længst forbi,
Og Støv vor Ungdoms Krandse,
Skal dog vor Tanke, ung og fri,
Gjenkalde disse Dandse.
</body>
</poem>

<poem id="winther2018090261" variant="winterandrea1">
<head>
    <title>Længsel</title>
    <firstline>Jeg kunde slet ikke sove</firstline>
    <source pages="196-197"/>
    <quality>korrektur1,korrektur2,kilde,side</quality>
</head>
<body>
Jeg kunde slet ikke sove
For Nattergalens Røst,
Som fra de dunkle Skove
Sig trængte til mit Bryst.
Jeg aabnede Vinduet stille
Og stirred i Mulmet hen,
Og lod hver Elskovstrille
Mig synge om Dig igjen.

Et Posthorn i det Fjerne,
Et Suk af Nattens Vind,
Et Glimt af en eensom Stjerne
Vakte mit stille Sind;
<i>Dit</i> Billed sagte hensvæved
Paa Nattens Baggrund huldt;
Mit Hjerte sittred og bæved
Længsel- og smertefuldt.

Min Tanke jeg Dig sendte,
Jeg sendte Dig mit Blik;
Ak, hvor mit Hjerte brændte,
At intet Svar jeg fik;
Kun Pust af Nattevinden,
Fra Grenen hist et Vink,
Den kolde Dug fra Linden,
Og Stjernens kolde Blink.

Du tænker vel, jeg har glemt Dig?
Men troe mig, om Du kan,
Jeg har i Hjertet gjemt Dig,
Og skal over Gravens Rand,
Trods Dødens bittre Kulde,
Hiinsides Livets Kyst
Bære dit Navn, det hulde,
Prentet dybt i mit Bryst.
</body>
</poem>

<poem id="winther2018090262" variant="winther2002112603">
<head>
    <title>Til Beppina</title>
    <subtitle>Med et Par Castagnetter</subtitle>
    <firstline>Hvor tidt har jeg ønsket at see</firstline>
    <source pages="198-199"/>
    <quality>korrektur1,korrektur2,kilde,side</quality>
</head>
<body>
Hvor tidt har jeg ønsket at see
De sortbrune Øines Glands,
Naar i slangesmidige Dands
De forraadte det brændende Indre,
Mens paa Sierra-Nevadas Snee
Andalusiens Sol monne tindre,
Mens Kilder rislede ned
Gjennem Klippens brune Rifter
Og balsamiske Luftninger gled
Over Palmernes grønne Vifter.

Men nu, ved det danske Sund,
Ved Strand, i den landlige Bo,
- Hvis Haabet bliver mig tro -
Skal henrykt mit Øie følge
Dit Blik og din smilende Mund
Og din Midies svævende Bølge,
Naar Du træder den mauriske Dands.
Men dog skal din blændende Arm,
Dine Lokkers blonde Krands,
Din Kind saa skjær og saa varm,
Hiint Foraarsblaae i dit Øie,
Mig minde om, hvor vi boer,
Og at Qvinden her i vort Nord
Har Blikket vendt mod det Høie;
At kuns <w>hun</w> en Længsel stor
Har knyttet i hellig Eenhed
Til Livets sværmende Lyst,
Og til Værn om sit tugtige Bryst
Lysalfers barnlige Reenhed.
</body>
</poem>

<poem id="winther2018090263" variant="winterandrea2">
<head>
    <title>Min Skat</title>
    <firstline>Hun er sød</firstline>
    <source pages="200-201"/>
    <quality>korrektur1,korrektur2,kilde,side</quality>
</head>
<body>
Hun er sød,
Hun er blød,
Hun er smal om sit Liv;
Hun er bøielig
Og føielig
Og rank som et Siv
Hendes Kind
Er saa lind,
Og som Rosens saa varm;
Hun er nysselig
Og kysselig
Paa Mund, Haand og Arm.

Ak, hvor net,
Og hvor let
Som et svævende Fnug,
Kan hun neie sig
Og dreie sig
Paa Foden saa smuk!
Hvor hun stod
Paa sin Fod,
Hvor hun gik og hun sprang,
Var hun nydelig
Og frydelig
Som Fløiternes Klang.

Og saa kjæk
Som en Bæk
Mellem Blomsternes Flok,
Glimter Øiets Blink
Fornøiet, flink
Bag nødbrune Lok.
Hendes Røst
Er min Trøst
Midt i Sorgernes Nat, -
Al den Herlighed
Og Kjærlighed
Er <i>min</i> søde Skat!
</body>
</poem>

<poem id="winther2018090264" variant="winter2018081011">
<head>
    <title>Det nye Aar</title>
    <firstline>Hører I Klokkens Klang?</firstline>
    <source pages="202-203"/>
    <quality>korrektur1,korrektur2,kilde,side</quality>
</head>
<body>
Hører I Klokkens Klang?
<w>Det</w> var en Dødesang, -
Aaret, det gamle, bortiler;
See, alt i Hallen staaer,
Krandset, det unge Aar, -
Fingren paa Munden, - og smiler.

Reis for det gamle hist
Granens den mørke Qvist,
Der hvor hans Hoved nedlægges;
Over hans Sarkophag
Skal under Haabets Flag
Mindet om Sorgerne dækkes.

Du med det blonde Haar,
Nyfødte, tause Aar,
Siig nu, hvad Rigdom Du bringer?
Trygle, - det gjør vi ei!
Ungdom paa Livets Vei
Kraftigt sig Skatten tiltvinger.

Bring mig en Purpurmund,
Blussende, sød og sund,
Piger med bankende Hjerte;
Da skal, min Ven! du see,
Hvor jeg og de skal lee
Høit ad hver truende Smerte.

Sæt mig et druefyldt,
Duftende, solforgyldt,
Skummende Bæger for Munden;
Da, faaer jeg drukket ret,
Engelen vækkes let, -
Glæden, der slumrer paa Bunden.

Kom da, du unge Mand!
Svæv over By og Land,
Hør paa vor Jubel og Gammen!
Vandringens Fakkel tændt!
Vel begyndt, halv fuldendt!
Kom, lad os vandre tilsammen!
</body>
</poem>

<poem id="winther2018090265" variant="winter2018081012">
<head>
    <title>En lille Erobring</title>
    <firstline>Hun var saa fiin, og neppe ti, tolv Aar</firstline>
    <source pages="204-205"/>
    <quality>korrektur1,korrektur2,kilde,side</quality>
</head>
<body>
Hun var saa fiin, og næppe ti, tolv Aar,
Med skjelmske Øine, spæde Hænder,
Og løb med flyvende, guldgule Haar,
Og leged lystigt ,,Tampen brænder''.

Men - dette underlige, dybe Suk -
Det Blik, hvormed hun yndigt sværmed, -
Hvo lærte hende det? Hiin ,,Dreng saa smuk'',
Der tidligt, ømt sig Barnet nærmed.

Hun stilled sig paa Bordet, rank og let,
Og saae sig om med skjelmske Blikke,
Og sagde: ,,Jeg vil kysse hans Portrait, -
Ham selv - nei ham - det tør jeg ikke!''

Og da hun siden tog sit Shawl, sin Hat,
Og Kaaben paa for hjem at vandre,
Hun sagde: ,,Kun om ham den hele Nat
Jeg drømme vil, - om ingen andre!''

Ja, tryk det kolde Lærred lifligt kun
Mod dine friske, røde, unge Læber, -
Men fly mit Kys! thi paa min Mund
En Rædsel boer, som Livet dræber.

Drøm kjærligt, søde Barn! om mig i Nat,
Og send mig Sukke, varme, ømme;
Jeg møde vil ved Stævnet, Du har sat,
Thi jeg har Ingen, jeg tør drømme!
</body>
</poem>

<poem id="winther2018090266" variant="winter2018081013">
<head>
    <title>Drikkevise</title>
    <firstline>Rust dig til Kampen, nu Fienden du seer</firstline>
    <source pages="206-207"/>
    <quality>korrektur1,korrektur2,kilde,side</quality>
</head>
<body>
Rust dig til Kampen, nu Fienden Du seer,
Tapper og vældig er Troppen;
Sort Uniform og hvidt Bandoleer,
Høirøde Huer paa Toppen.
Op nu med Hjertet og fast i din Fod!
Knæk deres Hals og drik deres Blod, -
Sub Rosa, min Broder! jeg haaber, Du har Mod,
Og ikke vil spare paa Kroppen.

Hvor blev nu Flasken? den svandt for mit Blik!
Staaer den ei lige for Næsen?
See, her er Glasset, - tag fat nu og drik, -
Hvad behager? maaskee du er kræsen?
Her har Du Rødt, og her har Du Hvidt,
Og alt hvad Dig huer, det kan Du kalde dit,
Sub Rosa, min Broder! vi troe, Du er fallit,
Hvis Du er for peen i dit Væsen.

Hvad siger Tungen? - naa, er den nu glad?
Synes Du, Taaren var bitter?
Strax jeg dig tapper af det ældgamle Fad,
Hvor Katten paa Rygningen sidder.
Veed du ei nok, vor Lov hedder: Drik!
Hver Sjæl maa følge sit Lands Lov og Skik, -
Sub Rosa, min Broder! ved Tap og ved Svik!
Du er ei blandt lumske Migueliter.

Bacchus har Døttre, - Du veed det, min Gut!
Gjemte bag Tempelets Mure;
Og vi bør kysse hver blussende Glut,
Baade den søde og sure.
Aldrig partisk, nei altid liberal!
<w>Saa</w> bør det gaae i Bacchi Høitidssal, -
Sub Rosa, min Broder! en lille Perial
Er just det, hvorpaa vi skal lure.

Drik saa for Konge og drik saa for Land,
For Stænder og Tøi i vore Riger;
Men - først og sidst saa flink som Du kan
For alle vore søde smaa Piger!
Give Gud, de var her, og Hver havde sin,
Og du havde din og jeg havde min, -
Sub Rosa, min Broder! ja Kjærlighed og Viin
Staae dog nok <i>al pari,</i> - som man siger!
</body>
</poem>

<poem id="winther2018090267" variant="winther2002112604">
<head>
    <title>Mathildes Hænder</title>
    <firstline>Jeg meget saae paa denne Jord</firstline>
    <source pages="208-212"/>
    <quality>korrektur1,korrektur2,kilde,side</quality>
</head>
<body>
<nonum><center>1.</center></nonum>
Jeg meget saae paa denne Jord,
Og al dens Skjønhed fast jeg kjender,
Men intet dog saa sødt, jeg troer,
Som disse spæde Frøkenhænder.

<nonum><center>2.</center></nonum>
Hvad er Carraras Marmorbrud?
Hvad Alpens himmelrene Flade?
Det er kun Graat i Graat, ved Gud!
Mod disse varme Lilieblade.

<nonum><center>3.</center></nonum>
Hvad er det Hvideste af Hvidt?
Hvad mon med mildest Flamme brænder?
Hvad blødest vel af Blødt og Blidt?
Jeg svarer frit: Mathildes Hænder!

<nonum><center>4.</center></nonum>
I Fingrene, dem alle ti,
Forskjellig Characteer sig præger;
Og i hvor yndig Harmoni
Een Aand dem alle dog bevæger!

<nonum><center>5.</center></nonum>
De ligne Skyen, hvid og let,
Der sagte sig for Stjernen lægger, -
Hvor bliver ei mit Billed ret,
Naar hendes Øine de bedækker!

<nonum><center>6.</center></nonum>
Den hvide Finger tidt blev lagt
Paa Læberne, de Ordforødere;
Men Øiet, trods den skjønne Vagt,
Fik talt saa meget desto sødere.

<nonum><center>7.</center></nonum>
Din Haand er som et lukket Brev;
Lyksalig Han, som tør det bryde!
Hver Hieroglyph, din Stjerne skrev
Deri, skal ham hans Held udtyde.

<nonum><center>8.</center></nonum>
Den er et helligt Document,
Der borger for hans Hjertes Lykke,
Og salig han sit Stempels Prent
Vil med sin Læbes Segl paatrykke.

<nonum><center>9.</center></nonum>
Men puur og skjær, som Rosens, maa
Den Læbes varme Purpur være,
Der tør sin Andagts Offer paa
Et saadant Altarbord frembære.

<nonum><center>10.</center></nonum>
Hvad jeg kun først udtænke maa
Og grunde paa en dyb Erfaring,
Vil Han, begeistret, strax forstaae
Som ved en himmelsk Aabenbaring.

<nonum><center>11.</center></nonum>
Nys hendes Læbe skrev et Brev -
Et Afskedskys - til en Veninde;
En sneehvid Due Haanden blev,
Som vidste, hvor hun var at finde;
Den flagred flink i Luften hen,
Men vendte hurtig, bly tilbage,
Og fløi - og kom -, for ret igjen
Sit søde Budskab at gjentage.

<nonum><center>12.</center></nonum>
Den <w>Høire</w> ei at vide faaer,
Hvad i den Venstre fiint er tegnet,
Hvor Kjærlighedens Gud hvert Aar
For sig og Hende har beregnet.

<nonum><center>13.</center></nonum>
Den <w>Venstre</w> - aldrig aner den,
Hvad Mildhed vel den Høire øver;
Men Hjertet, som den tause Ven,
Staaer mellem dem, og raader, prøver.

<nonum><center>14.</center></nonum>
Jeg veed - hvad tidt jeg grunded paa -
Hvoraf det dog vel kunne komme,
At de er begge lige smaa,
Og lige bløde, lige fromme:
Som Tvillinger, de begge to
Nød lige Tugt i Sorg og Gammen,
Og hist i Templet see vi jo,
De holde deres Andagt <w>sammen.</w>

<nonum><center>15.</center></nonum>
I denne Alabaster fiin -
Jeg tænkte, da jeg saae dem begge -
Tør man, som i et Helgenskriin,
Et Liv, en Evighed nedlægge.

<nonum><center>16.</center></nonum>
Thi vist jeg veed: i Himlens Bo
Mod Herrens Straaletempel vender
Ei nogen Lysets Engel to
Meer uskyldshvide, fromme Hænder. -

<nonum><center>17.</center></nonum>
Hvad henrykt sværmet har min Aand
Om <w>ubeskrivelige</w> Hænder,
Jeg ved en anden elsket Haand,
Min ædle Frøken! her Dem sender;

<nonum><center>18.</center></nonum>
Thi <w>Hendes</w> Ønske var et Bud,
Hvis Almagt ydmyg jeg erkjendte,
Paa hendes Vink jo Sangens Gud
Mig fordum tidt sin Flamme sendte.
</body>
</poem>

<poem id="winther2018090268" variant="winter2018081015">
<head>
    <title>Opsæt det ikke!</title>
    <toctitle>Opsæt det ikke</toctitle>
    <firstline>Lad dem prise Laurens Blade</firstline>
    <source pages="213-214"/>
    <quality>korrektur1,korrektur2,kilde,side</quality>
</head>
<body>
Lad dem prise Laurens Blade,
Lad dem love Egens Kraft,
Lad dem juble, lad dem glade
Sjunge Rankens stærke Saft;
Men som yndigst Pryd for Jorden
I den rige Skabnings Rad
Blomstrer dog fra Syd til Norden
Myrthens Qvist og Rosens Blad.

Laurens dunkle Grene smykke
Som en Krone, strengt og stolt;
Egens Folkeblade stygge
Ædelt, ærligt, sundt, men koldt;
Og til kummersyge Hjerter
Rækker Ranken sin Mixtur,
Dulmer <w>Timens</w> bittre Smerter
Ved sin hulde Slummerkuur.

Men hvor Myrthens lune Skygge
Sig om Elskovsrosen slaaer,
Der er sødt at boe og bygge,
Naar kun To og To man gaaer;
Thi en evig Drøm kan drømmes
Under Myrthens Baldachin,
Og en evig Ruus kan tømmes
Dybt af Rosens røde Viin.

Evig Drømmen - thi den kommer
Ned i hvert et jordisk Bryst
Jo fra Evighedens Sommer,
Fuld af Anelser og Lyst;
Evig Rusen, som vi tømme -
Thi fra Paradisets Bo
Af dets stærke, søde Strømme
Fyldes Rosenbægret jo!

Drik det ud! opsæt det ikke!
Livet er en snel Bedrift!
Snart skal aabnes Alles Blikke
For dets dunkle Gaadeskrift.
Riigt skal da vor Idræt lønnes
I den nye Morgenstund,
Og vor Myrte evig grønnes,
Rosen blusse frisk og sund.
</body>
</poem>

<poem id="winther2018090269" variant="winther2002112606">
<head>
    <title>Vaarsang i Høst</title>
    <firstline>Hist ude er koldt; og med Smerte</firstline>
    <source pages="215-216"/>
    <quality>korrektur1,korrektur2,kilde,side</quality>
</head>
<body>
Hist ude er koldt, og med Smerte
Seer Linden ned til sit faldende Haar;
Men her, ak! her i mit Hjerte
Nu blomstrer den favreste Vaar.
Der spirer den grønneste Vang,
Hvor vækkende Luftninger gaaer;
    Nys Rosen udsprang!
Det er <w>den</w>, jeg skylder min Sang.

Før var der saa mørkt; men med Luen
Har Rosen malt baade Blade og Træer,
Da høit, saa høit imod Buen
Den sendte sit tryllende Skjær;
Min Barm, der var nylig saa trang,
Nu rummer en duftende Hær;
    Nys Rosen udsprang!
Det er <w>den</w>, jeg skylder min Sang.

Før var der saa tyst, og i Dvale,
Som Dødens, dybt hver en Tone var lagt,
Men nu, ak! nu kan den tale,
Til Live ved Rosen gjenvakt;
Med Duft og med Straaler og Klang
Min Vaar skal forkynde sin Pragt;
    Thi Rosen udsprang!
Og kun <w>den</w> jeg skylder min Sang.
</body>
</poem>

<poem id="winther2018090270" variant="winter1999032201">
<head>
    <title>Serenade</title>
    <firstline>Hvor er Du, Camilla?</firstline>
    <source pages="217-219"/>
    <quality>korrektur1,korrektur2,kilde,side</quality>
</head>
<body>
Hvor er du, Camilla?
  Luk Vinduet op!
  Alt Maanen sig hviler
  Paa Bjergenes Top.

See, Alt er indslumret
  I By og paa Land,
  Fontainen kun leger
  Med straalende Vand.

Med Ryggen mod Muren
  Jeg staaer her saa mat,
  Og søger min Stjerne
  I dæmrende Nat.

Du elsker mig, Søde!
  Min Rose Du fik,
  Du gav mig jo Svar i
  Dit brændende Blik.

Du planted den yndigt
  Blandt Lokkerne ind,
  Misundelig blegned
  Den over din Kind.

Sit brændende Øie
  Den lukkede til,
  Thi dine to Stjerner
  Har stærkere Ild.

Saa kom da, Camilla!
  Min Rose Du tog,
  Jeg læste mit Haab i
  Det Smiil, som Du drog.

To fæle Dæmoner
  Mig knuge i Favn,
  Een kalder jeg Længsel,
  Een kalder jeg Savn.

De lamme min Styrke,
  De knuse mit Mod,
  Fortærende Flammer
  De slaae i mit Blod.

Saa kom da, Camilla!
  Min Frelse, mit Haab;
  Gjenfødes jeg kan kun
  I Kjærligheds Daab.

Forjag Du min Længsel
  Og dræb Du mit Savn,
  Og døb mine Smerter
  Med Saligheds Navn.

Kom ned til vor Vigne,
  Hvor Rankerne groe,
  Der hænger en Drue
  Saa sød, kan Du troe.

Kom ned til vor Hauge,
  Bag Myrternes Læ,
  Der plukke vi Frugten
  Af bugnende Træ.

Den glimrer fra Grenen
  Saa lokkende sød, -
  Jeg ryster med Lempe
  Den ned i dit Skjød.
</body>
</poem>

<poem id="winther2018090271" variant="winther2002121002">
<head>
   <title>I Hjemmet</title>
   <subtitle>(1855)</subtitle>
   <firstline>Vildt flyver Høg</firstline>
   <source pages="220-221"/>
   <quality>korrektur1,korrektur2,kilde,side</quality>
</head>
<body>
Vildt flyver Høg
Over Land, over Vove,
Taus sidder Gjøg
I de brogede Skove;
Høstvinde drysser
Blade paa Dysser
Hisset, hvor Oldkjæmper sove.

Her kan jeg frit
Aande Luft i min Lunge,
Alt her er mit,
Og om Alt tør jeg sjunge;
Vandre i Drømme
Stærke og ømme,
Høre, hvor Bølgerne runge.

Glemme jeg vil,
Hvor mit Hjerte har sittret,
Strængenes Spil
Var forstemt og forbittret;
Tanker og Sange
Sløve og bange
Sadde, som Slaver bag Gittret.

Hæv dig, min Sang,
Paa din klangfulde Vinge!
Fædrenes Vang
Du en Hilsen skal bringe;
Huldt gjennem Dale
Tonernes Tale
Smelte og jublende klinge!
</body>
</poem>

<poem id="winther2018090272" variant="winther2002121003">
<head>
   <title>Hvile</title>
   <toctitle>Hvile</toctitle>
   <indextitle>Hvile</indextitle>
   <firstline>Solen er slukket, Dagen forstummer</firstline>
   <source pages="222"/>
   <quality>korrektur1,korrektur2,kilde,side</quality>
</head>
<body>
Solen er slukket, Dagen forstummer,
Skyerne staae ved Himlens Rand.
Stjernerne smile; Drømme og Slummer
Favne i Stilhed Hav og Land,

Ak, naar min Dag nu snart er tilende,
Kunde jeg da, som Blomsten der,
Hylle mit Hoved blødt og mig vende
Trygt mod det unge Morgenskjær!
</body>
</poem>

<poem id="winther2018090273" variant="winther2002121004">
<head>
   <title>Skovsang</title>
   <toctitle>Skovsang</toctitle>
   <indextitle>Skovsang</indextitle>
   <firstline>Der sad en Fugl paa Bøgeqvist</firstline>
   <source pages="223-224"/>
   <quality>korrektur1,korrektur2,kilde,side</quality>
</head>
<body>
Der sad en Fugl paa Bøgeqvist,
Den sang saa kjønt i Lunden,
Den lytted til mit Hjerte vist,
Og sang det efter Munden.

Og Hjertet var saa frit og glad,
At det var intet Under,
Om Begges Sange fulgtes ad
Og gav sig gode Stunder.

Luun streifed Luften henad Mark,
Mens Solen gik sin Bane;
Tvers over dunkelgrønne Park
Der gled den stille Svane.

Den smaa Kjærminde smiled ømt,
Med Øiet fyldt af Duggen,
Og røbed, hvad den havde drømt
Den Sommernat i Vuggen.

Til Gjæst hos Kløvret Humlen gik
Alt i sin lodne Kofte;
Muusvaagen svæved som en Prik
Høit under Himlens Lofte.

Jordbærret, duftende og rødt,
Imellem Græsset blinked;
Fra Hybenbusken Rosen sødt
Med Elskovsblik mig vinked.

Og der var Nok at qvæde om
For den, der kunde qvæde,
Og Tanken gik, og Tanken kom,
Saa det var ret en Glæde.

Vi sang og jubled op og ned
I Løb og Triller klare,
Og meente, den Livsalighed
Vel evigt kunde vare.

Men op fra Horizontens Kyst
Sig vælted Skyer vilde; -
Da Fuglen taug, - og i mit Bryst
Der blev det ogsaa stille.
</body>
</poem>

<poem id="winther2018090274" variant="winther2002121005">
<head>
   <title>Skovminder</title>
   <toctitle>Skovminder</toctitle>
   <indextitle>Skovminder</indextitle>
   <firstline>I Skoven, hvor jeg vandred</firstline>
   <source pages="225-227"/>
   <quality>korrektur1,korrektur2,kilde,side</quality>
</head>
<body>
I Skoven, hvor jeg vandred,
Da jeg var ung og glad,
Er Ingenting forandret,
Ei Stub, ei Blomst, ei Blad.
Med Veemods Fryd fornemmer
Endnu min vakte Sands
De samme Fuglestemmer,
Den samme Duft og Glands.

End leve tusind Minder
Her fra min fjerne Vaar;
Fra hver en Luft, der vinder,
Et Fordums Suk jeg faaer.
Skovduens Kluk og Klage
Er lige elskovsblid
Og tryller sødt tilbage
Mig til en svunden Tid.

De vilde Anemoner
Har end det gamle Skjær,
End klinge fjerne Toner,
Som gik mit Hjerte nær;
Den høie Poppel kroer sig
End lige stolt og rank,
Og Bækken endnu snoer sig
Om Stenen lige blank.

Mig vinker hver en Bille,
Hver Sommerfugl, hver Bi,
Jeg veed nok, hvad de ville,
Og føier mig deri:
De byde mig at lukke
Vidt op min Tankes Blik; -
I Klokkeblomstens Krukke
Credentse de mig Drik.

Men Mindets Skaal, de rækker,
Gjør ei mit Hjerte svagt;
Det hæver sig og strækker
Sig med forynget Magt.
I dette grønne Mørke,
I Sommerduftens Flod
Det føler ny sin Styrke
Og faaer sit gamle Mod.

Thi jeg er ingen Daare,
Som har den vamle Skik
At spilde Suk og Taare
Paa Tiden, som hengik.
Ak! Alt hvad der kan tænkes
At gjøre Glæden riig,
Det Bedste, der kan skjenkes,
Har Tiden skjenket mig.
</body>
</poem>

<poem id="winther2018090275" variant="winther2002121006">
<head>
   <title>Sommerfuglen</title>
   <firstline>Tidt saae man, Sommerfuglen</firstline>
   <source pages="228-233"/>
   <quality>korrektur1,korrektur2,kilde,side</quality>
</head>
<body>
Tidt saae man, Sommerfuglen
Af mangen fræk Krabat
I Viisdom over Uglen
Paa Vers og Riim blev sat.
Men sligt gjør ingen rigtig
Moralsk Poet - nei Tak!
Og derfor skyer forsigtig
Jeg saadan ublu Snak.

Hvad er den hele Tingest?
To Vingepar med Støv!
Blandt Creaturer ringest
Den nys paa Jorden krøb.
Af Blomsterne den arved
Sin siirlige Gestalt
Og fik sin Kappe farvet, -
Men det er ogsaa Alt.

Thi naar i Sommerhaven
Heel lystigt Sangen gaaer,
Den taus og tyst som Graven
Med sine Vifter slaaer.
Den fik ei Røst, ei Stemme,
Den lærte ingen Sang,
Og maa i Hjertet gjemme
Sin Tanke og sin Trang.

Men seer De vel, mit Øre
En Guddom har berørt;
Jeg derfor grant kan høre,
Hvad Andre ei faae hørt;
Jeg Alt, hvad i dens Indre
Sig rører, kan forstaae;
Saavidt jeg kan erindre
Saa tænker den som saa:

,,- De kalde mig letsindig,
Ustadig, kaad og vild,
Forfængelig og vindig, -
Kort - Alt, hvad der er til,
Som ikke rigtig duer,
Og stille saa mig op
For Frøkener og Fruer
Som en forvorpen Krop.

Nei, da jeg havde krøbet
Paa Jordens mørke Sti,
Og revet mig af Svøbet,
Som jeg laae bundet i,
Saa blev jeg just en Tænker,
En rigtig, som er fri
For alle dumme Lænker
Og alt Philisterie.

At deilig er min Skabning,
Det veed jeg jo saa godt;
Man staaer i taus Fortabning,
Naar jeg mig viser blot;
Naar i min Fløielskaabe
Jeg hæver mig til Flugt,
Tidt hører jeg dem raabe:
Nei see, hvor det er smukt!

For alt det rene Skjønne,
For Blomster, Sol og Luft,
Det Brogede, det Grønne,
For Alt med Sjæl og Duft,
Mig aabent Sind og Sandser
Naturens Herre gav;
Saalænge her jeg dandser,
Jeg lever kun deraf.

Titanen fordum famled
Sig træt i vaade Leer;
En Krop fik han vel samlet,
Men heller ikke meer;
Thi døv og stum stod Manden, -
Først da Gudindens Haand
Mig satte ham paa Panden,
Fik han Liv, Sjæl og Aand.

Og paa hans Isse stillet
Med samlet Vingepar,
Jeg Sjælens ædle Billed
For alle Kunster var.
Naar sig en Sjæl vil hæve
Og til Vorherre gaae,
Da kan den dog kun svæve
Med mine Vinger paa.

Siig, hvad er vel min Brøde?
Den Drik, man mig frembar,
Jeg skulde vel bortstøde
Som en forlegen Nar?
Jeg tager, hvad man skjenker,
Mig fryder, hvad man gav,
Jeg fri og freidig sænker
Mig dybt i Glædens Hav.

Mon Lilien følte Smerte,
Som bar mig paa sin Arm?
Og brast vel Rosens Hjerte
I dens blussende Barm,
Fordi jeg fløi forbi den
Og sendte den et Blik,
Der vakte Tanker i den,
Som aldrig før den fik?

Violen - var den ikke
Lige duftende og smuk,
Fordi den lod mig drikke
Sit første Morgensuk?
Og fik Kjærminden Taaren
Vel i sit Øies Blaae,
Fordi den havde baaren
Mig et Minut, den Smaa?

Og skal jeg høre ilde,
At i Auriklens Huus
Jeg stundom fik en lille
Gemytlig Sommerruus?
Selv har den mig udkaaret,
Selv har den søde Ven
Mig fuldt saa vel bedaaret,
Som jeg bedaared den!

Jeg tager, hvad man giver,
Mig fryder, hvad man gav,
Til Spurvens Kro mig bliver
En hurtig Død og Grav.
Snart er jeg sønderrevet,
Saa er den Stads forbi; -
Men saa har jeg dog levet,
Saa der er Mening i! -''

Saa tænkte den med Letsind,
Og kroede sig derved,
Saa blot og bar for Retsind,
Dyd og Anstændighed.
Jeg har ei overdrevet,
Nei, sandt er hvert et Træk.
Jeg har det her nedskrevet
Ligesindede til Skræk.
</body>
</poem>

<poem id="winther2018090276" variant="winter2018082527">
<head>
    <title>I Busken</title>
    <firstline>Det er et deiligt Sommerveir</firstline>
    <source pages="234-235" />
    <quality>korrektur1,korrektur2,kilde,side</quality>
</head>
<body>
Det er et deiligt Sommerveir,
Jeg ligger under Busken her,
Og midt i Løvet sidder
Et lille Par, en Hun og Han, -
Hvor man dog meget lære kan
Af slig en Fugleqvidder!

De tale om, hvor det er godt
At boe i grønne Sommerslot
Fortroligt, To tilsammen:
Og det er baade sandt og vist,
At Reden paa den skjulte Qvist
Var fuld af Fryd og Gammen.

,,Vi bygge her saa høit vor Bo,
,,At ei forstyrres kan vor Ro
,,Af Snogene, de stygge;
,,Og lav den er og sikker nok, -
,,Naar Stormen rusker Bøgens Lok,
,,Vi sidde her saa trygge.

,,Vi ligge under Løvets Tag
,,Saa luunt og blødt, i Fred og Mag
,,Paa vore Æg og drømme;
,,Vor Tanke altid er hos dem,
,,Den vover sig ei længer frem
,,I Verden for at dømme.

,,Vi holde os fra Høg og Ørn;
,,Vi samle flink til vore Børn
,,Smaa Orme og smaa Biller;
,,Naar saa vi har os fløiet træt,
,,Og Alles Kro og Næb er mæt,
,,Saa slaae vi vore Triller.

,,Har vore Børn saa fundet paa
,,Med unge Vinger kjækt at slaae,
,,Og barsken Vinter kommer;
,,Saa drage vi med Sang og Spil
,,Til fjerne Land og Skov, og til
,,En ny og deilig Sommer!''
</body>
</poem>


<poem id="winther2018090277" variant="winther2018081101">
<head>
   <title>Til Læseren</title>
   <subtitle>(1839)</subtitle>
   <firstline>Med Graad paa Kind, med tunge Fjed</firstline>
   <quality>korrektur1,korrektur2,kilde,side</quality>
   <source pages="236-238"/>
</head>
<body>
Med Graad paa Kind, med tunge Fjed
Alt see vi Aaret vandre
Mod Evighedens Afgrund ned
At slumre hos de andre.

Og, smykt i Paradisets Pragt,
Ad stjernerige Veie
Omstimler huldt en Englevagt
Den døde Konges Leie,

Trompeters Gjald oq Strænges Klang
Og Orglets dybe Tone
Forstummet er, som Fuglens Sang
I Bøgens nøgne Krone.

I Graat sig hyller Solens Karm
Og Himlens hvalte Bue;
Hvert Blomsterskud, hver Jomfrubarm
Bag Sorgens Slør vi skue.

Men om end Døden grumt besaaer
Vor Jord med Liig og Grave,
Saa spirer dog en evig Vaar
I Sanggudindens Have.

I Myrthers Læ hver Nattergal
Sin Rose der forkynder
Sin Elskovs evignye Qval,
Mens Kilden evigt nynner.

Bag Løvet broget Blomst og Frugt
Sig søsterligt forene,
Og lokke Sommerfugles Flugt
Til eviggrønne Grene.

Og hvad Alverden har i Gjem
I Himlen og paa Jorden
Som i et Speil her træder frem
I malerisk Uorden.

Og Mørkt og Lyst og Glands og Lyd
Og Tanker og Bedrifter
Og Smil og Suk og Sorg og Fryd
I evig Vexel skifter.

Jeg nylig sneg mig ængstlig ind
I disse Trolddoms-Egne,
Og satte mig paa Templets Trin,
Og gav mig til at tegne.

Jeg tegnede, men, ak! saa smaat
Sig hvert et Træk fremstilled;
Jeg maled - men kun Graat i Graat
Afpræged sig hvert Billed.

Thi, ak! hver Blomst, jeg rører ved,
Brat Glands og Duft forlade.
Det er min Lod! - Med Skaansomhed
Modtag de blege Blade!
</body>
</poem>

<poem id="winther2018090278" variant="winter2018081901">
<head>
    <title>Fuglesang i Vaar</title>
    <firstline>Her er saa godt, her i Lindens Top</firstline>
    <source pages="239-240"/>
    <quality>korrektur1,korrektur2,kilde,side</quality>
</head>
<body>
Her er saa godt, her i Lindens Top;
Kom herop! kom herop!
Aa, du Stakkel! du mangler jo Vingen!
Men jeg kan saa deiligt i Solens Skin
Flyve ud, flyve ind,
Og jeg generer slet Ingen!

Nys kom jeg hid fra det fjerne Land,
Over Bjerg, over Vand
Foer jeg frem med Latter og Qvidder;
Og Hun, som jeg elsker i Liv og Død,
Som er yndig og sød,
Hun fløi med mig, - histnede hun sidder.

Nu skal vi da til at samle til Bo,
O, min Ven! du kan troe,
Det er moersomt at flette en Vugge!
Det er saa kjært at bygge et Hjem,
Hvor der hviler To - eller Fire og Fem,
Mens rundt om os Bladene lukke.

Her skal jeg saa boe med min liflige Viv;
Hvilken Lyst! hvilket Liv!
Evig hos hinanden at dvæle!
At sidde hos hinanden saa luunt, saa nær,
Og tilsidst høit over de susende Træer
I Sang udaande vore Sjæle!
</body>
</poem>

<poem id="winther2018090279" variant="winter2018081902">
<head>
    <title>Ved Daggry</title>
    <firstline>En yndig Nat, da Sommervarmen</firstline>
    <source pages="241-243"/>
    <quality>korrektur1,korrektur2,kilde,side</quality>
</head>
<body>
En yndig Nat, da Sommervarmen
Lod mig forglemme Timens Gang,
Jeg sad og støtted mig paa Armen;
Da fløi der ind paa Vindveskarmen
En lille Fugl, som for mig sang:

  ,,Nu hver en Stjerne svinder,
  Til Hvile Maanen gik;
  Som Taarer Duggen rinder
  Paa alle Rosers Kinder
  Og staaer i Liliens Blik.

  Nu hver en Blomsterklynge
  I friske Morgenlyst
  Paa Stilken let vil gynge,
  Og hver en Fugl vil synge.
  Som eier Sang i Bryst.

  Nu vaagner mangen Tanke,
  Som helst i Slummer laae;
  Nu tusind Hjerter banke
  Og alle Torne sanke,
  Som de skal vandre paa.

  De vandre koldt og stille,
  De vandre tungt og mat,
  De vandre langs de vilde,
  Utømte Smerters Kilde
  I deres Skjebners Nat.

  Men der, hvor jeg har Bolig,
  Hist i den grønne Lund,
  Er hver en Sjæl saa rolig,
  Og Tanken gaaer fortrolig
  I Sang fra Mund til Mund.

  Der stille Svanen svømmer
  Og Irsken qviddrer glad;
  Mens Veemodstaaren strømmer,
  Den vilde Rose drømmer
  Om Nattergalens Qvad.

  Og der er Tro og Love,
  Der er saa sød en Fred!
  O, vil du roligt sove,
  Kom til de tause Skove
  Og læg dit Hoved ned!''

Saa sang den; over Voldens Grene
Den bredte ud sit Vingepar;
Jeg saae mig om, jeg var alene!
Omringet kun af Muur og Stene,
Jeg følte rigtigt, hvor jeg var!
</body>
</poem>


<poem id="winther2018090280" variant="winter1999070723">
<head>
   <title>I det Frie</title>
   <firstline>Er mit Hjerte frisk og glad</firstline>
   <source pages="244"/>
   <quality>korrektur1,korrektur2,kilde,side</quality>
</head>
<body>
Er mit Hjerte frisk og glad,
Ændser jeg knap Rosens Blad,
Næppe Fuglens Sang i Skoven;
I det indre Jubelchor
Svinder Himmel, Hav og Jord,
Og min Tanke er forvoven.

Men, naar heelt min Sjæl er Nat,
Miskjendt, haanet og forladt,
Jeg kun hører Smertens Stemme;
Flygter fra sit Fangebuur
Tanken til din Favn, Natur!
For at døves der og glemme!
</body>
</poem>

<poem id="winther2018090281" variant="winter2018081903">
<head>
    <title>Gode Raad</title>
    <firstline>Brave Kammerat!</firstline>
    <source pages="245"/>
    <quality>korrektur1,korrektur2,kilde,side</quality>
</head>
<body>
Brave Kammerat!
Men, hvordan er det fat?
Hvi slaaer du saa rædsomt i Disken?
Slap dig Lykkens Lax
Af Haanden, vil jeg strax
Dig lære, hvordan du skal fiske'n:

Gak til Bacchi Huus
Og sæt dig ved hans Kruus,
Alt under den fyldige Ranke;
Drik! og see saa til,
Hvor i den søde Ild
Dit Hjerte kan smelte og banke.

Tryk saa mod din Barm
En Jomfru, fiin og varm,
Just <w>der</w>, hvor det bittrest har smertet;
Frelst er da dit Sind,
Stolt Glæden drager ind
Og sætter sig høibords i Hjertet!
</body>
</poem>

<poem id="winther2018090282" variant="winter2018081904">
<head>
    <title>En Vandrer</title>
    <firstline>Veien Han træder alene</firstline>
    <source pages="246-250"/>
    <quality>korrektur1,korrektur2,kilde,side</quality>
</head>
<body>
Veien Han træder alene -
Det lakker mod Aftenstund;
Solen sittrer bag Grene
I den dæmrende Lund.

Langsomt Han gaaer i Dalen,
Hen over Bro og Bæk,
Hører knap Nattergalen
Fløite bag dunkle Hæk.

Qvæget hviler paa Marken,
Storken paa Kirkens Tag;
Fisken leger i Parken
Efter den lumre Dag.

Bonden laaser sin Hytte,
Qvinden pusler sin Seng,
Jageren viser sit Bytte
Frem for sin lille Dreng.

Inde fra Kroen klinger
Strængen ved Lampens Glands;
Bondeknøsen <w>der</w> svinger
Pigen i lystig Dands.

Irsken søger sin Rede
Tæt hos sin lille Hun;
Hvor den kan lokke og bede
Med sin qviddrende Mund!

Ei den beder forgjæves, -
Som ved en sagte Vind
Bladenes Forhæng hæves, -
Listig smutter den ind!

- Men Han vandrer alene,
Træt paa sin dunkle Vei;
Selv med de strenge Grene
Egen hilser ham ei.

Borgen hist han sig nærmer, -
Hvor der et festligt og lyst!
See, paa Altanen sværmer
Tvende - Bryst imod Bryst.

Rosen sænker sin Læbe
Dybt ned i Liliens Skaal;
Begge med Ild de stræbe
At tømme det søde Maal.

Fingeren lagt paa Munden,
Ventende Nattens Ro,
Vinke hinanden ved Lunden
Hist Forelskede To;

Vinket blev seet og fattet,
Kinden først rød, - saa bleg -
See, nu svandt de bag Krattet,
Just som Hesperus steeg!

- Men Han vandrer alene
Med sørgmodige Blik;
Nys paa en Gravhøis Stene
Mødig Han Hvile fik.

Tyst gjennem Byens Gader
Lister Hans Fod sig frem;
See, der iler en Fader
Glad til sit rolige Hjem.

Der, hvor Fontænen stiger
Paa Torvet af Dragens Mund,
Hører Han Svende og Piger
Sladdre af Hjertens Grund.

Ind i de lyse Stuer
Ret vemodig Han seer
Hvor ved sin Arnes Luer
Huus-Alfen sidder og leer.

Gjennem de klare Ruder
Seer Han en munter Flok;
Jublende Sang bebuder:
,,Vi har af Glæde nok!''

- Men fra den venlige Scene
Maa Han sig vende bort;
Vandre maa Han alene
Ud i den mørke Nat.

Tungt sin Fod Han flytter
Hen over Heden gold;
Eensomhed fastere knytter
Sig om Hans Hjerte kold.

Over hans Hoved jager
Skyen i rastløs Iil;
Stjernen spottende drager
Sentimentale Smiil.

Langt - i det Fjerne vegne -
Taagede Bjerge staae;
Og - naar de er bestegne
Imorgen - ak! - hvad saa?
</body>
</poem>


<poem id="winther2018090283" variant="winter2018081905">
<head>
    <title>Vikingen synger</title>
    <firstline>Nu Ankret op! nu Seilet spændt!</firstline>
    <source pages="251-252"/>
    <quality>korrektur1,korrektur2,kilde,side</quality>
</head>
<body>
Nu Ankret op! nu Seilet spændt!
Nu Stavnen ud af Bugten vendt, -
Ud paa de vilde Vover!
Jeg er af denne dovne Fred
Saa mæt og træt, saa kjed og led,
Min Længsel staaer didover!
Op, Kamerat! sæt lystig kjæk
Dit Horn nu for din Mund og væk
Hver Fare hist, som sover!
  Men naar jeg seent er krum og graa,
  Jeg Fredens Søvn vil blunde,
  Hvor Sundets milde Bølger gaae
  Langs Herthas svale Lunde.

Til fremmed Land, til fjerne Kyst,
For frisken Bør, med Liv og Lyst,
Skal rask vor Snække stavne;
Hvor der er Guld og Drueblod
Og skjønne Qvinder, Mandemod,
Den snelle Kjøl maa havne;
Med Rædsel da hver voxen Mand,
Med yndigt Smiil hver Lilievand
Skal nævne vore Navne!
  Men lige glad tilsidst dog skal
  Mit Hjerte sødt indblunde
  Til Sangen af en Nattergal
  I Herthas grønne Lunde.

Vort Værk er langt, vor Dag er kort!
Afsted! fra Ly og Læ nu bort!
Mens Tidens Øie blinker.
Den Feige, lam og lad og træt,
Seer stadigt paa sit Regnebræt
Og Livets Flugt forsinker;
Men Modet har en dristig Fart,
Og jeg og Modet hinde snart
Hvert Maal, der stolt os vinker!
  Men naar min Stjerne vil nedgaae
  Og jeg i Død maa blunde,
  Min Bautasteen skal kneise paa
  En Høi bag Herthas Lunde.
</body>
</poem>

<poem id="winther2018090284" variant="winter1999070724">
<head>
   <title>En Fortabt</title>
   <firstline>Sadler jeg min Hest</firstline>
    <source pages="253"/>
   <quality>korrektur1,korrektur2,kilde,side</quality>
</head>
<body>
Sadler jeg min Hest
Og rider ud til Gjæst,
Saa surrer jeg Sorgen i Baasen;
Løser jeg min Hund,
Jeg lænker samme Stund
Min Kummer med Bøien og Laasen.

Det er Skik og Sæd,
At Den skal ikke med.
Som ei er smuk-artig herhjemme;
Derfor skal de staae,
Mens jeg kan freidig gaae
Og lade, som kunde jeg glemme.

Kommer jeg saa hjem,
Jeg løser atter dem
Af Lænken, mens Glæden end har mig;
Reiser jeg da op
Ved Morgengry min Krop,
Saa staae de ved Sengen og taer mig.
</body>
</poem>

<poem id="winther2018090285" variant="winther2002113008">
<head>
   <title>Serenade ved Strandbredden</title>
   <firstline>Hytten er lukket, Natten er stille!</firstline>
   <source pages="254-255"/>
   <quality>korrektur1,korrektur2,kilde,side</quality>
</head>
<body>
<nonum><b>Sangeren.</b></nonum>

Hytten er lukket, Natten er stille,
Lyset ei glimter bag Vinduets Glar.
Bølger! mens let imod Stranden I trille,
Ak, om I vilde
Synge og spille?
Tonerne til hendes Hjerte I bar.


<nonum><b>Bølgerne.</b></nonum>

Sagtelig glidende hen over Strand,
Langsomt strømmende
Vil vi det drømmende
Hjerte indlulle saa sødt, som vi kan.


<nonum><b>Sangeren.</b></nonum>

Mon Hun vil ane, hyllet i Slummer,
Ham, som har vækket den smigrende Klang?
Sværmende Drømme Hjertet nu rummer,
Smerter og Kummer
Flyer og forstummer, -
Liflige Billeder skaber min Sang.


<nonum><b>Bølgerne.</b></nonum>

Evigt omskiftende Rhythmer og Gang,
Let og spøgende,
Billedforøgende,
Vælte vi klart mod den duftende Vang.


<nonum><b>Sangeren.</b></nonum>

Brændende Længsel, smeltende Klage
Flettes i bævende Toner til Krands.
Huldt gjennem Drømmenes Rige de drage
Frem og tilbage,
Kjærligt forjage
Taagen, som dølger Dig Stjernernes Glands.


<nonum><b>Bølgerne.</b></nonum>

Aabnende Favnen, saa smidig og glat,
Langt ud rækkende,
Længsel opvækkende,
Hviske vi Hende et saligt Godnat.
</body>
</poem>

<poem id="winther2018090286" variant="winther2018081110">
<head>
    <title>I Cotillon</title>
    <firstline>Hun hvisked bly: Du kan forlade mig</firstline>
    <source pages="256"/>
    <quality>korrektur1,korrektur2,kilde,side</quality>    
</head>
<body>
<w>Hun</w> hvisked bly: ,,Du kan forlade mig,
Og vælge Dig en Anden her i Landet, -
Ak ja, Du kan endogsaa hade mig -
<w>Jeg</w> elsker Dig, - kun Dig - jeg kan ei andet!''

<w>Han</w> stod og smilte flau, og ventede
Med Længsel, at han skulde til at dandse;
Og da saa Touren kom, han hentede
En pyntet Een, med Kjeder, Baand og Krandse.
</body>
</poem>

<poem id="winther2018090287" variant="winther2018081111">
<head>
    <title>Til en Ven</title>
    <firstline>O, luk dit Hjerte op og rens det ud!</firstline>
    <source pages="257"/>
    <quality>korrektur1,korrektur2,kilde,side</quality>    
</head>
<body>
O, luk dit Hjerte op og rens det ud!
Thi et Museum maa det ikke være,
Hvor der Gudinder staaer og mangen Gud
I Kreds af Fauners og Mænaders Hære.
Nei, det et Tempel være bør, hvor <w>Een</w>
Skal staae i Himmelglands og hellig Ære,
For hvem Du andagtsfuld og ydmyg reen
De bedste Livets Frugter skal frembære.
</body>
</poem>

<poem id="winther2018090288" variant="winther2002121001">
<head>
    <title>En Vise om Vaaren</title>
    <firstline>Nu lakker det ad Tiden smaat</firstline>
    <source pages="258"/>
    <quality>korrektur1,korrektur2,kilde,side</quality>    
</head>
<body>
Nu lakker det ad Tiden smaat,
Da Jomfru <w>Vaar</w> vil komme;
Den Søvn, som hun i Nat har faa't,
Er sagtens snarlig omme.
    Eia! hvor skjønt!
    Snart Løvet er grønt
    Og Fuglen vil qviddre saa kjønt!

Der er hun jo! fra sit Closett
Hun sagtelig fremtriner,
Saa bly og blank, saa peen og net,
Bag klare Sky-Gardiner.

Hun lægger begge Hænder om
De halvtillukte Øine
Og paa de unge Bryster, som
I hvide Liin sig høine.

Bort kaster hun sin Camisol,
Mens listigt i det Samme
Sig nærmer den forlibte Sol
I fulde Fyr og Flamme.

Saa tager hun sit Styrtebad
I Luftens friske Strømme,
Liig lette Skyer skilles ad
De mørke Nattedrømme.

Og naar hun saa er toet og tørt,
Den ranke Mø sig klæder
I Silkesærk og Fløielsskjørt,
Og stadselig fremtræder.

Men Solen med et rundt Gesigt
Bagefter hende render;
Han troer nu ret, det er hans Pligt
At være hendes Tjener.

Og vil hun bruge ham til Speil,
Da er han saa fornøiet,
Skjøndt stundom, - det slaaer aldrig feil, -
Han Taarer faaer i Øiet.

Men altfor snart de unge To
Man seer ret ømt, fortroligt
At søge ind i Skovens Bo,
Hvor der er tyst og roligt.

Og efter deres Favnetag
Fremmyldre hele Hære,
Thi <w>han</w> er stærk og <w>hun</w> er svag, -
Det er, som det skal være.

Saa, hvor de gaae, nødvendigt maa
Intriguen vorde røbet,
Thi overalt de kjække Smaa
Sig vikle ud af Svøbet.

Ja, hvor de gaae, bag Krat og Tjørn,
I Skovens lune Grotter,
Der kaste tusind Blomsterbørn
De grønne Redingotter.

Men Alt, hvad der har Kraft og Liv,
Sig glæder ved Partiet;
Der gives ei en Sjæl saa stiv,
Der finder Noget i 'et.

Nei, Gjøgen leer til Finkens Slag
Og Storken Halsen bøier,
Og Sommerfuglen for og bag
Gjør tusind pene Løier.

Kaninen morer sig i Krat,
Græshoppen lystigt vipper,
Mildt Stjernen i den klare Nat
Med sine Øine glipper.

Sig glæder selv, skjøndt gammelklog.
Den blege, syge Maane,
Alverdens Hjerte sukker, og
Poeterne - de daane.
    Eia! hvor skjønt,
    Naar Løvet er grønt
    Og Fuglene qviddre saa kjønt!
</body>
</poem>

<poem id="winther2018090289" variant="winter1999031901">
<head>
   <title>En Situation</title>
   <firstline>Jeg lader Baaden glide frem</firstline>
    <source pages="262-263"/>
   <quality>korrektur1,korrektur2,kilde,side</quality>
</head>
<body>
Jeg lader Baaden glide frem
Saa jævnt af Søens Vover;
Du tidsnok kommer til dit Hjem,
Før Dagens Stjerne sover.

Her er vi ganske ene nu,
Her lytter intet Øre,
Og her jeg ydmygt haaber, Du
Engang mit Suk vil høre.

Hvad er din Tvivl? hvad er din Frygt?
I Verdens vilde Vrimmel
Staaer Kjærlighedens Tempel trygt,
En Forgaard til vor Himmel.

Der knitrer ei saa stærk en Ild,
Som Kjærlighed jo dæmper,
Der bruser ingen Storm saa vild,
Som den jo let bekjæmper!

Du løfter kold dit Øies Blaa
Mod mine vaade Blikke!
O, vil Du ei mit Suk forstaae?
Du kan, men vil det ikke! - -

Her er dit Hjem, - stig nu i Land, -
Jeg ene roer tilbage,
Og for den stille Skov og Strand
Jeg synge vil min Klage.
</body>
</poem>

<poem id="winther2018090290" variant="winther2002113009">
<head>
    <title>Bolero</title>
    <firstline>Hør, hvor Fløiter og Strængene</firstline>
    <source pages="264-267"/>
    <quality>korrektur1,korrektur2,kilde,side</quality>
</head>
<body>
Hør, hvor Fløiter og Strængene
Sprede Tonerne sødt,
Ret som Maanen paa Engene
Straaler sit Guult og Rødt.

O, der seer jeg Dig tydeligt
Under Orangernes Krands
Svæve, gracieus og nydeligt,
I den glødende Dands.

Du er saa let og fornøielig,
En Sylphide - en Alf,
Lilien liig, der bøielig
Hist i Vaarvinden skjalv.

Tonerne rigt udfolde sig
Smeltende Sands og Sjæl,
Uden Rast, uopholdelig
Som et rislende Væld.

O, hvor jeg seer Dig tydeligt
Under Orangernes Krands
Svæve, gracieus og nydeligt,
I den glødende Dands.

Livlig, skjelmsk og sværmende,
Dyb og tænksom i Sind;
Snart fortrolig Dig nærmende,
Snart saa sky som en Hind.

Stolt, skjøndt elskovssittrende
Døbt i Tonernes Daab;
Smilende - men forbittrende
Flux <w>hans</w> spirende Haab.

Angst dog seer Du ham flygtende,
Øiet omtaager sin Glands;
Koldt er dit Bryst, men frygtende
Kulden dog udi hans.

Men - knap seer Du ham higende
Atter at vende sin Fod,
Før Du, atter undvigende,
Gjækker hans vaagnende Mod.

Nei! - hvor jeg seer Dig tydeligt
Under Orangernes Krands
Svæve, gracieus og nydeligt,
I den glødende Dands.

Hævende med de dirrende
Castagnetter Din Arm -
Maanen staaer stille, stirrende,
Og dens Kind bliver varm.

Og Melodien forynger sig
Uden Rist eller Ro,
Som en Guirlande slynger sig
Den om de sværmende To.

Yndigt Tonerne klinger jo,
Vækkende Sukke og Smiil;
Amor af Glæde svinger jo
Vinger og Bue og Piil;

Nærmer sig, tyst henveirende
Ængstelse, Sukke og Savn;
Lænker, med Magt beseirende,
Dig i den ventende Favn.

Ak, jo jeg seer Dig tydeligt
Under Orangernes Krands
Svæve, gracieus og nydeligt,
I den glødende Dands.
</body>
</poem>

<poem id="winther2018090291" variant="winther2018081112">
<head>
    <title>En Stemning</title>
    <firstline>Klokkerne kalde til Aftensang</firstline>
    <source pages="268-271"/>
    <quality>korrektur1,korrektur2,kilde,side</quality>    
</head>
<body>
Klokkerne kalde til Aftensang
Høit i den lille By;
Orgelet sender mig alt sin Klang,
Fuglen qviddrer i Sky.

Himlen hvælver sig tung og graa -
Men langsomt, ad Kirken hen,
Over Torv og Gade seer jeg gaae
Pyntede Qvinder og Mænd.

Hyllet tæt i min Kappes Fold,
Til Sancta Birgittes Hal
Lokkedes jeg, saa mørk og kold,
Ved Klokkens klingende Kald.

Men - jeg hørte ei Præstens Ord,
Hørte ei Bøn eller Sang;
Nei, fortryllet min Tanke foer
Fjernt sin forvildede Gang.

Dog jeg sandsed, at ved min Fod,
Hugget i Marmor graa,
Med foldede Hænder en Ridder stod,
Med Hjelm og Harnisk paa.

Og ved hans Side paa Stenen laae
Hans Hustru, fornem og fiin,
Med Skjørtet i Langlæg, smalle, smaa,
Paa Hovedet Hue og Liin.

<w>De</w> har da ogsaa levet og lidt -
Tænkte jeg - smilet og grædt!
Fodtrin har nu deres Billed slidt,
Og deres Navn er forgjæt.

Reed han ikke saa stolt og strunk
Til hendes Faders Gaard?
Førte han ikke med Pomp og Prunk
Fra Hjemmet den væne Maard?

Vandred de ei en Kirkegang
Her saa friske og froe?
Mens i Choret Nonnerne sang
I Sancta Birgittes Bo.

Slynged hun ei sin hvide Arm
Om hans Nakke med Magt?
Fik han ei Kinden, elskovsvarm,
Ømt mod sin Læbe lagt?

Stammed hun ei hans Navn saa sødt
Og rødmede huldt derved?
Har han ei hendes Længsel mødt,
Beruset af Kjærlighed?

Græd de ei sammen i Sorg og Savn
Ved deres Kjæres Død?
Har de ei smilet Favn i Favn,
Da deres Første blev fød?

Jog han ikke den rappe Hind,
Til Hest, med Bue og Hund?
Sad hun ei ved sin Væv saa fiin
Og sang med smilende Mund?

Sendte han ei sin stærke Søn
Dristigt i Leding ud?
Signed hun ei sin Dotter skjøn,
Og smykked den unge Brud?

Her blev de baarne den lange Gang
Hidop til evig Ro,
Mens hist i Choret Nonnerne sang
I Sancta Birgittes Bo.

Nu er de Aske, nu er de Støv
Under den kolde Jord,
Nu ligge de, som det gule Løv,
Der fløi for Blæsten ifjor!

En gysende Veemod da mit Bryst
Dybt skjærende gjennemfoer,
Ret liig den susende Vind i Høst
Over en afmeiet Jord.

Men op min Kappes Flig jeg drog
Og dækked mit Øie dermed,
Trykked mig ind i Pillens Krog,
Og bittert, fortvivlet græd.

Min Nabo sig vendte, og et Trin
Forundret han traadte frem, -
Da kaldte jeg atter min Tanke ind
I sit øde, forvildede Hjem.
</body>
</poem>

<poem id="winther2018090292" variant="winther2018081114">
<head>
    <title>Til Oehlenschläger</title>
    <subtitle>
        <line>fra Studenterforeningen</line>
        <line>20de Novbr. 1841</line>
    </subtitle>
    <firstline>Der var en Tid, da Sangen gik</firstline>
    <dates>
        <event>1841-11-20</event>
    </dates>
    <source pages="272-274"/>
    <quality>korrektur1,korrektur2,kilde,side</quality>    
    <keywords>oehlenschlaeger</keywords>
</head>
<body>
Der var en Tid, da Sangen gik
Forknyt i Danelunden,
Med gammeldags, forkrøben Skik,
Med Vingen snørt og bunden.
Det var, som ei den voved paa
At tage Flugt mod Skyen,
Med Chapeaubas man saae den gaae
Heel siirlig gjennem Byen.

Da sendte Sangens Gud i Løn
En Straale til vort Mørke;
Han sendte os sin ægte Søn,
Sin skjønne Ungdomsstyrke,
Og sagde: ,,Tag min Harpe, Du!
Og her min Krands og Bue!
Lad see, Du hist mig vækker nu
En værdig Altarlue.''

Han havde lært ham plante smukt
De ranke Laurens Grene;
At sende ret i sikker Flugt
Sin Piil fra Buens Sene;
Hvad for de Andre blev en Qvist,
Det blev for ham en Stamme,
Og spørges om at ramme vist,
Saa see, hvor han kan ramme!

Og til sin Harpes gyldne Stræng
Han havde lært ham sjunge;
Hen over Danmarks grønne Eng
Hans Qvad da hørtes runge;
I Kirkens Hal, i Kunstens Slot,
Ved blanke, fyldte Bæger,
Den danske Tunge lærte godt
Af Danmarks Oehlenschläger.

Beruset i din Tonestrøm,
De sprudlende Caskader,
Hvem trylled ei din Digterdrøm?
Vor Mester og vor Fader!
Hvor er et Hjerte vel i Dan,
Som sødt jo maatte banke,
Naar kjæk Du sendte over Land
Din Tone med din Tanke.

Du slaaer din Stræng, og som en Gud
Du Sorgen sødt bedaarer;
Du breder Svanevingen ud
Og vækker tusind Taarer;
I hver en Kreds, hvor efter Sang
De trætte Hjerter tørste,
Du stiller huldt den dybe Trang
Som en veldædig Fyrste.

I denne Hal, hvor Du saa tidt
Har følt dit Hjerte hjemme,
Mens dine Toner kjækt og frit
Gjenlød med Jubelstemme,
Modtag den Plads, Dig er bered,
Vor Skjald! vor Mester kjære!
Vort Hjertes Tak, vor Kjærlighed
Er evig, som din Ære!
</body>
</poem>

<poem id="winther2018090293" variant="winther2018081115">
<head>
    <title>Ved en Fødselsdag</title>
    <firstline>Mit Sind er som en Hede, tom og gold</firstline>
    <source pages="275"/>
    <quality>korrektur1,korrektur2,kilde,side</quality>    
</head>
<body>
Mit Sind er som en Hede, tom og gold,
Hvor Tidslen eensom staaer i Stormens Vold.

Min Aand er som en Brønd, der før var fuld,
Men Kilden stoppet nu af tørre Muld.

Af brændte Jord ei nogen Blomst fremgaaer,
Af tørre Brønd ei Lædskedrik man faaer.

Een Smerte er mit Bryst, eet Suk min Røst -
Ei tør man lytte der til Sangens Lyst.

Tilgiv da mig, at ei med Blomst og Klang
Jeg sende kan min Hilsen denne Gang.

Det Træ, som ei er frisk og sommerglad,
Kun bærer tørre Qvist og vissent Blad.

Det visne Blad jeg sender Dem; derpaa
Mit Hjertes bedste Ønsker skrevne staae.
</body>
</poem>

<poem id="winther2018090294" variant="winther2018081116">
<head>
    <title>Til et nygift Par</title>
    <firstline>Naar Møen trofast rækker Svenden Haand</firstline>
    <source pages="276-278"/>
    <quality>korrektur1,korrektur2,kilde,side</quality>    
</head>
<body>
Naar Møen trofast rækker Svenden Haand,
En venlig Stjerne er tilstede;
Den smiler kjærligt til det søde Baand,
Og vier det til Fryd og Glæde;
Det er, som hele Verden sukked ømt,
<w>Nu</w> klart for Øiet staaer, hvad før var drømt;
      Roser fremgroer
      Trindt om paa Jord,
Og Himlens Engle lifligt qvæde.

Vel Egen stolt og strunk i Skoven staaer
Og skuer ned til Blomsterstimlen,
Og hvisker sagtens om de hundred Aar,
Den stod - men naaede ei til Himlen;
Men Elskovs Rose, skjøndt saa spæd og fiin,
Saa mild som Mælk og vel saa stærk som Viin ,
      Aldrig forgaaer,
      Høit op den naaer
Og dufter <w>over</w> Stjernevrimlen.

Du faure Frue! tænk Dig rigtig om:
Er her paa Jord ei godt at være?
Du gjæve Huusbond! fæld nu ret din Dom:
Er Vandringsbyrden tung at bære?
Ak, nei! den bliver jo saa let som Fjær,
Hvor fire Hænder og to Hjerter bær',
      Hvor Bedsk og Sødt,
      Hvor Haardt og Blødt
Man deler med sin Hjertenskære.

O, nyd da freidigt Livets friske Vaar,
Lyt til, hvor Glædens Harper runge,
Og pluk til Krandse for de hvide Haar,
Mens Haugens Blomster end er unge;
Naar Sneen falder da, og Stormen stærk
Begynder trindt om Jer sit vilde Værk,
      Da kan I To
      Trygge og froe
Med Fryd om Vaarens Solglimt sjunge.

Thi, ak! vel tusind Blomster maae som Støv
Paa striden Strøm til Havet vandre;
Men aldrig falmer da det Myrtheløv,
Som I har plukket med hverandre;
Thi Stjernen, som saa klar og reen oprandt,
Da Eders Hjerter Gaadens Løsning fandt,
      Trofast vil staae
      Vagt paa det Blaae
Og tindre til en sildig Aften.
</body>
</poem>

<poem id="winther2018090295" variant="winther2018081117">
<head>
    <title>Til en unge Dame</title>
    <firstline>Vækker Solen Dig hver Morgen?</firstline>
    <source pages="279-280"/>
    <quality>korrektur1,korrektur2,kilde,side</quality>    
</head>
<body>
Vækker Solen Dig hver Morgen?
Solen med det glade Blik?
O, saa lad den drukne Sorgen
I sin klare Luedrik!

Lad dens rene Straale strømme
Kraftigt til dit unge Bryst,
Og lad alle mørke Drømme
Skiftes om til Liv og Lyst.

Mægtig gaaer den jo sin Bane,
Ændser selv ei, hvad den gav,
Vinker os med Haabets Fane
Bort fra svundne Glæders Grav;

Bort til andre milde Egne,
Hvor et andet Foraar boer;
Og hvor Nutids Blomster segne,
Planter den en Fremtids Flor.

Lyset - Haabets rige Amme,
Kjærlighedens Element,
Som sin underfulde Flamme
Til dit Hjerte og har sendt;

Straale skal med evig Varme
Alt, hvad der er stort og rigt,
Favne Dig i sine Arme
Kjærligt, kraftigt, inderligt.

Fjerne skal det Kolde, Dunkle,
Som sig paa din Vandring fandt,
Og med dobbelt Lue funkle
I dit Hjertes Diamant!

Og naar da dit Hjerte bæver,
Luttret, i forklaret Lyst,
Naar en Himmels Aande svæver
Om Dig, fuld af Mod og Trøst;

Hæv da dine rene Hænder
Op til Bøn for <w>Ham</w> og Dig,
Og naar høit din Andagt brænder,
Tænk da ogsaa lidt paa mig!
</body>
</poem>

</workbody>
</kalliopework>

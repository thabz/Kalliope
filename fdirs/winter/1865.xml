<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1865" author="winter" status="complete" type="poetry">
<workhead>
   <title>Brogede Blade</title>
   <year>1865</year>
    <notes>
        <note>Teksten følger Christian Winther: <i>Brogede Blade</i>, C.A. Reitzels Forlag, Kbh., 1865.</note>
        <note>Winthers <i>Samlede Digtninger</i>, bd. 1-9, Winther og Liebenberg (red.), C.A. Reitzels Forlag, Kbh., udkom 1860. Nærværende <i>Brogede Blade</i> (1865) fungerede som bind 10, og <a work="winter/1872"><i>En Samling Vers</i> (1872)</a> fungerede som bind 11.</note>
    </notes>
    <pictures>
        <picture src="1865-p1.jpg">Titelbladet til <i>Brogede Blade</i> (1865) lyder ,,Brogede Blade. / Digte / af / Christian Winther. // Kjøbenhavn. / C. A. Reitzels Forlag / 1865.''</picture>
    </pictures>
    <source facsimile="11540801570F_color.pdf" facsimile-pages-num="372" facsimile-pages-offset="12">Christian Winther: <i>Brogede Blade</i>, C.A. Reitzels Forlag, Kbh., 1865.</source>
</workhead>
<workbody>

<section id="winther2018083103" variant="winther2002021700">
<head>
   <title>Til Een</title>
   <source pages="1-33"/>
</head>
<content>

<poem id="winter2003030201">
<head>
   <title>Med Johannes Ewalds Portrait</title>
   <toctitle>Med Johannes Ewalds Portrait</toctitle>
   <indextitle>Med Johannes Ewalds Portrait</indextitle>
   <firstline>Et Billed af en Sanger stor</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="3-4"/>
   <keywords>ewald</keywords>
</head>
<body>
Et Billed af en Sanger stor
Dig Julefesten bringer,
Fuldt gjennem Danmarks Skjaldechor
Endnu hans Strænge klinger.

Du, som har Øre for en Sang
Og for al Skjønhed Øie,
Som følger kjækt en Tankes gang
I Dybet og det Høie;

Som har en Sjæl saa varm og øm,
Der frit lader sig vugge
I andre Hjerters søde Drøm,
Af andre Hjerters Sukke;

Du i hans Aasyn læse vil,
Hvad dunkelt der staar skrevet,
Og i din Tanke lægge til,
Hvad han har lidt og levet.

Du ane vil den rige Skat,
Hiin ædle Pande gjemte,
Det Væld der strømmed Dag og Nat,
Saasnart han Harpen stemte.

Du vil med Klarhed trænge ind
I disse Øines Mørke,
Og frydes ved hans ømme Sind
Og ved hans Tankes Styrke.

Du mindes vil, at naar i Qvad
Mod Himlen gik hans Stræben,
En Himlens Genius der sad
Usynlig ham paa Læben.

Veemodig vil Du mindes, hvor
Med smerteblandet Glæde
Han sang, og at sin Blomsterflor
I Graad han maatte væde.

Men har du nydt den Rigdoms Frugt,
Hiin Sangers Træk mon gjemme,
Saa vend igjen dit Hjertes Flugt
Til den, Du har herhjemme.
</body>
</poem>

<poem id="winter1999070701">
<head>
   <title>Gjengangeren</title>
   <subtitle>(Med Aarestrups Digte.)</subtitle>
   <toctitle>Gjengangeren</toctitle>
   <indextitle>Gjengangeren</indextitle>
   <firstline>Du frygter, troer jeg, ikke den Gjenganger</firstline>
   <quality>korrektur1,korrektur2,kilde,side</quality>
    <source pages="5"/>
   <keywords>sonnet,aarestrup</keywords>
</head>
<body>
Du frygter, troer jeg, ikke den Gjenganger,
   Der kommer for at smykke Julefesten;
   Du aabner dine Arme glad mod Gjæsten,
   Og siger: ,,Ak, vor kjære, tabte Sanger!''

Han er et Væld af Vid, af Tanke svanger,
   Og er han end forvoven, kaad forresten,
   Og støder stundom Degnen ja selv Præsten, -
   <i>Vort</i> frie Sind en Dæmper ei forlanger.

End Ingen har ham seet! Du er den Første,
   Der qvæges skal af disse hede Druer,
   Jeg vilde, Du ei længe skulde tørste.

Alt, hvad jeg har og faaer af Skjønt og Herligt,
   Er dit. Jeg veed, Du Alt imødeskuer
   Med Tanken klar og sund, med Hjertet kjærligt.
</body>
</poem>

<poem id="winter2003030202">
<head>
   <title>Bøn til det nye Aar</title>
   <toctitle>Bøn til det nye Aar</toctitle>
   <indextitle>Bøn til det nye Aar</indextitle>
   <firstline>Den Gamle har nu lagt sig</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="6-9"/>
</head>
<body>
Den Gamle har nu lagt sig
Til Evigheden ned;
Den unge reist og strakt sig
Og kommer alt paa Gled;
Om han vil krybe, dandse
Med Torne eller Krandse,
Det endnu ingen veed.

End vil han det ei sige,
Men jeg er lige glad;
Fem laer jeg være lige,
Men saa vi følges ad.
Jeg vil dog nogenlunde
See til, hvad han vil unde
Mig i mit Kruus og Fad.

Hans Fædre, som gik heden,
Var brave nok saavidt;
Imens jeg gik herneden,
Forkjæled de mig tidt.
At stadig de forærte,
Hvad Hjertet helst begjærte,
Maa jeg bekjende frit.

Hvis i den Unges Øie
Jeg kunde skue ind,
Og hvis jeg kunde bøie
Hans Villie efter min,
Forstod jeg rigtig Sproget,
Saa vidste jeg nok Noget
At lægge ham paa Sind.

Hver Nat og Dag, der lide,
Er jo hans Aandedrag,
Derfor jeg ved hans Side
Mig holder Nat og Dag;
Ved hvert et Fjed hans Øre
Et Hjertesuk maa høre,
Der bærer frem min Sag:

,,Du unge Aar! Hør efter,
Mærk ret, hvad jeg faaer sagt,
Der er jo tusind Kræfter
Til Raadighed dig lagt;
Du kunde, hvis du vilde,
Mig trøste ved din milde
Vidunderlige Magt.

Læg dine Nætters Hvile
Sødt om min Hustrus Barm,
Lad Dagens Stjerne smile
Til hende stærk og varm;
Gjør hendes Veie lette,
Lad Intet hende trætte
Og volde Vee og Harm.

Lad Rosens Kinder rødme
Og møde hendes Mund,
Kog alle Frugters Sødme
For hende, frisk og sund,
At hun - hav det i Minde! -
Husvalelse maa finde
Paa hvert et Bægers Bund.

Hvert Træ, som med sin Skygge
Omhvælver hendes Gang,
En venlig Løvsal bygge
Med Duft og Fuglesang;
Lad ingen Snoge hvisle,
Kun muntre Kilder risle, -
Og gjør ei Stien trang.

Lad Vindens Vinge lufte
Saa blidt som i en Drøm,
Lad alle Blomster dufte
En kraftig Sundhedsstrøm;
Kort sagt, brug dine Evner,
Og hvor som helst hun stævner,
Vær kjærlig, mild og øm.

Und hende Mod og Styrke,
At hun kan bære let,
Forjag al Sorgens Mørke, -
Saa handler du just ret!
Da skal jeg nok ad Aare
Dig synge ved din Baare
Den yndigste Sonet!''
</body>
</poem>

<poem id="winter2003030203">
<head>
   <title>Med et Teppe</title>
   <toctitle>Med et Teppe</toctitle>
   <indextitle>Med et Teppe</indextitle>
   <firstline>Sov i Nattens Favn saa sødt</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="10-11"/>
</head>
<body>
Sov i Nattens Favn saa sødt,
  Hvil med Fred i Søvnens Arme,
  Og lad dette Teppe varme
Dine Fødder luunt og blødt!

See, en sælsom Trolddomsmagt
  Har i disse uldne Traade
  Hemmeligt og kjærligt baade
Fred og Ro og Lindring lagt.

Naar Du hviler under det,
  Gode Aander dig beskjærme,
  Intet tør dit Sind sig nærme,
Som er skummelt eller slet;

Ingen Storm og ingen Sky,
  Intet hvad dit Hjerte saarer,
  Intet Suk og ingen Taarer, -
Alt det Tunge vil bortflye.

Kun den rene, klare Sol
  Skal du see, Dig glade Tanker
  Qvæge, som fra Blomsterranker
Duft af Rose og Viol! 

Ak, men det er kun en Drøm?
  <w>Ønsker</w> er det fra mit Hjerte,
  Som i Livets Fryd og Smerte
Ligner en Dig viet Strøm!

Alt, hvad der er let og frit,
  Alt det venlige og milde
  Strømme skal, som fra en Kilde,
Fra mit Hjerte hen til dit.
</body>
</poem>


<poem id="winter2003030207">
<head>
   <title>Tilbageblik</title>
   <toctitle>Tilbageblik</toctitle>
   <indextitle>Tilbageblik</indextitle>
   <firstline>Nu har jeg da mange Gange</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="12-13"/>
</head>
<body>
Nu har jeg da mange Gange
Dybt i den kolde Vinters Skjød
Omflagret Dig med mine Sange,
Som Bien om en Kløver sød.

Mens Tanken altid er den samme
Og aldrig den kan blive Træt,
Er Vingerne dog næsten lamme,
Saa Flugten ei kan være net.

Det er saa drøveligt et Skue,
Naar en forældet Voltigeur
Vil siirligt svinge sig i Bue,
Men staaer paa Pletten stiv og tør.

Før som en Bæk fra Fjeldets Side,
Som fra en Buestræng en Piil,
Brød Sangens Toner stærke, blide
Sig Vei til Taarer og til Smiil.

Tilgiv, at nu saa langsomt, stille
Den gaaer sin Vandring til dit Bryst!
En Sangfugl mister jo sin Trille
Og Fjederpragt, naar det er Høst.

Er Sangens Vingeslag da lamme,
Saa Flugten ei kan blive net,
Er Hjertets Slag for Dig de samme,
Og <w>det</w> kan aldrig vorde træt!
</body>
</poem>

<poem id="winter2003030205">
<head>
   <title>Lægedom</title>
   <toctitle>Lægedom</toctitle>
   <indextitle>Lægedom</indextitle>
   <firstline>Man sætte Rosenstokken hen i Kulde</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <keywords>sonnet</keywords>
    <source pages="14"/>
</head>
<body>
Man sætte Rosenstokken hen i Kulde,
  Den døjer Ondt, saalænge Vintren varer,
  Men netop derved den sin Kraft bevarer,
  I Vaaren faaer den Knopper mere fulde.

Og derfor var det ogsaa jo, du skulde
  Dig tumle mellem Havets Bølgeskarer,
  Og høre Stormens vildeste Fanfarer,
  For blomstrende at komme hjem, Du Hulde!

Skjøndt nu det alt mod Vintrens Tider stunder,
  Skal dog mit Hjertes Trofasthed dig være
  En Vaar saa varm, mens Somrens Stjerne blunder.

Som Rosen skal dit Hjerte Blomster bære,
  Men Blomsten hedder Fred; - og mig Du under
  Et venligt Smiil fra dine Øine kjære!
</body>
</poem>

<poem id="winter2003030209">
<head>
   <title>Taksigelse</title>
   <toctitle>Taksigelse</toctitle>
   <indextitle>Taksigelse</indextitle>
   <firstline>Jeg takker dig for hver en Stund</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="15-16"/>
</head>
<body>
Jeg takker dig for hver en Stund,
Naar Du med Øie og med Mund
Helbredede mit Hjerte,
Og fik min Kummer lagt i Blund
Og friede mig fra Smerte.

Jeg takker dig for hver en Gang,
Du fik mig vakt til Liv og Sang
Og tændt mig Lys i Tanken,
Saa jeg mig let fra Mørket svang
Med salig Hjertebanken.

Jeg takker dig for hvert et Blik,
Som venligt mig imøde gik,
Liig Duft med Sommervinden,
Og farved som en Lægedrik
Mig Glædens Blomst paa Kinden.

Jeg takker dig for hvert et Fjed,
Du vandrede, mens jeg gik med
Og støttede med Armen
Din Arm, som Hjertet blusser ved,
Og fik min Deel af Varmen.

Jeg takker dig for Alt i Alt,
For hvert et Solglimt, der mig faldt
Haabfuldt som Morgenrøden;
Du har mig jo din Sanger kaldt,
Det bliver jeg til Døden.
</body>
</poem>

<poem id="winter2003030204">
<head>
   <title>Blomsterne tale</title>
   <toctitle>Blomsterne tale</toctitle>
   <indextitle>Blomsterne tale</indextitle>
   <firstline>Fra Vinterens Kulde</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="17-18"/>
</head>
<body>
Fra Vinterens Kulde
Vi komme herind
For yndigt, Du Hulde!
At qvæge dit Sind.

Vi kan ei Mirakler,
Men Du er saa kjær
At tage os Stakler
Saadan som vi er.

Vi kunne ei sjunge
Som Fuglen i Luft,
Vi bruge som Tunge
Vort Smiil og vor Duft.

Vi die, vi sanke
Ved Moderens Bryst
Saamangen sød Tanke
Til Veemod og Lyst.

Og det kan ei feile,
Paa duftende Strøm
Kan Smerten henseile
En Stund som i en Drøm.

Fra Vinterens Kulde
Vi vandred herind
For yndigt, Du hulde!
At qvæge dit Sind.
</body>
</poem>

<poem id="winter2003030208">
<head>
   <title>Med en Almanak</title>
   <toctitle>Med en Almanak</toctitle>
   <indextitle>Med en Almanak</indextitle>
   <firstline>See her tre hundredsextifem af Dage!</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="19"/>
   <keywords>sonnet</keywords>
</head>
<body>
See her tre hundredsextifem af Dage!
  De staae paa hvidt Papir med sorte Skrifter
  Og titte frem, som naar bag Skyens Rifter
  De klare Stjerner henad Himlen drage.

Til deres Brødre see de skye tilbage
  Og ane deres eget Livs Bedrifter,
  Som end i Fremtids Taage bølger, skifter,
  Mens Strid og Fred hinanden evigt jage.

For os skal de som Haabets Stjerner tindre,
  Der trofast lede os ad ukjendt Bane
  Og Smerten over Livets Mørke lindre.

De bæres for os som en hellig Fane,
  Der skjænker Mod, saa hver en Morgenhane
  Kan vække os til Freden i vort Indre.
</body>
</poem>

<poem id="winter2003030206">
<head>
   <title>Med Dantes Digt</title>
   <toctitle>Med Dantes Digt</toctitle>
   <indextitle>Med Dantes Digt</indextitle>
   <firstline>Igjennem Helvedes Ild og Skjærsidls Flammer</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="20"/>
   <keywords>sonnet,dante</keywords>
</head>
<body>
Igjennem Helvedes Ild og Skjærsidls Flammer
  Til Paradisets rene, svale Bolig
  Med Digteren Du vandre kan fortrolig,
  Mens hyggeligt Du sidder i dit Kammer.

Thi Enden seer man dog paa al den Jammer,
  Og naar man kjæmpet har mod Stormen trolig,
  Han fører til en Egn os, klar og rolig
  Som Vaarens Morgengry blandt Skovens Stammer.

Et Billede er det jo paa Livets Kampe,
  Som kan bestaaes til Sejren er vundet,
  Det nytter ei mod Braaden her at stampe.

Som han, har Himlen ogsaa mig forundet
  En kjærlig Haand, der har til Sjælens Lampe
  Den milde Olie gydt og Vægen tvundet.
</body>
</poem>

<poem id="winter20030308001">
<head>
   <title>Eros Fløitespiller</title>
   <subtitle>(Efter en antik Gemme)</subtitle>
   <toctitle>Eros Fløitespiller</toctitle>
   <indextitle>Eros Fløitespiller</indextitle>
   <firstline>Eros den Yndige Dreng</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
    <source pages="21-24"/>
   <quality>korrektur1,korrektur2,kilde,side</quality>
</head>
<body>
<nonum><center>Tilegnelse</center></nonum>

En lille Steen Du her modtage,
Et Blad kun af en svunden Flor,
Et Glimt fra Kunstens klare Dage,
Som har forvildet sig mod Nord.

Den har vist lange Veie vandret
Og lagt sin Sæd i mangt et Bryst,
Og spiret der, og uforandret
I Skjønhed seet hvergang en Høst.

Hvis Haand har baaret den som Smykke?
Hvem fik den første gang som Pant
Paa Troskab, Kjærlighed og Lykke?
Og Sandhed i Symbolet fandt.

Veemodigt drager den vort Øie
Hen over tusind Slægters Aar.
For Tiden maa sig Livet bøie,
Men Evigt Skjønheds Værk bestaaer.

Lad denne Draabe af de Gamles
Paa Skjønhed rige Tankevæld, -
Den skjønne Tanke - lad den samles
Med sine Søstre i <w>din</w> Sjæl!

===

Eros den Yndige Dreng,
Med sine Fløiter for Læberne stod.
Villieløs, bævende
Psyche kom svævende,
Lokket hen over den duftende Eng,
Satte sig trygt ved hans Fod.

Nys laae hun fængslet i Svøb,
Drømte kun dunkelt; men Baandene brast,
Og i den smilende
Vaardag henilende
Hørte hun Fløiternes Triller og Løb, -
Henrykt hun standsed sin hast.

Ømt var hans klingende Spil!
Sødeste Toner det var fra hans Bryst,
Luften opfyldende,
Smigrende, tryllende;
Sittrende sad hun og lyttede til, -
Salig hensunket i Lyst.

Alt blev saa glimrende rigt,
Solen blev blankere, Himlen saa blaa,
Rosen meer duftende,
Vaarvinden luftende
Mildere; som i det yndigste Digt
Skabningens Skjønhed hun saae.

Ned fra Olympen et Tog
Daled, - en Skare, rødkindet og hvid.
Guldfagert lokkede
Genier flokkede
Sig om den Drømmende og hende drog
Høit over Rum, over Tid.

Du, som den Jubel fik skabt,
Eros! Du himmelske! naadig og huld
Hold de sødtklingende,
Salighed bringende
Toner ved Liv, til hun Vingen har tabt
Og vorder atter til Muld!
</body>
</poem>    

<poem id="winter20030308003">
<head>
   <title>I Skumringen</title>
   <firstline>Gaaer jeg ved din Side gjennem Skoven</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="25-26"/>
   <quality>korrektur1,korrektur2,kilde,side</quality>
</head>
<body>
Gaaer jeg ved din Side gjennem Skoven,
Sidder jeg hos Dig paa Strand ved Voven,
Mens det Blaae sig hvælver huldt foroven; -

Aander jeg det Grønnes duft i Strømme,
Hører jeg mod Bredden Bølgen svømme,
Ak, som fordum vakte søde Drømme; -

Men det hele skjønne Landskabsbillede
Viser sig, skjøndt klart i Livet stillet,
For mit Blik forvirret og forvildet;

Ak, da sniger Veemod fuld af Smerte,
Fulgt af Bitterhed, sig i mit Hjerte,
Thi jeg aner: <w>slukt</w> er Synets Kerte.

Kummerligt og mat jeg flytter Foden,
Ængster mig for Stenen og for Roden,
Sky, usikker stirrer jeg imod den.

Øiet er ej meer en tro Veninde,
Som mit Fjed lod sikkert Fæste finde, -
Jeg med Vold maa holde Taaren inde.

Naar en Sommerfugl har mistet Vingen,
Lænkebundet som i Slaveringen
Kryber den i Mulm og sees af Ingen.

Saadan jeg kun langsomt nu kan travle,
Dunkle Minder træge Tanker avle,
Fyldt er snart mit Regnskabs sorte Tavle.

Treven, liig et Lastdyr under Aaget,
Vader, som i Dynd, jeg gjennem Sproget,
Og min Tanke er saa dum og Taaget.

Lever jeg, da veed jeg, Tiden kommer,
Da jeg ikke meer kan see en Sommer
Med dens grønne Skov, dens Rosenblommer;

Da jeg Solen ei kan see at gløde,
Da mig Kunstens Værker ere døde,
Da mig intet venligt Blik kan møde.

Naar sig Alting da i Nat vil gjemme,
Er dit Haandtryk og din kjære Stemme
Snart det Eneste, jeg kan fornemme.
</body>
</poem>    


<poem id="winter20030308004">
<head>
   <title>I Sommer</title>
   <toctitle>I Sommer</toctitle>
   <indextitle>I Sommer</indextitle>
   <firstline>Naar jeg kan see lidt Klart og Blaat</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="27-28"/>
   <quality>korrektur1,korrektur2,kilde,side</quality>
</head>
<body>
Naar jeg kan see lidt Klart og Blaat,
Og intet Slør for Himlen hænger,
Jeg tænker strax: O, det er godt
For Hende, som til Solskin trænger.

Og naar den lune Sommervind
Sig lister frem og vexler, skifter,
Jeg tænker: Nu om hendes Kind
Den ogsaa rigtig venligt vifter.

Og hører jeg bag Lindens Blad
En yndig, kjærlig Fuglestemme,
Jeg tænker: Gid hun var saa glad,
Og Intet havde at forglemme!

Og kan jeg i en natlig Stund
Faae Øine paa din egen Stjerne,
Jeg tænker: Det er den, som hun
Sin Tanke fæsted til saa gjerne!

Og seer jeg Duggen mild og blød
Sig snige ned til Blomstens Hjerte,
Jeg tænker: Saadan Balsam sød,
O Gud! Du sende hendes Smerte!

Saa al Naturen gjør sin Pligt,
Den maa som Digtermønt mig gjælde;
Jeg selv er fattig nu paa Sligt, -
Kun mine Suk jeg kan ei tælle.
</body>
</poem>    

<poem id="winter20030308002">
<head>
   <title>Hilsen</title>
   <firstline>Med Strængelegen helst i lave Dale</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="29-30"/>
   <quality>korrektur1,korrektur2,kilde,side</quality>
</head>
<body>
Med Strængelegen helst i lave Dale
Jeg sad og lyttede til Kildevældet;
Ei steeg til Ridderborgen jeg paa Fjeldet,
Og stemte ei min Stræng i gyldne Sale.
Jeg gik i Skole hos den lille Svale,
Men Ørnens Vingeslag med Skræk mig fælded;
Jeg kom ei Taarepilen nær, men hælded
Mit Øre glad til Bøgens friske Tale.
For Byens Larm jeg Markens Stilhed bytted,
Vaarluftens milde Strøm var min Castale,
Og Skovens Guder mine Fjed beskytted.
Du fulgte venligt med den <w>jævne</w> Vandring,
Du mine Urter mig til Krandse knytted, -
Og heri har ei Tiden gjort Forandring.
Det har jeg sagt dig før? ak ja, i Sange
Og Ord vel alt for mange Gange.
I tunge, lette Vers, i korte, lange,
I Blomsterax, snart fyldige, snart svange.
Men - svier engang Vintrens Iis og Vinde,
Til Roden af, min lille Flor,
Saa ingen Blomster meer til Livet groer,
Saa veed Du dog, Du min Veninde!
At dybest i mit Hjerte inde
Der lever altid Blomster, hvor Du boer!
</body>
</poem>    



<poem id="winter20030308005">
<head>
   <title>Klynk og Klage</title>
   <firstline>Jeg laae i Foraarsskoven</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="31-33"/>
   <quality>korrektur1,korrektur2,kilde,side</quality>
</head>
<body>
Jeg laae i Foraarsskoven
Ved Stranden, paa den grønne Eng;
Dybt Slumrende laae Voven,
De Fugle, troer jeg, var i Seng.
Der var saa tyst og stille
Det hørtes, naar Græshoppen sprang,
Og naar den grønne Bille
Med sine Vinger slog til Sang.

Min Tanke fløi saa fage,
At see de Dage, som hengik,
Men hurtigt kom tilbage
Den atter med nedslaget Blik;
De ligned ikke disse,
Jeg ligned ei mig selv engang,
Saa det blev mig det Visse,
At det var ude med min Sang.

At klynke meer og mere,
At blive gammel, sløv og graa,
Det maa nu saadan være, -
Skjøndt det er tungt at bære paa.
Lidt efter lidt Maskinen
Faaer hist og her en Brøst og Bræk,
Og taaler man end Pinen,
Er Hjertets Freidighed dog væk.

Knap kan jeg aande, sukke,
En sandet Ørk er liig mit Bryst;
Jeg kan ei mere dukke
Mig ned i Sangens friske Lyst;
Ak, kunde jeg! - da skulde
En yndig Vagt af Blomster staae
I Flor om Dig, Du hulde!
Og hver en Sorg paa Flugten slaae!

Men ak! jeg kan jo ikke!
Som den, der sov ved Elverhøi
Og maatte Glemsel drikke,
Saa Tanken ham af Sjælen fløi, -
Saadan min Sjæl er øde,
Og Kilden i min Barm er tør,
Og alle Toner døde,
Som strømmed fra min Læbe før.

Derfor tilgiv, at ringe
Er Strømmen nu af Sang og Ord,
At mine Strænge klinge
Kun mat i Tidens store Chor.
Omsonst jeg higer efter
At smedde noget Rigt og Smukt,
Min Hammer mangler Kræfter;
Men - Essens Ild er ikke slukt!
</body>
</poem>    

</content>
</section> <!-- Slut på "Til Een" -->

<section>
<head>
   <toctitle>Blandede Digte</toctitle>
</head>
<content>

<poem id="winter1999070702">
<head>
   <title>I Rom 1854</title>
   <firstline>Jeg atter hende saae</firstline>
   <source pages="37-44"/>
   <quality>korrektur1,korrektur2,kilde,side</quality>
   <keywords>rom</keywords>
</head>
<body>
Jeg atter hende saae
Den babylonske Sløie;
End dækker hendes Bag
De syv berømte Høie;
Hen under hendes Skjørt,
Hen over hendes Fod
Sig vælter end med Dynd
Den skidengule Flod.

Jeg kom i Kuld og Regn
Og endnu Regnen rusker,
Og Sydens Feber lumsk
Omkring mit Hjerte lusker;
Til Pyramiden hist
Jeg komme kan i Fart, -
Men ellers Alting er
Interessant og rart.

For sex, syv Aar omtrent
Den gamle, frække Qvinde
Leed af en svær Colik,
Af altfor frie Vinde;
Som i sin Ungdomstid
Hun bar en Hue rød;
Lombarder og Ladron
Hun lokked til sit Skjød.

Kanoner støbte de
Af hendes Tempelklokker:
Da sneg sig Fatter væk
Paa bare Hosesokker;
Ondt fik hver Cardinal,
Hver Biskop og Abbed
I Maven, og forklædt
De skyndte sig afsted.

Men før hun saae sig for,
De tappre franske Tropper
Fik luftet hendes Særk
For liberale Lopper.
End de <i>naturlige</i>
Hun har i Overflod,
Med Præster dele de
Nu atter Folkets Blod.

Nu svulmer Floden op
Gjør Gaderne til Bugter;
Af liflig Frugtbarhed
Her overalt det lugter;
Til Pyramiden hist
Man komme kan i Fart, -
Men ellers Alting er
Interessant og rart.

Men Folket har det godt,
Thi deres gode Pave
Velsigner deres Sjæl.
Om ei just deres Mave;
Her vanker aldrig Kjød
For dem, af Faar og Sviin;
Fuldskab afskaffet er,
Thi her er ingen Viin.

De brygge Noget nu
Af Hyldebær og Andet,
Der nok seer ud som Viin,
Men smager reent forbandet;
Til Hoe'det gaar det ei,
Gjør ikke Barmen varm;
Men hvor det kommer hen,
Det vækker stor Allarm.

Kun Præster derimod
Den <i>rene</i> Viin mon drikke,
Den sætter Fedt, saa den
Bekommer dem vist ikke.
Derfor det er saa klogt,
At Romas Bondemand
Nu faaer, som andet Fæ
Kun Grønt og bare Vand.

Igjennem Corso end
De lette Heste traske,
Og Folket traver med.
Men uden Slør og Maske;
Hans Herlighed har reent
Afskaffet denne Skik,
Han unde vil sit Folk
Et frit, uhildet Blik.

Paa patriotisk Sind
Det her ei heller mangler;
Jesuiter gaae omkring
Saa listeligt og angler;
De luge Klinten bort,
De skille Buk fra Faar;
De klippe dette, - hiin
Til Slagterbænken gaaer.

Det er en Fryd at see,
Hvor Alle ere glade,
At fri Madonna blev
For Evas gamle Skade;<note>I 1854 proklamerede Pave Pius IX dogmet om Marias ubesmittede undfangelse.</note>
Fra hver en Prækestol
Hun bliver gratuleert,
Fordi hun dog tilsidst
Saa vidt er avanceert.

Men her er hundekoldt,
Jeg kan saa grant fornemme
Den fule Febers Haand
Fast om mit Hjerte klemme;
Til Pyramiden hist
Jeg komme kan i Fart, -
Men ellers Alting er
Interessant og rart!

Her prentes kun eet Blad;
Men hvis jeg ret kan skjønne,
Papa nok troer, hans Børn
Bedst trives ved de grønne;
Af Hjertebanken jo
Han selv har meget lidt
Ved uforsigtig Brug
Af dette Sort paa Hvidt.

Hans Capucinerhær
I Fred paa Torv og Gader
Kan nu marchere op
Med Skraal i lange Rader;
De røre kan i Mag
De Klokker Dag og Nat;
Til Livvagt de jo har
Den franske Landsoldat.

At ikke Dyden skal
I Luften tage Skade,
Den vover sig ei ud
At gaae paa Torv og Gade;
I Nonneskikkelse
Den her bag Laas og Muur
Ret som en sjelden Fugl
Er sat i Hækkebuur.

End findes overalt
De tusind Ragerier,
Hvorved nu Peer og Poul
I Kunsten sig indvier;
Med Blyant i sin Mund
Og under Arm en Bog
Den Britte gaaer og gloer
Og bliver lige klog.

Ved spanske Trappe sees
De lasede Modeller;
En Tigger uden Been
Der mangler ikke heller;
Tritonen fløiter i
Sit store Tudehorn,
Sommaren synger Jah!
Altsammen som tilforn.

End samles man i Qveld
I snavsede Caffeer;
End tørre Mødrene
For Vindvet deres Bleer
End vanker hist og her
Et lille Dolkestød;
End æde Kunstnerne
I Julen deres Grød.

Og disse Riddere
Af Meislen og Paletten
End sværme her omkring
Med Raphaels-Baretten;
Med Lionardisk Haar,
Med Buonarotisk Skjæg,
Med Kappen siirligt lagt
I cinqvecentske Læg.

End deres megen Snak
Om Byens gamle Skrammel
Om Øret suser mig
Og gjør mig ganske vammel.
Til Pyramiden hist
Man komme kan i Fart, -
Men ellers Alting er
Interessant og rart!
</body>
</poem>

<poem id="winter20030308011">
<head>
   <title>Til mig selv</title>
   <firstline>Er dit Kammer dig et Hi</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="45-47"/>
   <quality>korrektur1,korrektur2,kilde,side</quality>
</head>
<body>
Er dit Kammer Dig et Hi,
Hvor som Bjørn paa Lab Du suger?
Mens fra Brystet dorsk sig knuger 
Søvnens hæse Litanie?
Er det ude med din Flugt?
Er din lette Vinge stækket?
Har Dig Nattens Slør alt dækket?
Er din Cithars Stræng alt knækket,
Plectret opslidt og forbrugt?

Glemmer Du, at Du er ung?
Hvi har Du saa længe tiet,
Du, til evig Ungdom viet,
Ligger her saa træg og tung?
Hører ei de Timers Dands,
Vækkes ei af døsig hvile,
Naar de let forbi Dig ile,
Seer ei tusind Øine smile
Til Dig fra Naturens Krands?

Vandrer Solen ei sin Gang
Over Himlens lysblaae Bue?
Blinker Elskovsstjernens Lue
Ei til Nattergalens Sang?
Grønnes ikke Skov og Krat?
Straaler ei fra Rosens Grene
Smiil til Lilierne, de rene?
Seiler ikke blank Selene
Gjennem stille Sommernat?

Slaaer ei Lærken høit i Sky,
Som har lært Dig før at synge?
Dufter ei Violers Klynge
End bag Græsset nok saa bly?
Stormen, misted den sin Kraft?
Bruser ikke Havets Bølger?
Vaagne ei de Tankefølger,
Som sig dybt i Barmen dølger,
End ved Rankens stærke saft?

Du, der fordum gik saa let,
Hvorfor træder Du saa varlig?
Troer Du Veien mere farlig?
Eller er Du mat og træt?
Er Du  alt saa flau og tam?
Pjaltet næsten, myg som givet,
Og af ingen Kjækhed stivet? -
See, har Du ei Skam i Livet,
Bliver Livet dig til skam!

Blæs fra Dig den tunge Sky!
Om paa Kræfter end det kniber,
Naar Du rask dit Værktøj griber,
Vaagne Kræfterne paany!
<w>Vil</w> Du blot, saa <w>kan</w> du godt!
Skam Dig dog for en Ulykke!
Jag paa Døren hver en Nykke,
Reis Dig kjækt og spil et Stykke, -
Det er jo en Skam og Spot!

Lad dog, som Du var en Mand!
Hjertet op i Liv, min Bedste!
Frem med een af Gudens Heste,
Saa afsted saa flink, Du kan!
Knuus Forsagtheds falske Speil!
Riv Dig ud af Dødens Snare,
Drik Begeistrings Viin, den klare! -
Lig ei fast, naar Du kan fare
Freidigt frem for fulde Seil!
</body>
</poem>    

<poem id="winter1999070703">
<head>
   <title>Den grønne Bog</title>
   <subtitle>
      <line>Til C. Hauch.</line>
      <line></line>
   </subtitle>
   <toctitle>Den grønne Bog</toctitle>
   <indextitle>Den grønne Bog</indextitle>
   <firstline>Den grønne Bog er for mit Øie</firstline>
   <source pages="48"/>
   <keywords>hauch</keywords>
   <quality>korrektur1,korrektur2,kilde,side</quality>
</head>
<body>
<nonum><right><small>Motto.</small></right></nonum>
<nonum><right><small>Hvor Musen ham saa sender hen</small></right></nonum>
<nonum><right><small>I Kunstens rige Land</small></right></nonum>
<nonum><right><small>Han synger som en Ungersvend</small></right></nonum>
<nonum><right><small>Og tænker som en Mand</small></right></nonum>

Den grønne Bog er for mit Øie
Liig Vaarens friske, bløde Høie
Med Duft af Urter og af Træer,
Og seer jeg paa den rigtig nøie,
Staaer Alt i Ungdoms Rosenskjær.

Den grønne Bog mig er en Ranke,
Som, fuld af Druer søde, blanke,
Mig lokker hid til liflig Lyst;
Og tager jeg mig for at sanke,
En Fest de skabe i mit Bryst.

Den grønne Bog skal have hjemme
Her ved min Barm, at jeg kan glemme,
Hvad Tiden bringer Sygt og Tungt;
Jeg bader Hjertet i dens Stemme,
Saa det sig føler sundt og ungt!
</body>
</poem>

<poem id="winter20030308010">
<head>
   <title>Med en Pen</title>
   <subtitle>(til Walter Runeberg, da han reiste)</subtitle>
   <firstline>Du trænger ei til Stav og Støtte</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="49-50"/>
   <quality>korrektur1,korrektur2,kilde,side</quality>
</head>
<body>
Du trænger ei til Stav og Støtte,
Og derfor faaer Du ingen Stok;
Du har jo stærke Lemmer nok
Til Dig i Verden frem at flytte.

Du trænger ei til Lys og Lygte
At klare Veien for Din Fod;
Du har din Ungdoms rene Mod,
Hvad kan Du da i Natten frygte?

Du trænger ei til Glar og Kikkert;
Alt godt og Net, alt Krumt og Ret
Dit Øie dømmer skarpt og let, -
Dit Syn er klart, dit Blik er sikkert.

Hvad et Kompas - det gad jeg vide, -
Dig skulde gavne paa din Vei;
Det Bedste - Hvis jeg feiler ei -
Har Du i Brystets venstre Side.

Jeg derfor kuns en Pen Dig skjænker;
Det er dog altid som et Baand,
At have Pennen strax ved Haand,
Naar man paa sine Venner tænker.
</body>
</poem>    

<poem id="winter1999070704">
<head>
   <title>De to Kilder</title>
   <firstline>Langs Livets Vei to Kildevæld der rinder</firstline>
   <source pages="51"/>
   <quality>korrektur1,korrektur2,kilde,side</quality>
</head>
<body>
Langs Livets Vei to Kildevæld der rinder,
Det ene sødt, det andet bedsk Du finder.

Vil Du med Sødt hver Stund din Læbe væde,
Da taber snart dets Sødme al sin Glæde.

Og faaer Du Bægret kun med Bedskt iskjænket,
Er snart din Sjæl i Dødens Afgrund sænket.

Guds Viisdom dog har blandet begge Strømme,
Derfor til evigt Liv vi Kalken tømme.
</body>
</poem>

<poem id="winter1999070705">
<head>
   <title>Stjernen</title>
   <firstline>Tidt vælge vi med barnlig Lyst os gjerne</firstline>
   <source pages="52-53"/>
   <quality>korrektur1,korrektur2,kilde,side</quality>
</head>
<body>
Tidt vælge vi med barnlig Lyst os gjerne
Blandt Nattehimlens Hær en Yndlingsstjerne.

Den bliver os saa kjær; i høie Bolig
Vi har i den en venlig, taus Fortrolig.

I Sorg og Fryd vi sende til den Blanke
Vort Hjertes Suk, vor hemmeligste Tanke.

Naar vi af Dagens Larm og Vrimmel trænges.
Vi efter Nattens trygge Stilhed længes.

Da hver en Smerte, hvert et elsket Minde
Vi til det fjerne, tause Vidne binde.

Naar Tvivlens Bølge vildt omkring os jager,
Til Fred og Trøst dens Lys os opad drager.

Og naar vi her engang forlade Hjemmet,
Er i det nye Hjem vi heelt ei fremmed.

De mange Tankevenner, did vi sendte,
End leve der, og os ved Veien vente.

Ved Stjernens Fakkel, mens vi opad stige,
De lede os mod det Uendelige.
</body>
</poem>

<poem id="winter1999070706">
<head>
   <title>Med Wessels Digte</title>
   <subtitle>(Til Carl Snoilsky.)</subtitle>
   <firstline>Han leved heelt, man skulde troe</firstline>
   <source pages="54"/>
   <keywords>wessel,snoilsky</keywords>
   <quality>korrektur1,korrektur2,kilde,side</quality>
</head>
<body>
Han leved heelt, man skulde troe,
I Viddets Lyn, Forstandens Kjerte;
Men tidt hans Sjæl dog, naar han loe,
Sig vaanded dybt i Qval og Smerte.
Og det er Det, som Faa kun veed,
At tidt en Strøm af Bitterhed
Sig lønligt gjennem Stammen bugter,
Der bærer os de søde Frugter.
Pluk Frugten kun og lad dens Saft
Med lystig Ild og freidig Kraft
Dig gjennem alle Aarer drage
Og Øieblikkets Sky forjage.
</body>
</poem>

<poem id="winter20030308012">
<head>
   <title>Under Kong Frederik d. 7des Portrait</title>
   <firstline>I Høisal og i fattig Vraa opstillet</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="55"/>
   <keywords>frederik7</keywords>
   <quality>korrektur1,korrektur2,kilde,side</quality>
</head>
<body>
I Høisal og i fattig Vraa opstillet
En Huusgud skal os være nu Dit Billede.
En evig Blomsterkrands vil Danmark flette
Omkring Dit elskte Navn, Du Folkets Kjære!
Og af Din Priis for Verden frem at bære,
Skal danske Harper aldrig vorde trætte.
</body>
</poem>    

<poem id="winter1999070707">
<head>
   <title>Til Ludvig Bødtcher</title>
   <toctitle>Til Ludvig Bødtcher</toctitle>
   <indextitle>Til Ludvig Bødtcher</indextitle>
   <firstline>Endnu dit Sind er let og glad</firstline>
   <keywords>boedtcher</keywords>
   <source pages="56"/>
   <quality>korrektur1,korrektur2,kilde,side</quality>
</head>
<body>
Endnu dit Sind er let og glad
Som Lærken under Vaarens Himmel;
End faaer det jo sit friske Bad
I Phantasiens Blomstervrimmel.

Din Sang er liflig, klar og sød
Som Draaben, der bag Blomsterstøvet
Er gjemt i Liliens Jomfruskjød,
Før Kubens Flyver den har røvet.

O, lad den ikke veires hen
Og tabe sig i Tidens Taage;
O, slaa din Stræng og syng igjen,
Mens dine Genier end vaage.
</body>
</poem>

<poem id="winter20030308009">
<head>
   <title>Fra Ludvig Bødtcher</title>
   <toctitle>Fra Ludvig Bødtcher</toctitle>
   <indextitle>Fra Ludvig Bødtcher</indextitle>
   <nofirstline />
   <notes>
      <note>* Aftrykt her med Forfatterens Tilladelse.</note>
      <note>Dette digt er skrevet af Ludvig Bøtcher, men blev trykt i nærværende bog. Digtet findes også i Kalliope under Bødtcher som <xref poem="boedther2002120101"/>.</note>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="57-58"/>
   <keywords>boedtcher</keywords>
   <quality>korrektur1,korrektur2,kilde,side</quality>
</head>
<body>
Mens Sneen dryssed sit kolde Bad,
Og Himlen var mørk at skue,
Faldt pludselig ned som et Rosenblad
Dit yndige Digt i min Stue.

Og Harpen toned gjennem mit Sind,
Meer sødt end jeg følte det længe,
Men ogsaa Rødme farved min Kind,
Jeg tænkte paa - Støv og paa Strænge.

Ak Du! hvem din Musa blev evig huld,
Hver dristig Bøn tør Du vove:
Din Troskab hun lønner med alt sit Guld
Og sine grønneste Skove.

Men jeg, en utro letsindig Svend,
Hvad Gave vil min kunne sende, -
Jeg tidt lod Maaneder, Aar gaae hen,
Og tænkte aldrig paa hende.

Nu mangler mig fast en Sangers Mod,
Naar min Haand vil Harpen Tage,
Og dog var hun altid saa himmelsk god,
Og tilgav, og vendte tilbage.

Og dersom hun nu omsvæver mig
Og er hos min Aand tilstede,
Da er det blot for at takke Dig
Og for at volde Dig Glæde.

<nonum><right><small>Ludv. Bødtcher</small></right></nonum>
</body>
</poem>    

<poem id="winter20030308007">
<head>
   <title>Den drømmende Pan</title>
   <subtitle>(efter en antik Gemme)</subtitle>
   <toctitle>Den drømmende Pan</toctitle>
   <indextitle>Den drømmende Pan</indextitle>
   <firstline>Med Fløiten hængt i grønne Grene</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="59-62"/>
   <quality>korrektur1,korrektur2,kilde,side</quality>
</head>
<body>
Med Fløiten hængt i grønne Grene,
Og Staven henslængt ved din Fod,
Han sidder der saa taus, alene,
Med Haand paa Kind, ved Træets Rod,

Dybt i hans Indre vist det drømmer,
Mens Sommervinden luun og øm
Omkring hans Øre sagte svømmer,
Som Melodien til hans Drøm.

Men stum er Fløiten hist paa Ranken,
En Verdens Rigdom i den boer,
Tidt fik den tolket Hjertets banken
Langt mere klart end Tungens Ord.

Hans Veemod drømmer om den Skjønne,
Der flyed ham med lette Fjed,
Og som, forvandlet til det grønne
Sivrør, stod bly ved Flodens Bred.

Da lytted han, mod Vandet bøiet,
Til Sivets Suk; han skar det af,
Og fik sin Fløite sammenføiet,
Og den hans Længsel Lindring gav.

Han i dens Toner sødt udaanded,
Hvad stærkt sig rørte i hans Bryst,
Naar det i Qval sig bittert vaanded,
Naar høit det jublede med Lyst.

Den Ild som i hans Hjerte ulmed,
Han blæste i det døde Siv,
Og mens det huldt hans Smerte dulmed,
Det skjænked tusind Sange Liv;

Saa Jægeren i de dunkle Skove
Og Hyrden paa den lyse Vang,
Og Fiskeren paa blanke Vove
Fik Tanke først til Spil og Sang.

Ja, han, den Gud for Alnaturen,
Da Guder mod Giganter drog,
Saa vældigt blæste Musling-luren,
At Rædsel Jordens Yngel slog! - 

Her drømmer han om hine Fester,
Hvor han i skjønne Nymphers Flok
Beruset sprang blandt glade Gjæster
Med Vedbend om sin brune Lok;

Hvor han begeistret og forvoven,
Mens høit han Tyrsusstaven svang,
Med Bacchus rased gjennem Skoven
Til Fløiters og Cymbalers Klang.

Han mindes mangen Skovens Datter,
Der, druefrisk og luevarm,
Med vilde Kys og kjælen Latter
Ham krysted til sin fulde Barm. -

I Skovens Dyb, bag Løv og Grene
Har han snart hist, snart her sin Bo,
Hvor han vil drømme trygt alene, -
En Helligdom for stille Ro.

Vee den forvovne Dødelige,
Hvis Øie saae den stærke Gud!
Gaaer han ei brat til Nattens Rige,
Saa slukkes Tankens Lys ham ud.

Kom ei i Høstens gyldne Dage
Hans dunkle Helligdom for nær;
En uforklarlig Rædsel jage
Dig vil paa flugt fra Skovens Træ'r.

Hvo med vanhellig Haand afslører
Naturens kydske Løndoms Bud,
Ei Himlens Magter meer tilhører,
Vanvittig troer han selv sig Gud! -

End lever Pan; med Ungdomsvælde
Han virker end hver Høst og Vaar;
Ham har ei Tiden kunnet fælde, -
En Guddom tæller ingen Aar.
</body>
</poem>    

<poem id="winter1999070708">
<head>
   <title>Tak for sidst, til Carl Ploug</title>
   <firstline>Selv seer jeg heelt klarligt, hvor lidt jeg er Mester</firstline>
   <notes>
      <note>Efter <i>Brogede Blade</i>, 1865, pp. 63-64.</note>
   </notes>
   <source pages="63-64"/>
   <keywords>plough</keywords>
   <quality>korrektur1,korrektur2,kilde,side</quality>
</head>
<body>
Selv seer jeg heelt klarligt, hvor lidt jeg er Mester,
Jeg holder ei Værksted, ei Svende jeg fæster,
Men hjælper mig ene, med Næppe og Nød.
Dog havde Du staaet hos mig, i mit Brød
Og lært dine Haandgreb med Hammer og Fiil,
Og gjort dine Prøver med Sværd og med Piil,
Jeg havde Dig sikkert et Lærebrev skrevet,
Som vilde til Hæder og Ære Dig blevet,
Og jævnet Dig Veien, naar bort fra dit Hjem
Du gav Dig paa Vandring og fægted Dig frem!
Men selv er Du Mester i Stort og i Smaat,
Selv holder Du Værksted og holder det godt!
Den kunstrige Hammer haandfærdigt Du svinger
Saa Slagene drøne og Gnisten den springer;
Ved himmelske Luer i Hjertedybs Esse
Du Glavind mon gløde og hærde og hvæsse,
Hvis Balge Du smykker med Løvværk og Billed,
Saa klart det kan skues, at <w>selv</w> Du har villet!
De Pile, Du smedder med Ægg og med Odd,
Som Bien forsynte med Honning og Braad,
Dem sender Du vidt over Land, over Stad,
Og lader dem tone som liflige Qvad,
Liig Daglærkens Qvidder, liig Hærfuglens Sange
De vække de slumrende Kjæmper paa Vange,
De livne hvert Hjerte saa døsigt og sløvt,
Og aabne hvert Øie forstokket og døvt;
De foere de Dumme med sindrige Raad,
De spore de Feige til Manddom og Daad.
Ja, derfor med Skjel hver en Dannemand priser
Dig for dine kjække, fuldtonende Viser!
Din Sang har, som Malmet, jo Klangen og Vægten,
Den ligner jo ei min ,,blødagtige Smægten''.
Din prægtige Hilsen, dens mandige Stemme
Skal jeg og mit Hjerte ret aldrig forglemme!
</body>
</poem>

<poem id="winter1999070709">
<head>
   <title>Hjemvee</title>
   <subtitle>(Rom, i Maj 1855.)</subtitle>
   <toctitle>Hjemvee. Rom 1855</toctitle>
   <indextitle>Hjemvee</indextitle>
   <firstline>O Skov, hvor mine Drømme boer</firstline>
   <source pages="65-67"/>
   <quality>korrektur1,korrektur2,kilde,side</quality>
</head>
<body>
O Skov, hvor mine Drømme boer,
Du Hav, som drukned tidt min Kummer,
Du Hegn, som Dig saa lønligt snoer,
Og skygged om min lette Slummer;
Du lille Fugl, som qvik og bly
Saae ned paa mig fra Bøgens Grene,
Naar jeg i Hvidtjørnbuskens Ly
Mig følte lykkelig og ene;

I har mig dog vel ei forgjæt?
Siig, vil I venligt mig modtage,
Naar jeg, til Døden mat og træt,
Til Eders Hjem tør atter drage?
Siig, vil med samme Kjærlighed,
Som før, I atter Kræfter give,
At jeg kan glemme, hvad jeg led,
Og vække mig min Sang til Live?

Thi den er død, og jeg er død,
I dette gamle, skumle Tempel,
Som smuldrer i sin Fortids Skjød
Med Storheds halvudslidte Stempel.
Den stakkels Slægt, som kryber om
Paa sine Minders sjunkne Grave,
Har skræmmet Sangen fra mig, som
Et natligt Syn i Dødens Have.

I denne rene Luft min Sjæl
Sig, som en Orm i Støvet, vrider,
Og midt i Skjønheds rige Væld
Af Feberangst og Tørst den lider.
Den friske, yppige Natur,
Huldt straalende med Frugt og Ranker,
Har, som en fugtig Fængselsmuur,
Indsnevret alle mine Tanker.

Ja, liig en fangen Trækfugl, der
Med stækket Vinge tam maa vandre
Blandt Mennesker, med Længsel seer
I Luften svæve bort de Andre,
Jeg lader Øiet følge med
Hver Sky, som over Himlen seiler,
Og i mit Hjertes Bitterhed
Forvrængt og styg sig Skjønhed speiler.

Men snart -  Gud give det saasandt! -
Snart skal jeg staae paa Hjemmets Slette;
Da falder Lænken, som mig bandt,
Min Sjæl tør atter Vingen lette.
Jeg høre skal det stærke Hav
Tilraabe mig med mægtig Stemme;
Min Sang skal vaagne i sin Grav,
Jeg selv skal reise mig - og glemme!
</body>
</poem>

<poem id="winter1999070710">
<head>
   <title>En Beiler</title>
   <firstline>Hvad sagde saa din Fader</firstline>
   <source pages="68-69"/>
   <quality>korrektur1,korrektur2,kilde,side</quality>
</head>
<body>
Hvad sagde saa din Fader,
Allerkjæresten min.
Saa faur og fiin!
Hvad sagde saa din Fader
Om Beileren din?
   Han sagde: det er en fattig Hund,
   Hans Pengeskriin har ingen Bund!
   Jeg svared: det intet skader,
   Naar kun han bliver min.

Hvad sagde din Moder kjære,
Allerkjæresten min,
Saa faur og fiin!
Hvad sagde din Moder kjære
Om Beileren din?
   Hun sagde: det er en ringe Skjelm,
   Han fører hverken Skjold eller Hjelm!
   Jeg svared: han har nok af Ære,
   Naar han kun bliver min!

Hvad sagde saa din Amme,
Allerkjæresten min.
Saa faur og fiin!
Hvad sagde saa din Amme
Om Beileren din?
   Hun sagde: han er altfor styg,
   Med skjæve Been og puklet Ryg!
   Jeg sagde: det er det Samme.
   Naar kun han bliver min.

Hvad sagde saa din Broder,
Allerkjæresten min.
Saa faur og fiin!
Hvad sagde saa din Broder
Om Beileren din?
   Han sagde: det er et topmaalt Fæ,
   Han kan ei skille Taarn fra Træ!
   Jeg svared: derpaa jeg boder,
   Naar først han bliver min.

Hvad sagde saa din Søster,
Allerkjæresten min.
Saa faur og fiin!
Hvad sagde saa din Søster
Om Beileren din?
   Hun sagde: det er et farligt Skarn,
   Han Fader er til mit lille Barn!
   Jeg svared: den lumpne Kryster
   Skal aldrig vorde min.
</body>
</poem>

<poem id="winter1999070711">
<head>
   <title>Til en Kilde</title>
   <firstline>Rislende Kilde! hvad tænker Du paa?</firstline>
   <source pages="71-72"/>
   <quality>korrektur1,korrektur2,kilde,side</quality>
</head>
<body>
Rislende Kilde! hvad tænker Du paa?
Lokket af Himlens forræderske Blaa
Iler Du op af din Vugge, Springer
Du frem af din hjemlige Vraa,
Ak, for at synge og sukke!

Ukjendt og stille Du vandred og løb
Dybt i det Dunkle, hvor Rødderne krøb,
Mens af din Nektar de suged;
Muldvarpen saae Du i fløielsblødt Svøb,
Skatten og Dragen, som ruged.

Tusinde Øine vil følge din Vei,
Solen og Maanen genere sig ei,
Stjernerne titte fraoven;
Ellen og Bøgen vil vogte paa Dig,
Alle Smaablomster i Skoven.

Høre Du maa deres kløgtige Ord,
Om Du er klar, om Du siirligt Dig snoer,
Vil de forstaae og bedømme;
Ane dog ei, hvad i Dybet Dig boer,
Ei dine lifligste Drømme.

Lædske Du skal baade Brøndkars og Flæg,
Rotten, der lister sig hid fra sin Væg,
Skovmusen hist fra sin Hule,
Soen, der kommer og dypper sit Skjæg,
Qvien sin slimede Mule.

Tankeløst suge de alle dit Væld,
Drikke og gaae uden Tak og Farvel; -
Dog maa Du bede Vorherre,
At ei en Skjald med sin Lire i Qvæld
Kommer, - da bliver det værre.

Rislende Kilde! Du haabe ei paa
Atter din rolige Vugge at naae,
Aldrig Du kommer tilbage!
Glemselens Hav er vel bittert, - dog saa
Hviler Du der og din Klage!
</body>
</poem>

<poem id="winter1999070712">
<head>
   <title>I Mai 1861</title>
   <firstline>Det er saa koldt, det er saa trist</firstline>
   <source pages="73-75"/>
   <quality>korrektur1,korrektur2,kilde,side</quality>
</head>
<body>
Det er saa koldt, det er saa trist,
Og Vintren knap er omme;
Smaablomster spørge her og hist,
Om ogsaa de tør komme?
Violen atter vandred hjem
Med Blade sønderrevne,
Og Bøgens Øine titte frem
Forsigtige og trevne.

Skylregnen mærker Gavl og Muur
Med lange, vaade Runer,
Og Nordenvinden streng og suur
Trompeter og basuner.
I Vaarens unge Mælkeskjæg
Der hænger frosne Tapper,
Og Haglen spiller ,,Næst-til-Væg''
Med sine hvide Knapper.

Den spæde Fugl, som næppe tør
Paa nøgne Grene hoppe,
Sig lister til Fru Sommers Dør
At see, om hun er oppe.
Gran, hendes Portner, hvisker Nei!
Og med sit Hoved rokker;
Den Stakkel flyver taus sin Vei
Med sine Sølverklokker.

Hun sover trygt, den Frue fiin,
Med Kinden paa sin Pude,
Tæt svøber hun sig i sit Liin,
Mens Stormen gaaer derude.
Hun hører kun Sneeklokken slaae.
Men ingen Fuglesange,
Saa hun kan aldrig falde paa,
At Klokken er saa mange.

O, sødeste Madame! Vaagn op
Og smyk Dig i dit Kammer
Med Gyldenlak og Rosenknop,
Kom ud og end vor Jammer!
Vi staae i Flok paa Mark og Eng
Forfrosne her og slingre;
Vi kan knap røre Harpens Stræng
Med vore valne Fingre.

Kom snart, saa skal Du bare see,
Du Dronning i det Grønne!
Hvor hvert et Blomsterbarn vil lee,
Som næppe nu kan skjønne.
Knap tindre dine Øine blaae,
Og dine Kinder gløde,
Før Jubelsang fra hver en Vraa
Vil strømme Dig imøde.

Da vil Du bringe Lægedom
Til mangt et saaret Hjerte,
Sød Balsam til det ene, som
Jeg veed, har nok af Smerte.
O, gjorde Du dets Byrde let,
Og gav det Fred og Lise,
Jeg vilde aldrig blive træt
I Sangen Dig at prise!
</body>
</poem>

<poem id="winter2003040507">
<head>
   <title>Haab</title>
   <toctitle>Haab</toctitle>
   <indextitle>Haab</indextitle>
   <firstline>Maaskee jeg dog, naar Svalen kommer</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="76-77"/>
   <quality>korrektur1,korrektur2,kilde,side</quality>
</head>
<body>
Maaskee jeg dog, naar Svalen kommer,
Endnu engang skal see en Sommer,
Og under Bøgens Løvtag gaae,
Og aande Blomsterduft i Strømme,
Der vækker mine gamle Drømme,
Dem Nattens Slør alt hviler paa.

Maaskee jeg dog, før Lyset svinder,
Engang endnu mig Lindring finder
I Havets kolde, friske Skjød,
Hvis Bølger klare, stærke, vilde
Har tidt gjort Hjertets Slag saa milde,
Og Livets Malurt melkesød.

Maaskee dog, førend Dagen ender,
Endnu mig Sanggudinden sender
Et Smiil, der tænder i mit Bryst
En klar, en blomsterfarvet Lue,
Mig selv, min egen søde Frue
Og et par andre Folk til Lyst.

Maaskee jeg dog, før Sol vil dale,
Endnu engang skal høre Tale
Om Danmark, løst af Tvivlens Baand,
Og ikke længer see den Kydske
Staae bleg af Rædsel for den tydske
Voldtagers frække, ublue Haand.

Men skeer det ei, saa vil jeg sige
Farvel til Dagens Lys og stige
Besindig ned til Flodens Rand,
Og - siden jeg mig ei kan værge, -
Mig sætte tvær i Charons Færge,
Og tabe mig i Skyggers Land.
</body>
</poem>

<poem id="winter2003040508">
<head>
   <title>Beroligelse</title>
   <firstline>Der er ei nogen Glæde heel paa Jorden</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="78"/>
   <keywords>sonnet</keywords>
</head>
<body>
Der er ei nogen Glæde heel paa Jorden, 
  En Sødme uden Bittert findes næppe, 
  Man Tønden faaer og høster kun en Skjeppe, 
  Og ingen Sommer faaer man uden Torden.

Gaaer Solen op, saa gaaer en Taage for den, 
  Tidt for en Dyne gives kun et Teppe, 
  Ved siden af Violen staaer en Skræppe, - 
  Dog - dette Alt er sagtens i sin Orden.

Det kan vel tænkes, at vi stakkels Dukker
  Blev alt for krye, hvis ikke fra Olympen
  Der blev sat Bitterhed til Livets Sukker.

Zeus leer i Skjæget ad vort Gisp, vor Krympen; 
  Saa lad os lee med ham, at han kan kjende, 
  Vi veed, det Hele dog engang faaer Ende.
</body>
</poem>

<poem id="winter2003040509">
<head>
   <title>Opfordring</title>
   <subtitle>(Til C. Ploug)</subtitle>
   <toctitle>Opfordring. Til C. Ploug</toctitle>
   <indextitle>Opfordring</indextitle>
   <firstline>Du som vælter Blokken med Titanisk Armkraft</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="79-80"/>
   <keywords>plough</keywords>
</head>
<body>
Du som vælter Blokken med Titanisk Armkraft 
  Op ad Dagens Fjeld, lige til øverste Top,
La'er den saa rulle med Bulder og Døn over Steen, gjennem Smaakrat, 
  Skræmmende Øgler frem, frem mangen skrigende Fugl:
Har Skysamleren ei endnu forundt Dig en Stund til 
  Frit at drage dit Vejr, tørre din Pande og Kind?
Nærmed sig ei din Ven, Hiin qvindeklædte Apollon, 
  Uden Bue og Piil, kun med sin Lyra ved Haand?
Sendte han ei fra sin straalende Vogn dig livsaligt et Smiil, som 
  Vakte Sangen, der sødt slumrer som Barn i dit Bryst?
O, vend ikke dit Blik fra de hellige Glimt af hans Gunst, men 
  Grib Secundet og stem Citharens Stræng og dit Sinds.
Hvilen skjænker <w>Dig</w> Kraft, men <w>os</w> dine sindrige Drømme. 
  Qvæget Du iler paany kjækt til din strenge Bedrift! 
</body>
</poem>

<poem id="winter1999070713">
<head>
   <title>Mit Hjem</title>
   <firstline>Du kjender vel det lille, skjønne Land?</firstline>
   <source pages="81"/>
   <quality>korrektur1,korrektur2,kilde,side</quality>
</head>
<body>
Du kjender vel det lille, skjønne Land?
Omkring dets Kyst sig snoer det salte Vand,
Luunt Bøgeskoven skygger, og fra Muld
Sig Hvedeaxet skyder op som Guld.
Du kjender det? o, <w>der</w>, kun der
Kan Livets Sorg og Fryd mig vorde kjær!

Du kjender vel den lave, stille Bo?
I Stuen er der Fred, i Kamret Ro.
For Vindvet vifter Lindens brede Blad,
Og Spurven qviddrer, Solen smiler glad.
Du kjender den? o, <w>der</w>, kun der
Jeg drømme kan og faae min Drøm saa kjær!

Du kjender vore Fædres gamle Vang,
Saa rig paa stolte Minder, Sagn og Sang?
Hvis Alvorsstemme vækker i mit Bryst
En Længsels Smerter og en Veemods Lyst?
Du kjender den? o, <w>der</w>, kun der
Jeg føler mig paa Jord meest Himlen nær!
</body>
</poem>

<poem id="winter1999070714">
<head>
   <title>Sangfuglen paa Oehlenschlägers Grav</title>
   <firstline>De lagde ham ved Vintertid i Graven</firstline>
   <quality>korrektur1,korrektur2,kilde,side</quality>
   <source pages="82"/>
   <keywords>sonnet,oehlenschlaeger</keywords>
</head>
<body>
De lagde ham ved Vintertid i Graven;
  Men kjære Hænder fletted ømt af Blade
  En fyldig Krands, at smukt det skulde lade,
  Som var det Vaaren selv, der bragte Gaven.

Men næppe aanded Mildhed over Haven,
  Saa kom en lille Fugl, een af de glade,
  I Krandsens tørre Løvværk tog den Stade
  Og sang: Min Rede? <w>her</w> just vil jeg lav'en.

I visne Løv jeg sidde vil og synge,
  Mens Skoven med de friske Knopper pranger;
  Jeg i hans søde Slummer vil indslynge

En Krands af Triller, klare Toneslanger,
  Liig Himlens Gloria, hiin Engleklynge,
  Der hisset jubler om den skjønne Sanger.
</body>
</poem>

<poem id="winter2003040504">
<head>
   <title>Falske Varsler</title>
   <toctitle>Falske Varsler</toctitle>
   <indextitle>Falske Varsler</indextitle>
   <firstline>Jeg hviled sødt ved Klintens Bryst</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="83-87"/>
   <quality>korrektur1,korrektur2,kilde,side</quality>
</head>
<body>
Jeg hviled sødt ved Klintens Bryst,
Mens Dal og Kyst
Laae slumrende og stille;
Det dufted i den grønne Lund,
Kun af og til fra Droslens Mund
Der klang en sagte Trille.

Alvorligt Havets Øie saae
Op mod det Blaae,
Alvorlig stirred Himlen;
Blankt bæved Edderkoppens Net,
Og Sommerfuglen boltred let
Hen over Urtevrimlen.

Der var en Veemod i mit Sind,
Ned ad min Kind
Jeg følte Taaren vandre;
Hvorfor den kom? jeg veed det ei,
Den kom og gik sin stille Vei
Kun som de mange andre.

Da aabned sig det grønne Bjerg,
Ud steg en Dværg,
Han venligt ad mig vinked.
Taus fulgte jeg hans tause Kald,
Ind skred jeg i den svale Hal,
Hvor Kildens Aarer blinked.

Den Hal - jeg havde seet den før,
Dens hvalte Dør;
Den Tid var længst forsvundet.
Fra hver en Vraa kom Bjergets Møer
Med Rosenkind, i hviden Slør
Det blonde Haar opbundet.

De svæved omkring mig let
Og bad mig ret
Saa yndigt om at synge.
Jeg sang; men det var ei den Røst,
Som fordum vakte Liv og Lyst
I deres muntre Klynge.

Den vaar saa mat, den var saa raa!
Jeg ængstelig saae
Dem hviskende sig samle:
,,Drag bort igjen! hvad vil du her?
Vi see det nu, Du gammel er,
Men Du er ei Gamle!''

Jeg ene stod og listed ned
Til Havets Bred,
I Bølgen jeg mig dukked.
Og Dybets Piger kom i Flok
Med fyldig Lænd, med brune Lok,
De smiled, sang og sukked.

De loked mig med kjærligt Navn,
Men af min Favn
Med Rædsel de sig droge:
,,Din Sang var Ild, nu er den Iis!''
Og ud af deres Paradis
Med Latter de mig joge.

Jeg nærmed mig til Bondens Tag
Den travle Dag,
Da Hveden just blev bunden;
Og Karl og Pige vented paa,
Min Sang, som fordum, skulde gaae
Fra Hjertet og fra Munden.

Mens rask de deres Leer sleb,
Jeg tog et Greb
I Cithrens Tonekrandse;
De standsed undrende og saae,
At ei, som før, jeg kunde faae
De Piger til at dandse.

I Skov, Hvor Fugle sov saa blidt,
Før kunde tidt
Min Sang til Sang dem vække;
Jeg sang med stærkt bevæget Sind,
Men dybere de slumred ind
I Træ, i Busk og Hække.

Fortabt, forskudt, i Nød og Sorg
Mod Slot og Borg
Jeg hæved bly min Stemme;
Man naadigt fra Balconen saae,
Man vendte sig og lod mig gaae, -
Der var jeg aldrig hjemme!

Jeg flygted ud fra Skov og Krat
I dunkle Nat
Paa Heden ud, den Vilde;
Mig syntes, spodsk og skadefroe
Nu alle Himlens Stjerner loe,
Som før mig var saa milde.

Da - vaagned jeg ved Bjergets Bryst,
Og Dal og Kyst
Huldt smiled mig i møde;
Op sprang jeg i fortvivlet Mod,
Jeg følte alt mit Hjerteblod
I Harme vildt at gløde.

Men fast jeg stod paa Klintens Steen,
Min Arm, mit Been
Jeg strammed og jeg strakte;
Med knytted Haand jeg slog mit Bryst,
Og prøved i en Sang min Røst,
Hvad end den kunde magte.

Det freidigt klang af Hjertensgrund
Fra Morgenstund
Til Aftensvalen silde;
Og alle Venner sandt jeg troe,
Ja selv de søde Stjerner loe,
Men nu saa venligt milde.

Endnu er ei min Sjæl udtømt,
De var kun drømt,
De fæle Varselsyner.
Jeg trodser dem! frem Funken sprang,
Der end, som fordum mangen Gang,
Mit Hjerte gennemlyner!
</body>
</poem>

<poem id="winter2003040505">
<head>
   <title>Skuffelse</title>
   <firstline>Mellem Aprikosens Grene</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="88-90"/>
   <keywords>oehlenschlaeger,hauch,mueller,hertzh,heibergjl,ewald</keywords>
</head>
<body>
Mellem Aprikosens Grene
Jeg titted ad Vindvet ind;
Damen sad der alene
Med Smiil omkring sin Kind.

Hvad var der vel i Bogen,
Som just hun læste nys?
Jeg saae jo, hvor hun tog'en,
Og gav den tusind Kys.

Men da jeg traadte dristigt
Derind med lette Trin,
Jeg saae, hun skød den listigt
Under sit Sytøi ind.

Aldrig kunde hun lære
Tydsk, Engelsk eller Fransk;
Det kunne ei Andet være,
Bogen var altsaa dansk.

En streng Kritik i Smagen
Er ei just hendes Sag;
I Stegen, Kogen, Bagen
Har hun en udsøgt Smag.

Hvem er det da hun hylder
For alvor eller Skjerts?
Mon Frederik Paludan-Müller?
Eller ogsaa Henrik Herz?

Hun kysser vel Hauchs Romanzer?
Og deri gjør hun ret.
Eller Rhythmerne, der dandser
Til Heibergs Lyra let?

Mon hun sit Hjerte qvæger
I Ewalds Digter-Elv?
Hos Kjæmpen Oehlenschläger?
Eller - Guder! - hos mig selv?

Ak hvor det kildred lønligt!
Jeg tænkte: ,,Det gaaer vel an!''
Og bad hende da saa bønligt
At hente mig et Glas Vand.

Hun gik, - og i det næste
Moment jeg Bogen tog.
Hvad var det saa, hun læste?
Fru Mangors Kogebog!
</body>
</poem>

<poem id="winter2003040506">
<head>
   <title>Melkepigen</title>
   <subtitle>(en Anecdote)</subtitle>
   <firstline>Hun var en lille, fattig Een</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="91-94"/>
</head>
<body>
Hun var en lille, fattig Een,
Men Rosenrød, hvid som en Lilie,
Og rendte over Markens Tillie
Paa to utroligt nette Been;
De fine, bøielige Hænder
Sig slutted til en fyldig Arm,
Og Læben røbed purpurvarm
En Rad af perlehvide Tænder.

Hun fra sin Huusbonds Bo hver dag
Til Byen bragte Melk og Fløde,
Og Alle hende kom i møde
Med Venlighed og Velbehag;
Thi, kom hun ind i Gadestimlen,
Hun som en lille, smidig Snog
Sig snoede siirligt med sit Aag
Paa Skuldren let igjennem Vrimlen.

Naar hendes klare Stemme lød,
Og man fik eet af hendes Blikke,
Saa tvivled man aldeles ikke,
At Melken jo var feed og sød;
Saa solgte hun da væk for Fode
Og tømte dagligt sine Kar;
At kjøbe Melk hos hende var
I Byen næsten blevet Mode.

I Klæder var hun flot og fiin,
Med høirød Bul, med Sølverkjede,
Med Skjørtet blaat, med Baand saa brede,
Med Perlesnor og Kniplingsliin;
Med Sølvlaas hun sit Livbaand spændte;
Men naar man saa sig tænkte om,
Hvorfra dog al den Stads vel kom?
Den Rigdomskolde Ingen kjendte.

Begribeligt det er og vist,
At mangen Svend paa hende tænkte;
Af Beilere hun fik en Mængde,
Og tog en Liutenant saa tilsidst.
At han var een af de honette,
Med Hjertet paa det rette Sted,
Smækfuldt af Mod og Kjærlighed,
Det bør med Sandhed jeg berette.

Engang spadsered begge to
Just paa den Vei, som hun saa ofte
Var vandret i sin Bondekofte,
Da hun bar Melk fra Bondens Bo.
Nu gik i Fløil den unge Frue,
Med Parasol, med Hat og Slør,
Men ak! ei nær saa skjøn, som før
I Vadmelsskjørt og Liin og Hue.

Da kom de netop til et Sted,
Hvor tæt ved Stien var en lille,
Fuldtspringende og vever Kilde,
Som Tidt hun havde hvilet ved.
Den sendte sine Straaler klare
Saa kjækt ud mellem Græs og Qvist,
Som var den sig en Sag bevidst,
Den havde Lyst at aabenbare.

Hun standsed, slap sin Herres Arm
Og strakte ud sin Haand den lille,
Begeistret mod den rige Kilde,
Mens Kinden blussed rød og varm.
Hun rørt paa Hjertet Haanden lagde,
I Øiet stod en Taare blank,
Og mens den heed i Kilden sank,
Med skjelmske Smiil om Mund hun Sagde:

,,Du var min Ven, o, Kilde klar!
Jeg mindes vil i hele Livet,
Hvad mig din Gavmildhed har givet,
Du er mig evig dyrebar!
Du lod mig kaste Skjørt og Hue,
Som ved et yndigt Tryllespil
Din Rigdom har jo gjort mig til
En Liutnants lykkelige Frue!''
</body>
</poem>

<poem id="winther2003040501">
<head>
   <title>Skovfruens Latter</title>
   <firstline>En stille Sommeraftenstund</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="95-99"/>
   <quality>korrektur1,korrektur2,kilde,side</quality>
</head>
<body>
En stille Sommeraftenstund
Ved Døren stod de Begge,
Ømt paa hans Skulder vilde hun
Sin trinde Arm just lægge.

Men Svenden ændsed, stum og mut
Henover Riflen bøiet,
Ei med et Blik den søde Glut,
Som stirred ham i Øiet.

Hun smiled: ,,drømmer Du igjen?
Du er ei meer den Gamle!
Hvor flyve dine Tanker hen?
See til, Du kan dem samle!''

Op foer han, som han saae et Syn,
Af sine Drømmes Dvale;
Ud fra hans Øine skjød et Lyn
Ved Pigebarnets Tale.

Hun sagde: ,,Du er ikke Glad,
Johan! Du er forandret;
Ak, under Bøgens dunkle Blad
Har Du forlænge vandret!

Forlad den vilde Jægerfærd,
Ei Riflen meer Du røre!
Bliv her hos os i Fred og lær
I Fred vor Ploug at kjøre.

Det er saa kjært og ingen Skam,
Det kan Du sagtens vide,
At røgte Qvie, Tyr og Lam
Og stolten Hingst at ride.

Det er saa kjært og ingen Spot
At sprede Sæd i Furen,
Og binde Ferskengrenen godt
Og Ranken op til Muren.

Det er saa kjært og ingen Spee,
Ydmygt som Natviolen
At see, hvor Havens Blomster lee
Og takke Gud for Solen.

Det er en Fryd og Glæde sød,
En Jubel uden Lige,
Af Jordens Skjød at lokke Brød
Til Fattigfolk og Rige.

Du har en Sorg, der er en Qval,
Dit Hjerte for mig dølger.
Det freidigt Du mig sige skal,
Naar jeg paa Vei dig følger!''

Han hende til sit Hjerte drog;
Med sagte, ængstlig Stemme,
Mens Vildt i Brystet Blodet jog,
Han hvisked: ,,Bliv her hjemme!

Dit stille Hjem - forlad det ei,
Paa mine Stier dunkle
Jeg ene vandre maa min Vei,
Mens Nattens Stjerner funkle.

Dit Sind det brænder roligt ned,
Mildt som en Alterkjerte,
Du ei af saadan Lue veed,
Der raser i mit Hjerte.

Din Tanke er en stille Bæk,
Nys født af Kildevældet;
Min er en Elv, der vild af Skræk
Sig vælter ned fra Fjeldet.

Din er jeg! - Hør mig - ak, men Du
Mit Ord, min Færd ei fatter!
Skovfruen mægtigt lokker nu
Mig med sin sære Latter.

Hun lokker mig, naar jeg paa Jagt
I Skoven eensom dvæler,
Hun med en sælsom, yndig Magt
Min Sjæl, mit Hjerte stjæler.

Hver Sorg og Fryd, hver Qval og Lyst
Alt - Alt jeg maa forglemme,
Hvert Minde veirer fra mit Bryst
Hiin underfulde Stemme.

En Løndom ligger i dens Klang -
Mit Hjerte gjøs og brændte! -
Den vækker Skræk og sødt en Trang,
Som aldrig før jeg kjendte.

Veemodigt klinger den og blødt
Med Smerte og med Varme,
Den lokker sælsomt mig, som sødt
To længselsfulde Arme.

Din er jeg - ak, men dog af sted
Jeg styrte maa i Fare,
Jeg skue maa den Herlighed,
Som hun kan aabenbare!'' -

Taus Begge ned mod Jorden saae, -
Da ud fra Skoven atter
Til deres Øren monne naae
Den søde, kjælne latter.

Han gyste: ,,Else! hører Du,
Hvor det fra Skoven Klinger?
Saa Smerteligt som Dødens Gru,
Saa blidt som Svanevinger!''

Han rev sig løs, han Riflen smed,
Med høit oprakte Hænder,
Som jaget, gjennem Gyden ned
Han ind i Skoven render.

Den blege Pige mæled ei,
Men Tanken kjækt var givet:
,,Jeg maa ham følge paa hans Vei,
Med ham er Døden Livet!''

Om Haaret svøbte hun et Liin,
Og med sit Hjertes Styrke
Hun ilede med lette Trin
Og svandt i Skovens Mørke.

Ved Morgengry man fandt ham død
Og Bondens væne Datter,
Mens i det fjerne haanligt lød
Skovfruens kjælne Latter.
</body>
</poem>

<poem id="winther2003040502">
<head>
   <title>En Kammerjunker</title>
   <firstline>Heel mageligt i Morgendragt</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="100-101"/>
   <quality>korrektur1,korrektur2,kilde,side</quality>
</head>
<body>
Heel mageligt i Morgendragt
Han havde sig i Vindvet lagt,
Og nød den friske, aarle Luft
I Pagt med en Havanas Duft.
Da faldt der fra Bolværkets Rand
Ud i Kanalens grønne Vand
En fattig Dreng. Ved dette Syn
Var han paa Gaden som et Lyn;
Af Klæderne kom han saa brat,
Som vinked ham en Brudenat.
Han over Randen rask sig svang,
I stinkende Kanal han sprang,
Og frelste ud af Dødens Garn
Med kraftig Haand det stakkels Barn.
Nu efter ædel Brug og Skik
Han Redningshæderstegnet fik.
Og jeg har hørt, han tidt har sagt:
,,Jeg har jo nok af alskens Pragt;
Mig Titler, Stjerner, Kors og Baand
Blev skjænket af en naadig Haand,
Men denne lille, ringe Mønt
Er dog min Dolmans bedste Pynt!''

Jeg troer, <w>det</w> var en Ridder med
Sit Hjerte paa det rette Sted.
</body>
</poem>

<poem id="winther2003040503">
<head>
   <title>Til en sørgende Veninde</title>
   <subtitle>(18de August 1865.)</subtitle>
   <firstline>Det var Dage, lyse, glade</firstline>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <dates>
       <event>1865-08-18</event>
   </dates>
   <source pages="102-104"/>
   <quality>korrektur1,korrektur2,kilde,side</quality>
</head>
<body>
Det var Dage, lyse, glade,
Da jeg sendte Dig de Blade,
Straalende af Farver mange,
Klingende af muntre Sange.
Men paa Sangens Blomsterenge
Faldt mig Vintersne alt for længe,
Og jeg føler svag min Evne,
Naar Musen sætter Stævne.

  O, Du veed vist, hvor jeg gjerne
Vilde tænde Fredens Stjerne,
Og hvor gjerne, hvis jeg kunde,
Faae din Smerte til at blunde
Dybt ved Harpens milde Toner,
Som en Midler, der forsoner
Tidt med Livets bittre Trængsel
Og forsøder selv vor Længsel.

  Evigt Livets Farve skifter:
Snart os gjennem Skyens Rifter
Smiler Solens glade Øie,
Snart for Stormen maa sig bøie
Vore Blomster, som vi pleied,
Og det bedste som vi eied,
Veires hen, og dybt bedrøvet
See vi det blandt Vinterstøvet.
Ak, da rinder Vemodstaaren!
Men der er en Trøst i Vaaren,
Som er lovet os hinsides,
Og hvor Alt, hvad der maa lides,
Som en Sæd, vi selv udspredte,
Som en Fest, vi selv beredte,
Bliver regnet os til gode
Rigere end vi formode.
Er vor Smerte nok saa blodig,
Naar vi bære den taalmodig,
Vil der atter komme Dage,
Som os bringe Fred tilbage,
Og den tunge Sky, som ruger
Paa vor Himmel nu og knuger
Som en Tordenluft vort Hjerte
Og os skjuler Solens Kerte,
Skal engang, naar <w>ret</w> vi bede,
Sig som Morgentaager sprede,
Skal fra Himlens Hvælving vige
Som en Sørgekappes Flige,
Og det blaae, det vennehulde,
Qvægende og trøstefulde
Dig og os, som før, tilsmile
Og vort Hjerte bringe Hvile, -
Hvile - thi det bør ei <w>glemme!</w>
For det Savn, som der har hjemme,
Netop sødest Lindring findes
Ved med Vemod ømt at <w>mindes!</w>

  Jeg, min Hustru, dine Venner,
Hilsen og Lykønskning sender
Til din Husbond og de Andre,
Som dig trofast nærmest vandre,
Og for hvem Du her i Livet
Er det Bedste, Gud har givet!
</body>
</poem>

<poem id="winter2003041602">
<head>
   <title>Til en vis Mand</title>
   <toctitle>Til en vis Mand. 1-5</toctitle>
   <indextitle>Til en vis Mand</indextitle>
   <firstline>Hvor stolte Fjeld, grankronede, sig taarne</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
      <note>Skal der stå "fuse" eller "suse" i linie 6?</note>
   </notes>
   <source pages="105-108"/>
</head>
<body>
<nonum><center>1.</center></nonum>

Hvor stolte Fjeld, grankronede, sig taarne,
  Hvor søer blinke, brede Strømme bruse,
  Fra Sund til Nordcap er to Folk til huse
  Med Dverges Vid, med Kraft som Jettebaarne.

Af Nornerne til Stordaad blev de kaarne; 
  I Harpens Strænge de Bedrifter suse,
  Der dybt, som Egebarkens Ar sig kruse, 
  Med Runer staae i Tidens Tavle skaarne.

De smedde Heltesværd til eget Belte, 
  De sprænge Fjeld og slaae i Lænker Strømmen, 
  At som en Træl den Møllens Hjul maa vælte,

Som knuste Malmet og som Jernet valse; 
  Men stolte selv de kneiste under Tømmen, - 
  De var fra Arildstid jo haarde Halse.


<nonum><center>2.</center></nonum>

Den stærke Haand, som Du har lagt paa Roret, 
  Forstaaer ei blot med Kraft at styre Skuden 
  Igjennem Bølgens døn og Stormens Tuden, 
  Og frelse, hvad der ellers var forloret.

Til Skjønheds Idræt har Du ogsaa svoret, 
  Du er en elsket Søn af Sangerguden, 
  Til Brages ædle Fest er Du indbuden, 
  Og klart din Stemme klang i Skjaldechoret.

Naar da din Krones Guld mit Øie blænder, 
  Og tvinger dybt mod Jord mit Blik ærbødigt, 
  Og Foden ofte sky tilbagevender;

Jeg aner dog, jeg ængstes ei har nødigt, 
  Naar Harpens Sølverstræng i dine Hænder 
  Jeg seer, og sølvet <w>der</w> saa reent, fuldlødigt.


<nonum><center>3.</center></nonum>

Du sidder selv saa tryg bag dine Fjelde, 
  Med tvende Spiir og paa to høie Stole, 
  Og soler Dig i tvende Kroners Sole, 
  Med foden fast paa tvende Stammers Vælde.

Men see! din gode Nabo vil man fælde. 
  Han forhen sprang og kneised som en Fole, 
  Nu ei han lappe kan sin Kjole, 
  Ei sine Buxer - med Respect at melde.

Den tydske Mikkel render ham paa Døren; 
  Istedet for at feie for sin egen, 
  Han vil saa gjerne feie for Hr. Søren.

Dog let forgik hans Appetit til Stegen, 
  Hvis Du os hjalp at ringe for hans Øren, 
  Og barsk Du i hans Regning slog ham Stregen.


<nonum><center>4.</center></nonum>

Man længe pusled fiint ved vore Skoder, 
  Nu høres Tyvens stærke Kobeen brække. 
  Men for at dette kan i Haand ham knække, 
  Lidt Staal fra dine Fjelde bedst os baader.

Til let at løse os af disse vaader 
  Behøves intet Veeraab Dig at vække; 
  Du selv paa Sværdet frit tør Haanden lægge, 
  Og spørg saa hverken Riddre eller Raader!

Et Blink fra dig og Mulmet vil forjages, 
  Vort Hjerte lettes for al Vee og Vaande, 
  Og over Danmarks Sletter vil det dages.

Naar da i Fred vi Friheds Luftning aande, 
  Skal til din Ære Harpen atter tages, 
  Og Brages ædle Kunst os gaae tilhaande.


<nonum><center>5 .</center></nonum>

Dog nok af Qvad Du har i dine Dale, 
  Du nærer selv en Sangersjæl i Brystet, 
  Thi Harpens Guddom i sin Favn Dig krysted, 
  Og Laurens Blade dine Lokker svale.

Men Saga med sin Griffel tro skal male 
  Dit - Frelsens - Billede paa dit Skjold, naar trøstet 
  Og gjenreist Danmark staaer, der, grusomt rystet, 
  Fik din Staaltunge til sin Sag at tale. 

Du smiler vel til disse Drømmerier? 
  Ak Du har Ret! - Først man til Hjælp Dig kalder, 
  Da Nornen alt til Undergang os vier.

Snart tydsk Janhagel paa vor Slette falder, 
  Navn, Frihed veires hen som tomme skaller, - 
  Da briste Hjerterne - og Sangen tier!
</body>
</poem>

<poem id="winter2003041603">
<head>
   <title>Til en Sanger</title>
   <firstline>Riv Strængen af din Lyra - den maa hvile</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="109"/>
</head>
<body>
Riv Strængen af din Lyra - den maa hvile - 
  Til Buestræng den bedre nu kan passe. 
  Gaa hen og smed af Plectret rigtig hvasse 
  Fjerntrammende og vingelette Pile.

Mag dig en Hjelm af Lyrens faste Kasse, 
  At som de Andre Du til Kamp kan ile. 
  Det er ei Tid at sukke nu og smile, 
  Du kan faae meget bedre Ting at passe.

Dog - trøster Du dig til ved dine Toner 
  At hærde Hjertet hos vor lille Skare 
  Og kaste Skræk paa Tydskens Batailloner,

Saa syng! - Da har en Post Du at forsvare. 
  Det før er seet, at Sang kan ryste Throner 
  I Harmonie med Rifler og Kanoner.
</body>
</poem>

<poem id="winter2003041604">
<head>
   <title>En fornuftig Samtale</title>
   <firstline>Hvad vil I hos os? - Slesvig vil vi have!</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="110"/>
</head>
<body>
Hvad vil I hos os? -,,Slesvig vil vi have!''
  Troer I maaskee, vi alt er fat <i>sub hasta?</i> 
  ,,Vi Slesvig have vil!'' - Den ting staaer fast da, 
  I vil os fælde? - ,,Slesvig vil vi have.''

Vi Venner har! - ,,Naar vi blot Slesvig have, 
  Saa kald I kun paa Ulla og paa Asta, 
  Vi Slesvig have vil, og dermed Basta!''
  Men I har Uret! - ,,Slesvig vil vi have!''

Tænk paa Tractater, Løfter, Documenter! 
  ,,Vi Slesvig have vil, det kan vi stave 
  Os til i vore Blade, hvor vi henter

Vor Adkomst og vor Ret!'' - Men hvad de prenter 
  Er Løgn og Løgn og atter Løgn, min Brave! 
  ,,Det veed vi nok; men Slesvig vil vi have!''
</body>
</poem>

<poem id="winter2003041605">
<head>
   <title>Til Erato</title>
   <firstline>Hvad vil du mig? Hvor kan du tro det sømmer</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="111"/>
</head>
<body>
Hvad vil du mig? Hvor kan du tro det sømmer 
  Sig nu at slaae saa bløde, kjælne Strænge? 
  At svæve sødt som Bien over Enge, 
  Med Qvad som Lærkens, der paa Æthren svømmer?

Hvad vil Du her? Jeg troer forsand, Du drømmer. 
  Har Du ei seet, Stormskyerne sig trænge 
  Tæt over os? Har du ei seet, hvor længe 
  I harmfuld Smerte hvert et Bryst sig ømmer?

Ved Skibbrud ei man synger over Skroget. 
  Sæt Noder, Du! for Hornet og Trompeten, 
  Ifald Du ellers troer, det hjælper noget. 

Lad nu din Lyre hænge sløv i Stumhed! 
  For sidste Gang Du i min Haand har seet den, 
  Hvis Danmark synker, knust ved Vold og Dumhed.
</body>
</poem>

<poem id="winter1999070715">
<head>
   <title>Det danske</title>
   <firstline>Hør Tydsken i sit lede Sprog at prale</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <source pages="112"/>
</head>
<body>
Hør Tydsken i sit lede Sprog at prale
   Med al dets Skryden, Prusten, Hvislen, Snorken,
   Høittravende, langtskrævende som Storken,
   Indhildende sig selv i sin Dædale.

Hør saa vort Maal i Bøgens grønne Sale,
   Letflydende som paa en Viinmost Korken,
   Som Sylen fiint og kraftigt dog som Forken,
   Som Lærken muntert, hygligt som en Svale.

Skal nu den skjønne Mø da Voldtægt lide
   Og skjændes af en fæl, giftsvullen Slange,
   Der fræk i hendes Jomfrubuur vil glide?

Kan Riddersind meer ædel Dont forlange
   End kjækt for hendes Æres Krands at stride
   Med Staal og Stræng, med skarpe Skud og Sange?
</body>
</poem>

<poem id="winter2003041601">
<head>
   <title>David og Goliath</title>
   <firstline>Slyng, David, Stenen mod den store Praler</firstline>
   <quality>korrektur1,korrektur2,kilde,side</quality>
   <keywords>sonnet</keywords>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="113"/>
</head>
<body>
Slyng, David, Stenen mod den store Praler; 
  Du skal ei ræddes ved hans svære Lemmer; 
  Den store Krop i indre Huulhed gjemmer 
  Kun grundig Løgn og affecterte Taler.

Du lille er, men Gud du dig befaler; 
  Din muskelbrede Arm jeg seer, Du stemmer 
  Med Kraft, og dine Fædres Ry ei glemmer, 
  Naar Timen slaaer og Kampens Hane galer.

Stol paa dig selv! vent ei paa de Philistre 
  I Øst og Vest, der rose sig af Magten, - 
  De bide ei, skjønt de sig tee saa bistre.

Smil trygt, hvor lumsk end Kjæmpens Øine gnistre, 
  <w>Din Ret, din Arm, din Gud</w> - see, det er Pagten! 
  Jeg gad nok see paa den, der tør foragte'n.
</body>
</poem>

<poem id="winter2003051901">
<head>
   <title>Biskop Absalon</title>
   <firstline>Til Knud Dankonning, tog sig, stolt og prægtig</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="114"/>
   <keywords>sonnet</keywords>
</head>
<body>
Til Knud Dankonning, tog sig, stolt og prægtig, 
  Hiin Keiser Rødskjæg, for sligt Bud at sende: 
  ,,Vær min Vasal!'' - Thi da - hvad end kan hænde - 
  Var Tydskens Statsfærd fræk og nederdrægtig.

Men Axel Bisp, der førte lige mægtig 
  Sin Krumstav og sit Sværd, lod sig ei blænde 
  Af Frygt for Splidens vilde Blus at tænde; 
  Fast var hans Villie, hans Tale vægtig:

,,Siig Du din Keiser, at, som han, med Ære 
  ,,I eget Huus min Drot vil Herre være. 
  ,,Siig ham: Med Danmark fares ikke ganske

,,Saa let, som nys han med Thyringen gjorde. 
  ,,Det tages kun med Hærskjold og Staalhandske!''
  - Det var en Mand, som <w>vilde</w> og som <w>turde!</w>
</body>
</poem>

<poem id="winter2003051902">
<head>
   <title>Det danske Rigsvaaben</title>
   <toctitle>Det danske Rigsvaaben</toctitle>
   <indextitle>Det danske Rigsvaaben</indextitle>
   <firstline>Vor Himmel sortner brat; jeg kan vel tænke</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="115"/>
   <keywords>sonnet</keywords>
</head>
<body>
Vor Himmel sortner brat; jeg kan vel tænke, 
  Det er de store vilde Fugles Skare, 
  Der hist fra Syd igjennem Luften fare 
  Og ved vort Grændseskjel sig hjemligt bænke.

De Ørne to med Fætter og med Frænke, 
  Med Høg og Grib og andre Udyr svare, 
  Oplægge lumske Raad om, til en Snare 
  For Løvens Fod at smedde paa en Lænke.

Bag gjerdet Løven staaer ved mørkeblaa Søer; 
  Den viser Tænder, hvæsser sine Kløer, 
  Dens Øine lue som to klare Kerter.

Den hytter sig vel nok, den gode Løve! 
  Som før, den ogsaa nu vil staae sin Prøve, 
  Omsværmet, som den er, af stærke Hjerter.
</body>
</poem>

<poem id="winter2003051903">
<head>
   <title>Den tapre Landsoldat</title>
   <firstline>De kalde Dig for ,,Jens''; jeg vil Dig kalde</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="116"/>
   <keywords>sonnet</keywords>
</head>
<body>
De kalde Dig for ,,<w>Jens</w>''; jeg vil Dig kalde 
  Vor stærke Folkestammes gode Kjerne. 
  Os er den liflig sød; nu maa den gjerne 
  Ret galdebedsk for Tydskens tunge falde.

Du stred for Land, for smukke Piger alle; 
  Dit Hædersnavn alt straaler som en Stjerne; 
  End dine Hurraraab i Tidens fjerne 
  Med Gru for mangen Tydskers Øren gjalde!

Guds Engle være med Dig hist paa Skandsen; 
  I Haabets Glands staae mig de glade Dage, 
  Da jeg igjen skal see dit ædle Hoved,

Naar atter vi med Sang og Æreskrandsen 
  I Fredens milde Favn Dig kan modtage 
  Og takke Dig for, Hvad Du led og voved!
</body>
</poem>

<poem id="winter2003051904">
<head>
   <title>Til Qvinden</title>
   <firstline>Lagt seent til Ro, Du alt ved Morgenrøden</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="117"/>
   <keywords>sonnet</keywords>
</head>
<body>
Lagt seent til Ro, Du alt ved Morgenrøden 
  Med Naalen sysler eller Strikkepinde 
  Og lader Traaden og den uldne Tvinde 
  I Haanden glide let og ufortrøden.

Din Iver røber sig ved Kindens gløden. 
  Vel er Du kjæk; men medens Timer svinde, 
  Af Tanker snoer sig dog i Hjertet inde 
  En Kjede tidt, hvis sidste Led er - Døden.

Sørg ei for Den, der ædel og forvoven 
  For Æren sig i Farens Malstrøm sænkte; 
  Du veed, den er det bedste Træ i Skoven.

O, lad ei Sorgen komme meer til orde! 
  Husk paa, det første som de Kjække gjorde, 
  Var jo, at <w>Sorgens Bro</w> i Luft de sprængte.
</body>
</poem>

<poem id="winter2003051905">
<head>
   <title>Danmarks gode Aand</title>
   <firstline>Ei længer sidder Holger som en Drømmer</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="118"/>
   <keywords>sonnet</keywords>
</head>
<body>
Ei længer sidder <w>Holger</w> som en Drømmer 
  Ved Steenbord hist i Kronborgs Kasematter. 
  Op slaaer han Øiet, Haanden Skjæget glatter, 
  Guldhornet griber han og rask det tømmer:

,,Hvad nu? Mig tykkes fjernt, hvor Eidren strømmer, 
  ,,At høre Bulder, Døn og Kampraab atter? 
  ,,Vil Tydsken beile frækt til Dig, min Datter! 
  ,,Og ei som det en ærlig Mand sig sømmer?

Saa maa jeg med! Drag frem min gode Ganger! 
  ,,Mod Himlen op jeg Dannebrog vil hæve, 
  ,,Hvor Dysten vildest staaer og Veien trang er.

,,Mit hvasse Blik skal ham til Regnskab kræve; 
  ,,Thi hvis det Ublu han af os forlanger, 
  ,,Han føle bør igjen min haarde Næve!''
</body>
</poem>

<poem id="winter2003051906">
<head>
   <title>Den Sidste paa Skandsen</title>
   <firstline>Paa volden hist saa kjæk og fast</firstline>
   <quality>korrektur1,korrektur2,kilde,side</quality>
   <notes>
      <note>* Skrevet i Foraaret 1865. - Hunden, ,,<w>Piil</w>'', tilhører en høit agtet Officier i Hæren.</note>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="119-120"/>
</head>
<body>
Paa volden hist saa kjæk og fast
Han blev, mens alle Andre
Paa Flugten maatte vandre
I Skræk og vild, fortvivlet Hast.

Han blev, mens hver en Skare foer
I Kuld og Nød og Jammer,
Omspændt af Farens Flammer,
Og fjæled sig i Øst og Nord;

Mens Hærens Høvding Forspring fik
Og sad i Mag saa rolig
Bag Skjermbrædt i sin Bolig
Og componerte slet Musik;

Han blev der, da den grumme Flod
Fra Syden strømmed over;
Han ændsed ei dens Vover,
Han agted ei sit Liv og Blod!

Nu gaaer han her med Kurv for Mund
Hos Fruen og sin Herre;
Thi, Dannemænd! desværre
Bekjendes maa - det var en Hund.
</body>
</poem>

<poem id="winter2003051907">
<head>
   <title>Et indre Syn</title>
   <firstline>Han gik og kunde ikke sove</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="121-122"/>
</head>
<body>
Han gik og kunde ikke sove
Den ældste Seer i vort Land, -
Hvo har vel seet saa dybt som han
I Verdenslivets dunkle Vove?

Han vandred rastløs i sin Stue,
Som tyngede en Verdens Haand
Den mægtige, den stærke Aand,
Der ellers aldrig lod sig kue.

Han gik som Elskeren urolig,
Der ængstes for sit Hjertes Skat;
Den Afgrund, som i Skjebnens Nat
Han saae, ham tyktes fast utrolig.

,,De gamle Guder svandt fra Jorden
Og deres Navn er uden Magt,
Kun deres Minde er en Pragt,
Der med sit Glimmer smykker Norden.

Men Han, den Eneste, hvis Vælde
Med Himmel, Jord og Hav er Eet,
Har han sig vendt fra Lysets Ret?
Vil han nu lade Mørket gjælde?''

Mens Tvivl og Anelse bekjæmped
Hinanden i hans Tankes Gang,
Som fjerne Jammerskrig det klang,
Af Haabets svage Suk kun dæmpet.

Da pludseligt han saae fremstige
Den hele Rædsel, uden Trøst,
Og Ordet trængtes af hans Bryst:
,,<w>I Nat forraades Danmarks Rige!</w>''
</body>
</poem>

<poem id="winter2003051908">
<head>
   <title>Til en dansk Dreng</title>
   <firstline>Hengiv til Glæde, Dreng! Dig ganske</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="123"/>
</head>
<body>
Hengiv til Glæde, Dreng! Dig ganske,
Endnu er dine Smiil jo danske,
Endnu din Mund er reen og kydsk, -
Snart tør Du græde kun paa Tydsk!
</body>
</poem>

<poem id="winter2003051909">
<head>
   <title>Den tydske Marine</title>
   <firstline>Som Gergesenske Sviin fik Lyst</firstline>
   <quality>korrektur1,korrektur2,kilde,side</quality>
   <notes>
      <note>Allusion til <xref bibel="bibelmarkus05,11-13"/>.</note>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="123"/>
</head>
<body>
Som Gergesenske Sviin fik Lyst
At springe fra den steile Kyst,
Saa foer i Tydsken Fanden løs,
Nu absolut han vil tilsøes.
</body>
</poem>

<poem id="winter2003051910">
<head>
   <title>Til en ung dansk Pige</title>
   <firstline>Du unge Datter af vort Nord!</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="124"/>
</head>
<body>
Du unge Datter af vort Nord!
Hør en bedaget Sangers Ord:

Lær ikke Tydsk, lær ikke Fransk,
Tal kun det rette, brede Dansk.

Plant ikke Rose og Viol,
Plant i dit Belte en Pistol.

Du sørger for vort ædle Land?
Du ønsker fast, Du var en Mand?

Din Sorg Du bedst i Blund kan dysse
Ved Knaldet af en riflet Bøsse.

Veed Du ei nok, af blanken Staal
Man smedder ei blot Sax og Naal?

Nei, Klinger, Du! med Odd og Ægg 
Grib Kaarden da, kast Naalen væk!

Hvi skulde Du ei kunde svinge
Med færdig Haand den hvasse Klinge?

Har ei dit Hjertes bittre Harm
Gjort Armen stærk, som Kinden varm?

Hvad Du da vover, skal Du vinde,
Liig Saragosas stolte Qvinde.

Dit hjerte kan ei Tydsk, ei Fransk,
Det taler bredt og ærligt Dansk.

Brug Bly og Staal som Hjertets Tolk,
Og tal med Fynd for Land og Folk!
</body>
</poem>

<poem id="winter1999070716">
<head>
   <title>Henrik Pingel</title>
   <firstline>Magtens Herre! Klar mit Blik</firstline>
   <notes>
       <note>* Henrik Pingel, født d. 3die Januar 1838 i Kjøbenhavn, faldt d. 29de Juni 1864 i en Træfning ved Arnkilsøre paa Als.</note>
   </notes>
   <source pages="126-127"/>
   <quality>korrektur1,korrektur2,kilde,side</quality>
</head>
<body>
Magtens Herre! Klar mit Blik:
Hvorfor skulde <w>han</w> da falde?
Han, den Stolteste blandt Alle,
Drikke Dødens bittre Drik?

Ikke skal jeg vove paa
Frækt med Dig at gaae i Rette
Om dit Viisdomsraad; men dette
Kan mit Hjerte ei forstaae.

Her at vaandes gjør ei Skam,
Og det smerter dybt tilvisse,
Naar jeg seer hans Navn blandt disse
Tusind andre Offerlam.

Paa <w>hvis</w> Alter mon de faldt
For Granater og for Bomber,
Disse ædle Hekatomber,
Som med Gru vi have talt?

Hver for sig kan være god
Af de tappre danske Døde,
Som for <w>Intet</w> matte bløde, -
Mig dog piner meest hans Blod.

Og mit Hjerte hamrer vildt,
Spændt paa Harmens Pinebænke,
Naar forbittret jeg maa tænke:
,,Hvi blev al den Rigdom spildt?''

Svøbt i Dødens skumle Flor,
Denne trodsig kjække Pande
Maatte bøie sig og vande
Med sit Blod den tabte Jord! -

O, lyksalig er Du, Ven!
Tomme staae Dig Smertens Skaaler,
Klart din Æres Stjerne straaler! -
Men <w>vor</w> Ære - hvor er den?
</body>
</poem>



<poem id="winter2003062001">
<head>
   <title>En Udvandrer</title>
   <firstline>Hvor der leves uden Ære</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="128-129"/>
</head>
<body>
Hvor der leves uden Ære,
Er ei længer godt at være.
Glemmende, hvad jeg forliste,
Vil jeg pakke nu min Kiste;
Jeg vil sætte mig paa Skibet
Med dets Flag, trefarvestribet.
Fjernt fra disse Sorgens Lande
Søge Hjem paa andre Strande.
Jeg vil tie med min Klage,
Ikke see mig meer tilbage;
Jeg vil tørre mine Kinder,
Jeg vil drukne mine Minder, -
Over Havets mørke Bølge
Skal mig Intet - Intet følge.
Ingen skal faae Lov at spørge,
Hvorfor mine Øine sørge;
Skinsyg vil mit Navn jeg skjule
I mit Hjertes tause Hule;
Hvilke mine Fædre vare,
Skal min Mund ei aabenbare;
Ei skal for mit Land, det døde,
Blusels Brændemærke gløde
Paa min Pande, naar jeg maatte
Nævne, hvad vi selv forraadte.
Den har Æren tabt, som ikke
Modigt opgav Stump og Stikke
For den reen og heel at bære
Hen, hvor han skal boe og være,
Enten det saa er i fjerne
Lande under fremmed Stjerne,
Eller trende Alen under
Jorden, hvor han evigt Blunder.

Hvor der leves uden Ære,
Er ei længer godt at være.
Derfor flyder som en Glente
Fremad jeg med Vinger spændte,
Fremad som den bange Due,
Fremad som en Lynilds Lue,
Som en Svale piler hjemad,
Som i Eventyret fremad,
Lyset for mig, - Mørket bag mig -
Fremtid! i din Favn modtag mig!
</body>
</poem>

<poem id="winter2003062002">
<head>
   <title>Taksigelse for en Julegave</title>
   <toctitle>Taksigelse for en Julegave</toctitle>
   <indextitle>Taksigelse for en Julegave</indextitle>
   <firstline>Gaaer jeg i Skov ved Vaarens Tid</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="130-131"/>
</head>
<body>
Gaaer jeg i Skov ved Vaarens Tid,
Og Dagen ret er luun og blid,
Mig svæver huldt i møde
En Strøm af Duft fra Urt og Blad,
Naar vaagnende i Duggens Bad
Af Solens kys de gløde.

Den trænger sig til Hjertet ind
Og vækker i mit stille Sind
Hensvundne Tiders Billede,
Og mangt et Minde, som laae gjemt
I sjælens Dyb, og næsten glemt,
Staaer klart for Øiet stillet. -

Den Gave, som ved Vintertid
En Venlig Haand mig sendte hid,
Den eied Vaarens Kræfter;
Den vakte af min Tankes Skjul
Eet minde fra min Barndoms Juul,
Og tusind fulgte efter.

En Trolddom, ja! - men god og from,
Som den fra Deres Hænder kom,
Jeg lod den trøstigt virke:
Jeg saae den stille Præstegaard,
Hvor Barndoms Mindeblomster staaer,
Jeg saae den gamle Kirke.

Og for mit indre Syn gik frem
En velkjendt Billedkreds af dem,
Som vandred bort til Freden,
Og blandt dem alle Hun, som bar
Mig ved sit Hjerte, og som var
Min gode Aand herneden.

Vær takket da for dette Syn,
Der foer mig som et Tankelyn
Til Sjælens Dyb fraoven;
Det alt fra Deres Gave kom,
Der eied samme Kræfter, som
Vaarblomsterne i Skoven!

Til deres Huusbond og til Dem
En venlig Hilsen sendes frem
Fra mig og fra min Frue,
Og varme Ønsker følge med
For en livsalig Fryd og Fred
Om Deres Arnes Lue!
</body>
</poem>

<section level="3">
<head>
   <toctitle>Fra to Husvenner til Fruen</toctitle>
   <indextitle>Fra to Husvenner til Fruen</indextitle>
</head>
<content>

<poem id="winter2003062701">
<head>
   <title>Mylord, med en Flaske Eau de lavande</title>
   <toctitle>Mylord, med en Flaske Eau de lavande</toctitle>
   <indextitle>Mylord, med en Flaske Eau de lavande</indextitle>
   <firstline>See, hvis troskab i mit Hjerte boer</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="132-133"/>
</head>
<body>
See, hvis troskab i mit Hjerte boer,
Og hvis min Tunge kunde tale
Saa klart og ærligt som min Hale,
Jeg sagde det med rene Ord.

Naar stundom da jeg løber bort,
At føle mig som fri og Herre,
Og glemmer næsten dig, desværre!
Saa varer det dog meget kort.

Thi mindes jeg den kjære Haand,
Som hver en Morgen Brød mig rækker,
Da synes mig, at det mig trækker,
Som med et stærkt, usynligt Baand.

At tugtes er jo ganske sundt;
Men naar du slaaer mig, kan jeg sige
Aldeles som hiin lille Pige:
,,Tak, Søde! det gjør ikke ondt!''

Du mægter ikke haardt at slaae,
Din Haand har kun til Kjærtegn Evne,
Og dine Slag jeg føler jævne
Som Klap mig over Pelsen gaae.

Man lader mig - det er en Skam! -
En ringe Ting Dig her frembære,
Jeg frygter næsten, det skal være
Paa mig et bittert Epigram.

Mig rører ei det Stikleri!
Naar bare Du, min Herskerinde!
I mine Noder Dig vil finde,
Saa finder jeg mig selv deri.
</body>
</poem>

<poem id="winter2003062702">
<head>
   <title>Dompapens Tak for Rønnebær</title>
   <firstline>Jeg takker dig, Du Søde!</firstline>
   <quality>korrektur1,korrektur2,kilde,side</quality>
   <notes>
      <note type="credits">Bidrag fra Margit Ammentorp.<!-- Oprindeligt fra Chr. Winther: <i>Samlede Digtninger</i>, Chr. Winther og F. L. Liebenberg (red.), bd. 1-11, 1860-72. --></note>
   </notes>
   <source pages="133-134"/>
</head>
<body>
Jeg takker dig, Du Søde!
Velsignet og kjær
Du bragte mig de røde,
De friske, vilde Bær;
Du tænkte paa mig lille
Forsørgede Kræ,
Som her maa sidde stille
Langt - langt fra Busk og Træ.

Med tørstigt Næb jeg nipped,
Og frydefuld og glad
Fra Pind til Pind jeg hvipped,
Hvor før jeg sorgfuld sad.
Da dæmred for mit Øie
Min milde Ungdomsdrøm,
Jeg fløi langs grønne Høie
I Luftens lune Strøm.

Jeg var som født beruset,
Og klart min Stemme klang,
Saa hele Snedkerhuset
Igjenlød af min Sang.
I Qvarter og i Qvinter
Sprang mine Toner, saa
Den norske Mand og Winther
De undredes derpaa.

Vel veed jeg, at dit Hjerte
Har ingen anden Id
End dulme Andres Smerte
Og gjøre sorgen blid.
Men - at Du kunde bære
Min Sorg udi dit Bryst,
Det skal for evigt være
Min Tankes bedste Lyst!
</body>
</poem>

</content>
</section> <!-- Slut på "Fra to Husvenner til Fruen" -->

</content>
</section> <!-- Slut på "Blandede Digte" -->

<poem id="winter2018081301">
<head>
    <title>Verner</title>
    <subtitle>Et Digt i syv Romanzer</subtitle>
    <toctitle>Verner. Et Digt i syv Romanzer</toctitle>
    <firstline>Ung Verner gaaer i grønne Lund</firstline>
    <notes>
        <note>* Til sjette Romanze er et Motiv laant fra en Folkevise. See Nyerup og Rahbek: Udvalgte danske Viser, 4de Bind, Pag. 43-45.</note>
        <note>Den omtalte folkevise er hos Nyerup og Rahbek benævnt »Hr. Verner og Fru Ingeborg.« Denne betegnes senere som DgF. 383 <xref poem="folke2018081101"/>.</note>
    </notes>
    <source pages="135-174"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Ung Verner gaaer i grønne Lund,
Med Falk paa Haand, med Horn og Hund
Han har sin Hjertensglæde;
Han fløiter med sin friske Mund
For alle Fugle spæde.

Med Ferskenduun omkring sin Kind
Han springer let som Slettens Hind, -
Han veed jo ei af Sorgen,
Og lige freidigt er hans Sind
Hver Aften og hver Morgen.

I Borgesal, i Skoven hist
Han sorgløs var som Fugl paa Qvist,
Der pudser sine Fjedre;
Hans Lyst var Frihed først og sidst, -
Han kjendte intet Bedre.

Han spilte Langleeg nok saa smukt,
Saa Fugl og Dyr, der var i Flugt,
De standsede i Klynge;
Men for hans Stemme var der lukt,
Han kunde ikke synge.

Og der, hvor Sang og Spil og Dands
Fik samlet ret en Yndig Krands,
En broget Jomfruskare,
Der gik han fast fra Vid og Sands
Og bad sig Gud bevare.

Han kun forstod de ømme Blik ,
Som fra hans Moders Øine gik,
Af hendes Kys alene
Hans Læber Purpurfarve fik, -
De kjærlige, de rene.

Vel saae han mangen Jomfru sød,
Som, naar han kom, blev bleeg, blev rød,
Med Smiil om Mund og Øie;
Men aned ei, hvad Sligt betød, -
Han tog det ei saa nøie.

Medlidende Kjærminden saae
Paa ham med sine Øine blaae,
Og tænkte: ,,Det er Skade!
Han lader mig og Rosen staae
Med vore faure Blade!''

Den vevre Stær, den vidste nok,
Hvor kold han var som Steen og Stok,
Og spydigt den sig gotted;
Og Spurven i sin Qvindeflok
Evindeligt ham spotted. -

Det led mod Nat og Solen var
Indslumret, og alt Himlen bar
Nymaanens krumme Stribe:
Hen over Engen rendte snar
Med Skrig den lette Vibe.

Ung Verner vandred ene der,
Hvor Stien lønligt snoer sig, nær
To kratbegroete Høie;
Da pludselig en sælsom Færd
Sig stiller for hans Øie.

En knæhøi Dverg det var, som med
En spraglet Orm sig vandt og vreed
I grønne Græs ved Veien;
Den sølle Pusling nær var ved
At give tabt i Legen.

Snart laae han underst, snart han laae
Paa Krybet, i sin Kofte graae
Og stønnede og hvæste;
Snart syntes Ormen opret staae,
Mens giftig Damp den blæste.

Da skreg den Dverg fra Græssets Skjød:
,,Du Ungersvend saa frisk og rød!
Frels mig af denne Qvide!
Maaskee jeg hjælper Dig i Nød, -
Det kan Du aldrig vide.

Der komme kan engang den Tid,
Som er Dig haard og lidet blid,
Da jeg Dig Trøst kan yde;
Hvis til mit Ord Du vil slaae Lid,
Det skal Dig ei fortryde.''

Ung Verner drog sin blanke Kniv,
Han ændsed ei sit unge Liv,
Og ei, hvad Dvergen loved;
Som Toppen af et Blomstersiv
Afhug han Ormens Hoved.

Den ringlede sin svaie Krop
Paa Græsset hen med Sving og Hop
I Edderblod det gule;
Mens Dvergen med sin røde Top
Rask smutted i sin Hule.

Saa let i Sind ung Verner saae
I Skoven ind, hvor Sletten laae
Med Duggens Perler klare;
Han aned ei, for Dør at staae
En anden sælsom Fare.

Som der han stod i Nattens Hal,
Fra Høien lød i Tonefald
Indsmigrende med Blødhed:
,,Dig meget Bittert times skal,
Men endnu mere Sødhed!

Dit Hjerte, dybt i Dvale lagt,
Til himmelsk Liv skal vorde vakt,
Din Tanke skal faae Vinge;
Din Stemme ved en ukjendt Magt
Dig Fryd og Frelse bringe!''


<nonum><center>2.</center></nonum>

See, Morgensolen stander paa Luur,
Den stirrer ind i Fru Ingeborgs Buur,
Og hvad den der faaer at skue,
Det er saa deiligt! - man skulde troe,
Den gav paa sin Vandring sig mere Ro
Og fik mere Kraft i sin Lue.

Fru Ingeborg reder sit kulsorte Haar:
,,Er jeg ikke deilig som Sol og Vaar,
Der parres med Jubel og Gammen?''
Hun blotter for Speilet sin fulde Barm:
,,Er jeg ikke liflig og hvid og varm
Som Lilier og Roser tilsammen?''

Hun sætter paa Bolster sin lille Fod:
,,Kan vel nogen Ungersvend have imod
At træde i Dandsen med denne?''
Hun lukker sine Øine, hun aabner dem brat
,,Kan Stjernerne vel i en Sommernat
Da sødere funkle og brænde?''

Hun kaster sig hen i sin Løibænks Skjød,
Om nøgne Skuldre de Fletninger flød
Og Taarerne paa hendes Kinder;
Hun knytter sin Haand liig en Bold af Snee
,,Han vil ikke høre, han vil ikke see, -
Ak, aldrig Lise jeg finder!

Min gamle Huusbond er lagt i Muld,
Hans Død mig gav baade Gods og Guld,
Men hvad kan alt dette mig baade?
Han vil ikke høre, han vil ikke see,
Han lader mig døe i min bittre Vee, -
Ak, hvem vil mig hjælpe og raade?

End er jeg ung og frisk og smuk,
Mit Jomfruhjerte saa fuldt af Suk,
Af Anelser, Længsler og Drømme!''
Det hvisked hun sagte, som til sig selv,
Med Haand paa Brystet, hvor liig en Elv
Ildblodet skjød sine Strømme.

Fru Ingeborg kalder paa Frøken Malin:
,,Og hør Du, min Frøken! faur og fiin,
Hist vandrer Hr. Verner i Lunde;
Han lokker for Drossel, han lokker for Stær,
Selv var han en Fugl, som nok var værd
At lokke, ifald man kunde.

Drag paa dine Fødder de sølvspændte Skoe,
Gak ud i Lunden, - o, vær mig tro! -
Og faae ham mit Lønbrev tilhænde.
Og tal og siig ham - o, siig ham Alt!''
Her taug hendes Stemme, af Smerten qvalt,
Mod Væggen hun monne sig vende.

Med Brevet i Haand den Frøken stod,
Snart strømmed til Barmen alt hendes Blod,
Og snart det blussed paa Kinden;
Med hemmeligt Smiil om den skjelmske Mund
Hun ilede ned i den grønne Lund
Saa let som Dunet for Vinden.

Fra Leiet Fru Ingeborg foer saa bleeg:
,,Hun smiilte!'' hvisked hun sagte og steeg
Ad Løngangen ned fra sin Stue.
Ei Falken har Øie saa skarpt og fiint
Som Qvinden, hvis Hjerte usaligt er piint
Af Skinsygens Helvedeslue.


<nonum><center>3.</center></nonum>

Hun var saa ung og Foden let
Og Øiet blaat som Voven,
Naar den en Sommermorgen ret
Faaer Farvespil fraoven;
Sødt smiled hendes friske Mund
Imens hun iled gjennem Lund, -
Og Kuk! sagde Gjøgen i Skoven.

Hvad hendes Hjerte tænkte paa,
Stod malet klart paa Kinden;
Det Brev hun rev i Stumper smaa
Og spredte dem for Vinden.
,,Jeg træder helst den lige Vei;
Vil han ei beile, saa vil jeg!''
Og Kuk! sagde Gjøgen i Linden.

,,Jeg beiler ei med faure Ord,
Jeg beiler ei med Klage;
Stilfærdig Rosenknoppen groer
I Vaarens unge Dage.
Ind i hans Hjertes Bo som bedst
Jeg byder Kjærlighed til Gjæst!''
Og Kuk! sagde Gjøgen saa fage.

Ung Verner under Egen laae
Paa Mossets bløde Flade;
Der hørte han den Bogsink slaae
Bag Bøgens klare Blade.
Han lured paa, til Tidsfordriv,
Hvad Stæren sladdred med sin Viv,
Og Kuk! sagde Gjøgen den glade.

Da kom hun smilende og varm,
Og lagde, uden Snakken,
Saa blødeligt sin hvide Arm
Den Ungersvend om Nakken;
Og mens hun baade græd og loe,
Hun gav ham først eet Kys, saa to -
Og Kuk! sagde Gjøgen bag Bakken.

Fortryllet løfted han sit Bryn,
Og lænket var hans Tale;
I Hjertet skjød det som et Lyn
Og vakte det af Dvale.
De Kys - hvor blev han kry ved dem!
Kjækt tog han selv tre - fire - fem,
Og Kuk! sagde Gjøgen i Dale.

Da holdt hun Haanden for hans Bryst:
,,Vær høvisk nu og stille!
Vi har kun Vaar, men faae vi Høst,
Vi atter kysses ville.
I dine Hænder nu er lagt
Mit Liv - vær Du dets Værn og Vagt!''
Og Kuk! sagde Gjøgen den snilde.

Fra Egens Rod, fra Mossets Seng
Han i et Spring sig reiste.
Han laae som en blødagtig Dreng,
Nu som en Mand han kneiste.
Den fine Jomfruhaand han tog
Og ydmygt den til Læben drog,
Og Kuk! sagde Gjøgen den feiste.

,,Saasandt der er en Gud, hvis Magt
Har tændt os Dagens Stjerne,
Jeg trofast være vil din Vagt
Og mandigt om Dig værne.
Og Du - saa liflig som Du er, -
Bliv mig en trofast Hjertenskjær!''
Og Kuk! sagde Gjøgen den fjerne.

Dog næppe fik han Ordet ud,
Og stod endnu bedøvet,
For bort hun fløi, den unge Brud,
Og gjemte sig bag Løvet.
Hun øined Faren, som var nær,
Og svandt imellem Skovens Træer,
Og Kuk! sagde Gjøgen bedrøvet.

De Mænd, Fru Ingeborg lod gaae
Fra Borgen ud at søge,
De fandt ung Verner ene staae
Alt under grønne Bøge.
De greb ham, bandt hans Arm med Bast,
I Borgetaarnet blev han kast, -
Da taug alle Drosler og Gjøge!


<nonum><center>4.</center></nonum>

Hjem drager Hr. Asmund i sin Borg,
Ham freidige Svende følge;
Kun han alene maa dølge
Bag blanke Pandser en gammel Sorg;
Thi er man end kjæk som Sanct Georg,
Man møder i Livet Magter,
Som lidet paa Kjækhed agter.

Han satte sin Ganger i Stald til Foer
Og selv i Salen indtræder.
Med Viin han sin Læbe væder;
Han samler de Svende ved Davrebord
Men hverken Viin eller Gammensord
Kunde bringe til Ro hans Tanke
Eller faae Øinene blanke.

Dog var han en Herre, streng og bold,
Jernstærke vare hans Hænder,
Og gjorded han sine Lænder
Med Sværd og skjød paa Arm sit Skjold
Og rynked sit Bryn, - da Gud i Vold
Sig maatte vel de befale,
Som havde med hannem at tale.

Kun Een der var, som fordum engang
Ret mægted hans Villie at bøie,
Hvis Smiil og hvis straalende Øie
Kunde styre den Stærkes Tankegang,
Og vække i Hjertets Dyb ham en Sang,
Der begyndte med Toner blide,
Men endte med Suk og Qvide.

Selv eied han Guld og Gods og Fæ
Og ældgammelt Navn tillige.
Han søgte den faure Pige;
Da mødtes de ene i Haugens Loe
Under det duftende Æbletræ,
Og der fik de Begge forklaret,
Hvad Hjertet i Løndom bevared.

Da meldte sig - vissen som Høstens Blad -
Den rige Claus Urne som Frier.
Forgjæves hun græder og tier.
Hendes Fader slog, hendes Moder bad,
Forgrædt hun som Brud i Vognen sad
Og maatte til Kirken age
Og komme som Hustru tilbage.

Hr. Asmund sleb da sit gode Sværd,
De gjæveste Svende han hyred,
Med dem fra Landet han styred.
I Kampen var ham den Plads meest kjær,
Hvor Luren kaldte til vildest Færd,
Men aldrig kunde han glemme
Sin Sorg og hendes derhjemme.

Nu sad han her atter med Haand paa Kind,
Da rask i Salen indtræder
Med revne Sko og Klæder
Hans yngste Søster, den lille Malin:
,,O, vær velkommen, kjær Broder min!
Nu Sorgen ei mere mig tvinger,
Jeg seer, min Lykke har Vinger.

Her hjem Du stævned i rette Stund
At være din yngste Søster
En rigtig Broder og Trøster.
Ung Verner er min! I den grønne Lund
Jeg minded ham for hans røde Mund;
Nu holder en fornemme Frue
Ham spærret i Taarnets Stue.

Men havde hun mig, jeg veed forvist,
Den Frue hun dyede sig ikke,
Hun aldrig lod Hævnen ligge.
Mig vilde hun lade stege paa Rist,
Og ham - ham lod hun hænge paa Qvist!'' -
Da smiled Hr. Asmund: ,, Ilde
Det hende bekomme vilde.

Saa nævn mig den Frue!'' - ,,Ja, hendes Navn -
Det er jo sagtens paatide;
Thi faaer Du det først at vide,
Saa øiner Du strax en Fredens Havn.
Hun var jo dit Hjertes Sorg og Savn,
Nu er hun udløst af sin Lænke
Og hedder Claus Urnes Enke!''

Hr. Asmund han knytted sin Haand mod Barm,
I Tvivl han høinede Brynet,
Og begge hans Øine lyned.
Hans Læbe sittred, hans Kind blev varm,
Saa slog han om Søsterens Liv sin Arm:
,,Her hjælper ei Stang eller Staalet,
Med Lempe vi komme til Maalet!''

Ved første Hanegal samme Nat
De tømmede op deres Heste,
Den Frue vilde de gjæste.
I Sobelkofte, med Buxer og Hat
Malin paa en melkehvid Hoppe blev sat.
Gjennem Morgentaagerne brøde
De Solen og Haabet imøde.


<nonum><center>5.</center></nonum>

Liig Skovens vilde Fugl i Buur,
Der flagrer i sit Fængsel,
Og længes mod den frie Natur
Og tier i sin Længsel;

Liig Bjørnen, som i snevre Skuur
Sig utaalmodigt vender,
I Taarnet nu fra Muur til Muur
Ung Verner rastløs render.

Fra Himlen ei et Blink han faaer,
Ei Glimt fra Sol og Maane;
Den Hvælving stolt og rolig staaer
Og synes ham at haane.

Dog passer han paa Haan og Spot
Kun saare lidt; thi inde
I Hjertet har han det saa godt,
Der lever jo et Minde.

Et Minde om en yndig Stund,
Da hist i grønne Sale
To Øine og en Rosenmund
Fik vakt ham af hans Dvale.

Naar Duggen falder mild og sød
Og Solen venligt lokker,
Da vaagner op af Vintrens Skjød
De tusind Blomsterklokker.

Saa spire nu hans Tanker frem,
De stimes og de trænges,
Saa Hjertet knap kan rumme dem,
Men truer med at sprænges.

Som Druemost bag Stav og Svik,
I Fadet nylig krystet,
Saa gjærer nu hiin Lægedrik
Den Ungersvend i Brystet.

Han svimler - Hjerteblodet ham
I Blus til Panden stiger;
En Febergysen kold og klam,
Sig gjennem Barmen sniger.

Det glimter for hans Øielaag,
Hans Muskler sittre, bæve, -
Da rasler det i mørke Krog,
Sig Gulvets Fliser hæve,

Og liig en Valmu, skyder op,
Heel lystelig at skue,
Skovhøiens Dverg sin lille Krop,
Graaklædt, med røden Hue.

Et Grubelys i Haand og om
Sin Hals en Langleeg har han;
En fyldig Dust Violer som
En Fjer paa Huen bar han.

Dybt neier sig den liden Svend
Og træder til ung Verner,
Mens smilende han rækker hen
De duftende, blaa Stjerner:

,,Af Nød og Qvide frelste Du
Mig nys i Skovens Sale;
Du seer, jeg ærlig er, thi nu
Vil jeg min Gjæld betale.

Tag disse Blomster som et Kys
Fra Skoven, din Veninde;
De groede alle der, hvor nys
Du sad saa luunt med Hende.

At jeg Dig bringer Hjælp og Trøst,
Det vil Du snart fornemme;
Læg denne Langleeg til dit Bryst,
Da vaagner klar din Stemme.

Af Søvnens tætte Slør hvert Sind
Dens Strænges Klang kan drage;
Og dysse hvert et Hjerte ind
Fra Kummer og fra Klage.

Den bringer Frihed for Dig selv
Og Lægedom til Andre;
En Andens vilde Hjerte-Elv
Vil brat sit Løb forandre!''

Ydmygt den lille Mand mod Jord
Sig neied, Lampen sluttes,
Som Bjergmand ned han atter foer,
Og Gulvet atter luktes.

Alene sad ung Verner bleeg,
Hans Hjerte heftigt banked;
Men som man binder op et Neeg,
Han sine Tanker sanked.

Og ret af Hjertets stærke Trang
Han slog Langlegens Strænge,
Og jublende hans Stemme klang
Som Lærkens over Enge:

,,Hvad gaaer der af mit Hjerte? Mon
Jeg drømmer eller vaager?
Før drev jeg om iblinde, <w>Hun</w>
Har spredt de tunge Taager. '

At vandre ene var min Lyst
I Skov og stille Dale,
Og hvile mig ved Blomstens Bryst
Og lære Fuglens Tale.

Min Tanke foer vel mangen Vei,
Men Hjertet laae saa stille,
Uvidende og dumt, at ei
Det vidste, hvad det vilde

Da kom den Stund saa underfuld,
Der hende til mig førte,
Da hun med sine Lokkers Guld
Min kolde Kind berørte.

Hvor fik hun vel den Tryllemagt?
Livsaligt her det brænder,
Hvor nys hun fik den ene lagt
Af sine søde Hænder!

Og hendes Øine! Hvert et Blik
Forjog det indre Mørke,
Saa nyfødt Liv min Tanke fik
Og følte ny sin Styrke.

Ak ja! naar op hun Øiet slog,
Et Hjerteskud det ligned;
Men, Gud bevare mig, hvor dog
Det smertede velsignet!

Dog ei Alverdens Balsam vist
Et Hjertes Vunde læger
Igjen, som den, hun skjænked hist
Mig af sin Læbes Bæger.

Ihvor nu hendes Fod mon gaae
Vildsom paa fjerne Steder,
Misunder jeg hver Steen, hvert Straa,
Som ligger, hvor hun træder!''

Saa sang han med veemodig Lyst
Og meget meer end dette;
De Længselssukke fra hans Bryst
Fik Vinger og blev lette.

De klang i Sangen fra hans Mund
Liig Fugletriller blide,
Naar i den lyse Morgenstund
De dirre over Lide.

Som Urterne i Sommerluft
Stærkt kryddre Skov og Dale,
Saa fyldte han med Sangens Duft
Nu alle Borgens Sale.


<nonum><center>6.</center></nonum>

Paa Borgen ruged Natten,
Der laae den Frue fiin,
Og vendte mat, urolig sig
Paa Bolster, mellem Liin,
Mens i den hede Slummer
Hun hvisked sære Ord,
Der røbed Alt, hvad lønligt
I Hjertets Kammer boer.

Paa hendes Hovedhynde
Der sad to Engle smaa,
Med deres buttede Hænder
De monne Luthen slaae;
Den Enes Røst alvorlig,
Den Andens lystig klang;
Og det var Nattedrømmene,
Som sad der og sang.

De sang for det forgrædte,
Ulykkelige Barn,
For Hjertet, som sig hilded
Liig Fugl i Jægergarn.
De viste hende Billeder,
Ret som man viser Smaa
En broget, malet Verden
For dem til Ro at faae.

Hun saae ung Verner vandre
I Haugen med Malin;
Der plukkede de Roser,
Og hver havde sin.
De smiled og betragted Hver
Sin blomstrende Green;
De holdt dem mod hinanden,
Og saa blev de til Een.

Om hendes Barm der snoede
Sig som en glødende Traad;
Med sit skinsyge Hjerte
Hun gik da paa Raad:
,,Javist, jeg ham har fanget,
Han hænge maa paa Qvist,
Og hun - ja, hun skal steges
Paa den gloende Rist!''

Da hørte hun en Stemme,
Saa gammelkjendt og kjær!
Hun vendte sig - der stod han
Bag de blomstrende Træer.
Der stod han, den Elskede,
Fast forgjæt og forglemt.
Hvor banked hendes Barm da
Henrykt og dog beklemt.

Ei talte han, men smiled kun,
Og hvert hans Smiil og Blik
Det naaede hendes Hjerte
Som Sang og sød Musik.
Ret som naar Vaarens Vinde
Slette Regnskyen ud,
Bebuded det Forsoning
Med ham og med Gud.

Hun vaagnede, hun lytted,
Hendes Aandedræt var kort,
Let begge Drømmens Engle
Vare flagrede bort;
Men endnu fra det Fjerne
Den smeltende Sang
Til hendes Hjerte strømmed
Sin velsignede Klang.

Hun reiste sig, hun kaldte
Med ængstelig Hu:
,,Og hør, Du gode Terne!
Du sige mig nu,
Hvem er det blandt Jer alle,
Som har qvædet saa ømt,
Og frydet saa mit Hjerte,
Imens jeg fik drømt?''

,,Ak, Ingen af os alle
Har sjunget her i Nat,
Det er den unge Junker,
Som i Taarnet er sat!
Med Strængeleg og Stemmen
Saa yndefuld og reen
Har han os vakt af Slummer
Hver evige een.''

Op sprang hun, ud af Sengen,
Med Søvn det var forbi.
De guldbrodeerte Tøfler
Stak hun Fødderne i;
Slog Hermelinskaaben
Omkring sin skjønne Krop,
Og snoede de sorte Lokker
Under Guldnettet op.

,,Gak hen og kald mig sammen
Nu alle mine Møer!
Tag her den tunge Nøgle,
Som aabner Taarnets Dør.
Saa føre Du ung Verner
Ind i den store Hal;
Til Morgenrøden tændes,
For os han sjunge skal!''

Alt sad den skjønne Frue
Midt i sin Jomfruflor;
En straalende Lampe stod der
Paa blanke Egebord.
Ind traadte da Hr. Verner
Med listigt Smiil og Blik;
Heel høvisk han sig bøied
Og frem i Hallen gik.

,,Syng!'' mæled da den Frue,
Hun var saa stolt en Viv ,
,,Maaskee mit Sind formildes,
Saa jeg sparer dit Liv!''
Da stemte Verner Strængen,
Men tænkte i sit Bryst:
,,Jeg synger, saa jeg haaber,
Du faaer styret din Lyst!''

Først sang han da om Vaaben,
Om kjæmpestærke Mænd,
Om høien Berner Rise,<note>Folkevisen <xref poem="folkeviser2018041011"/>.</note>
Om Sivard Snarensvend;<note>Folkevisen <xref poem="folkeviser2018041003"/>.</note>
Om Brødrene paa Dovre,
Om Signelil<note>Folkevisen <xref poem="folkeviser2018041012"/></note>, som glad
Sin Beiler monne følge
Gjennem Luernes Bad.

Da bævede Fru Ingeborg,
Hun slog sit Øie ned,
Ved Sagnets Ord at høre
Om Signes Trofasthed.
Klart Asmund stod for hende,
Hun gysed og blev bleeg,
Og hvert et andet Billed
Fra hendes Hjerte veeg.

I dets rensede Tempel
Fornyed hun sin Pagt,
Hun følte atter Længselens
Vidunderlige Magt;
Undseelsens stille Taare
Frem sneg sig luevarm,
Liig Offer paa et Alter
Den sank i hendes Barm.

Da skifted brat hans Røst, den
Blev smeltende og blød
Som Aftenvind, der aander
Hen over Engens Skjød,
Naar Urterne skal lukke
De tusind Øine til;
Kun lempeligt han rørte
Og let sit Strængespil.

,,Lyt nu til mine Strænge
Til min vaagnede Sang,
Der slumred altfor længe
I Barmen taus og trang!
Den standse kan hver Smerte,
Hver Sorgens stride Elv,
Og bringe, sødt et Hjerte
Til Hvile i sig selv.

Den svæver let som Vinde
I lune Sommernat,
Som Kildens Vover rinde
Hen under dunkle Krat;
Liig Nattergalens Klukke,
Liig Aftenbakkens Flugt,
Liig Svendens Veemodssukke,
Naar Hendes Dør er lukt.

Den lærer Hjertet banke
Besindigt, og den snoer
Om hver urolig Tanke
Sig som det Silkeflor,
En Moder breder over
Sit Vuggenoer, der græd,
Saa trygt og sødt det sover
Fra Taarer og Fortræd.

Sov bort fra Livets Kummer,
Forglem al Verdens Vee,
Og i den blide Slummer
Kun blide Syner see!
O, luk nu for de søde,
De klare Øines Pragt,
De unge Lemmer bløde
Faae blødt til Hvile lagt!''

Men Sangen, som Hr. Verner
Sang til sit Strængespil,
Taus lyttede Fru Ingeborg'
Og hendes Møer til.
Den som en Luftning svaled
Hver Kind, som var for varm
Snart deres Hoveder daled
Ud over deres Barm.

Som Himlens Stjerner aarle
Een efter een maae flye,
Saa gled nu Alles Øine
Bag Øielaagets Sky.
Langs Hallens tjeldede Vægge,
Paa Stol, i Løibænk blød
Hensjunkne laae med Hovedet
De paa hinandens Skjød.

Ung Verners Øine tindred,
Han strøg sig om sin Kind:
,,Stod jeg her Aar og Dage.
Jeg saae mig dog ikke blind.
I ere vel Alle faure,
Men Ingen deilig som Hun,
Der har mig kaldt tillive
Ved sit Øie og sin Mund.''

Af Fruens Belte løste han
De Nøgler, store, smaa;
Eia! hvor sprang da lystigt
For ham hver Laas og Slaa!
Han søgte ned i Stalden,
Fik Sadel paa Ganger graae,
Saa reed han ud for Borgeport
Og glad tilbage saae.

Han kjæk og vel tilmode
Slog op med Haanden hvid:
,,Til Løsning at betale,
Har jeg nu ikke Tid!''
I Barmen loe hans Hjerte,
Op vipped han med sin Hat:
,,Nu ønsker jeg Fru Ingeborg
Vel tusinde Godnat!''

Rask traved over Broen
Han hen mod grønne Skov;
Den gamle Vægter vaagned
Paa Taarnet, hvor han sov.
Han saae i Spring ham ride
Og svinge med sin Hat,
Han hørte den kaade Latter
Gjennem den tause Nat.


<nonum><center>7.</center></nonum>

Han reed gjennem Skov, over Mark og Eng,
Gjennem Bækkenes Seng,
Han reed over Dale og Høie;
Mens Lærken sig freidig mod Himlen svang
Og forkyndte, med Sang,
At Dagen nu aabned sit Øie.

Da spurgte hans Længsel hver Stub og hver Steen,
Hver løvfuld Green,
Hver Fugl paa de vippende Qviste,
Hver lille Løvfrøe, hver vever Kanin:
,,Hvor lider Malin?''
De svared, det ikke de vidste.

Halv drømmende drog han den korteste Vei,
Han ændsed slet ei
Hverken Krat eller tjørneklædt Banke;
Ved hvert et Sæt, som hans Ganger sprang,
Ham Langlegen klang
Paa Skuldren og vakte hans Tanke.

Da mødte ung Verner en liden Pilt;
Forvoven og snildt
Han sad paa sin Skimmel, den blanke;
Den dandsede under ham som en Hind,
Mens i Morgenens Vind
Frisk flagred dens Hale og Manke.

,,Og hør mig, Du Smaadreng, høvisk og fiin!
Har Du seet Malin?
Af Længsel mit Hjerte mon brænde!''
Bort strøg den Pilt da sin blonde Lok,
Og et Smiil var nok, -
Da var hun saa let jo at kjende!

,,Malin! o, min Brud! saa har jeg Dig da!
Hvor kommer Du fra?''
- ,,Lige fra min Broder jeg kommer.
Hjem er han nu draget fra fremmede Land,
Og mig tyktes, at han
Som Svalen mig spaaede min Sommer.

Saa fage jeg klaged, han sadled sin Hest,
Og vi rede som bedst
At træffe Fru Ingeborg hjemme.
Men da vi faa kom til det grønklædte Bjerg,
Ud traadte en Dverg
Og qvad med sin skingrende Stemme:

, Til Venstre, Hr. Asmund! drage Du,
Dig blomstrer nu
Kun Fryd i Fru Ingeborgs Sale;
Hun ligger og stammer i Drømme dit Navn,
Tag hende i Favn
Og løs hendes Hjerte af Dvale.

Til Høire, min deilige Frøken! Jer vend,
Der I mødes med den,
Eders smægtende Øine begjære.
Jeg aabned ham Buret, afsted han fløi
Over Dal og Høi
For at søge sin Hjertenskjære.''

Her har Du mig da! Nu er jeg din,
Og Du er min, -
I Fred tør vi sammen bygge.
Min Broder vel ogsaa naaer et Hjem,
Nu iler han frem
Paa Vei til sin nyfødte Lykke.

Han reed til den deilige Enkes Gaard,
Nu sagtens han staaer
Og taler sin Sag paa det Bedste.
Med nedslagne Øine, men henrykt i Aand,
Hun rækker ham Haand, -
Saa bliver vel Bryllup det Næste!''

Da smiled ung Verner med megen List:
,,Hør, seer Du hist
Ved Byen, bag Linde og Birke
Der kneiser et Taarn med sit røde Tag,
Imorgen den Dag
Vi følges der ad til Kirke.

Og seer Du derhenne ei Borgen paa Høi,
Med Spiir og med Fløi?
Der vented min Moder os længe.
Jeg veed, vore Senge der opredt staaer,
Og til næste Vaar
En lille paa gyngende Gjænge!''

Da løfted Malin en truende Haand
Og gav med sin Vaand
Et Svip ham over hans Herder;
Hun rødmende fik sin Ganger i Spring,
Og som ingen Ting
Hun satte over Grøfter og Gjerder.

Ung Verner bagefter! - og som en Vind
Snart hented han ind
Sin flygtige Fugl under Lide.
I Lunden, som tæt omkring Borgen stod,
Gik det Fod for Fod,
Der rede de Side om Side.

Her under de ældgamle Lindetræer
De holdt sig nær -
Hinanden saa nær, som de kunde;
Fra Gangeren om hendes Liv sin Arm
Han slyngede varm, -
Da mødtes to blussende Munde!
</body>
</poem>

<poem id="winter1999070717">
<head>
    <title>Genrebilleder</title>
    <firstline>Den Nat var varm og liflig</firstline>
    <source pages="175-288"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

    Den Nat var varm og liflig,
    Og Himlen mørkegraae;
    Ei Maane eller Stjerner
    Man øinede derpaa.
    I Præstegaardens Hauge
    Ei rørte sig en Qvist;
    Men Liv og Glands der straaled
    Fra Haugestuen hist.

    De Lilier og de Roser
    I dyben Slummer laae,
    Hyacintherne de nikked
    Med Duggens Taarer paa;
    Den Eneste, som vaaged,
    Var Natviolen, som
    Sit søde Suk udaanded i
    Hver Luftning, der kom.

    De sildigvaagne Fugle
    Sad lyttende, mens Klang
    Af Violin og Fløite
    Sig ud i Mørket svang;
    Fra Stuen kom de Toner,
    Hvor Mø med Ungersvend
    I Ecossaisen<note>Skotsk dans i ¾-takt.</note> lystigt
    Og let svæved hen.

    Men Een der var i Sværmen,
    Den deiligste var hun,
    Med en fyldig Guldfletning
    Og en sød lille Mund;
    Og det var Præstens Datter,
    Hendes unge Jomfrubarm
    Bag Silketøiet bølged
    Som Lilien bly og varm.

    Men i de søde Øine
    Var ingen Fred og Ro,
    En Ængstelse der dæmred i
    De himmelblaae To;
    En sky, en stille Længsel
    Omslørede dem,
    Og Smilet som en Stjerne
    Kun sjeldent glimted frem.

    Snart sneeg hun ubemærket
    Fra Dandsen sig let,
    Om hvide Skuldre svøbte
    Hun sin Mantille tæt; -
    Ad Løvgange mørke,
    Langs Hækker og Bed
    Hun iled gjennem Haugen
    Til Marklaagen ned.

    Her fire gamle Linde
    Bredt hvælved deres Tag,
    Hvor Nattergalen boede
    Og sang ved Nat og Dag;
    Over Grøften, den tørre,
    Hvor brede Skræpper groe,
    Var lagt en lille, buet
    Og hvidmalet Bro.

    Men lænet op til Linden
    Der stod en Ungersvend,
    Hans skarpe Øie stirred
    I Buegangen hen;
    Med korslagte Arme
    Han som en Støtte staaer,
    Kaskjetten ligger let
    Paa det krøllede Haar.

    Som naar i Drøm man ligger
    Og lever i eet Qvarteer,
    Hvad ikke kan opleves
    I Snese Aar og fleer,
    Saa foer ham gjennem Tanken
    Som Lyn en gammel Sang,
    Han hørte af sin Moder
    Saa mangen god Gang:

---

,,Hans Kind var rød, og sort hans Haar,
Da han forlod sin Faders Gaard.

I Øiet straaled Ungdoms Lue,
Da han forlod sin Moders Stue.

Han styrted ud, slet ei han saae
Til Hunden, som ved Porten laae.

Forgjæves qviddred Svalen blødt:
,,Bliv hjemme, Du, her er saa sødt!''

Hans Fod gik over Haugens Bed
Og traadte alle Blomster ned.

Han over Agren tog sin Vei
Og spæden Vaarsæd agted ei.

En Tørst, en Længsel vildt ham jog
Fra Hjemmets stille Arnekrog.

I grønne Skov han iled ind,
Der vifted Kjøling om hans Kind.

Ustandselig han stormed frem
Mod Anelsen - fjernt fra sit Hjem.

I Krattets Dyb der sprang en Kilde
Omskygget huldt af Roser vilde.

En deilig Jomfru der han saae,
Med dunkle Lokker, Øine blaae.

Hun sad der fyldig, rank og blød,
En Cithar laae paa hendes Skjød.

Rundtom der myldred Blomster frem,
Den Skjønneste var hun blandt dem.

Med fneehvid Haand, med søde Blikke
Hun vinkede ham hid at drikke.

Hen under Kildens Perlefald
Hun holdt et Bæger af Krystal.

Hun bød ham det, - han drak i Hast, -
Da var det, som en Lænke brast.

Som løsnedes det tunge Baand,
Der havde lænkeholdt hans Aand.

Den skjønne Jomfru smiled huldt, -
Hvor blev hans Hjerte stort og fuldt!

Som til sin Længsels sikkre Havn
Han segned hen mod hendes Favn.

Da veeg hun, - ak, men yndigt vinked,
Som Stjerner hendes Øine blinked.

Snart vinked hun og snart sig dulgte,
Og villieløs han efter fulgte.

Fra Øiet faldt ham som et Flor, -
Hvor straaled Himmel da og Jord!

Hver Blomst, der op af Jorden skjød,
Blev dobbelt hvid og blaa og rød.

Og hvert et Blad og Ax og Straa
Der hængte sig en Perle paa.

Hver Vind der sused ham forbi,
Blev til en himmelsk Melodie.

Hvad Nattergalen, Droslen sagde,
Sig lifligt ved hans Hjerte lagde.

Langt klarere i Nattens Dunkle
Nu syntes Stjernerne ham funkle.

En Skjønheds Rigdom i hans Bryst
Sig samled, liig en gylden Høst.

Dens Perler sanked han, dens Guld,
Af Skatte blev hans Haand saa fuld.

Og hvor han gik og hvor han kom,
Han deelte sine Skatte om.

Og hvor han kom og hvor han gik,
Ham mødte Tak og venligt Blik.

Alt som han høsted, blev han ved
At følge hendes lette Fjed.

Mens hendes Citharstrænge bæved,
Hun for ham som i Drømme svæved.

Vidt over Land, vidt over Sø,
Han fulgte blindt den skjønne Mø.

Og gjennem Verdens travle Trængsel
Hans Ledestjerne var hans Længsel.

Da tyktes det ham mangen Gang,
Han fatted hendes Strænges Klang.

Men vilde Tonerne han sanke,
Svandt de forvirret for hans Tanke.

Med Ild han stræbte frem at naae
Det Billed, som saa fjernt han saae.

Men kom han nær, da kold og bleg
Hun længer i det Fjerne veeg.

Tilsidst hun svandt saa let og brat
Som Stjerneskud i Sommernat.

Da stod han som for Dødens Dom;
Med bittert Sind han vendte om.

Han gik den lange Vei tilbage,
Han vilde for sin Moder klage.

Han vandred hjem med bitter Graad,
At hente hos sin Fader Raad.

Hans Skatte - ak, de var forsvundne,
Hans Tankes Vinger atter bundne.

Den unge Slægt paa Vei ham gik
Forbi med ligegyldigt Blik.

Ham sagde Agrens grønne Skrift:
,,See her - her var en stolt Bedrift!''

Træt gjennem Haugen gik hans Fod,
Mat var hans Blik og slukt hans Mod.

Og alle Haugens Roser røde
Dem havde selv han jo lagt øde.

Og Svalen qvad: ,,Hvi drog Du, Kjære
Herfra? her var saa godt at være!''

Med blegen Kind, med graanet Haar
Han naaede til sin Faders Gaard.

Udbrændt var Øiets Morgenlue,
Da han kom til sin Moders Stue.

Her Alt var tomt! - Thi Han og Hun
Forlængst laae dybt i Dødens Blund.

Kun til en Drøm hans Liv var skabt, -
Nu var han vaagen - og fortabt.

Der stod han fattig og forladt
Paa Grændsen mellem Dag og Nat.''

===

<nonum><center>2.</center></nonum>

    Han venter ikke længe,
    Da rasler det bag Green,
    Den hvide Silke hvisler
    Om to ilende Been,
    Og Pigebarnet kommer
    Heel aandelss og varm,
    Og kaster sig saa trøstigt
    I hans favnende Arm.

    Det var just denne Nat
    I den hellige Stund,
    Da Morgen byder Aften
    Sin jomfruelige Mund,
    At deres Læber saligt
    Formæledes, mens bly
    Natluften holdt sin Aande
    For at lytte paany.

    I Nattens Stilhed Lærken
    Ei kunde have Ro,
    Den maatte jo dog hilse
    Paa de Elskende To;
    Og fjernt fra Haugestuen
    Klang en svævende Vals,
    Mens ved hans Bryst hun hviled,
    Med sin Arm om hans Hals.

    ,,Her har Du mig,'' hun hvisked,
    ,,Du kjære, vilde Knegt!
    Jeg følger Dig, - Du være skal
    Mit Hjem og min Slægt!''
    ,,Du vil?'' - saa toned henrykt
    Hans mandige Røst,
    Mens hendes fine Hænder
    Han trykked til sit Bryst.

    ,,Du vil mig villig følge
    Nu ad den steile Vei?
    At føre Dig til Maalet
    Saa lykkelig er jeg!
    O, alle ni Gudinder
    Vil flokkes om dit Fjed,
    Og Gratierne - Elskte!
    Dem bringer selv Du med!

    Kald mig kun vild! - her brænder
    En Lue stærk og reen,
    I Armen har jeg Kræfter
    Til at løfte hver Steen,
    Der hæmme vil min Vandring
    Paa Veien til vort Maal, -
    Og saa har jeg en Villie
    Ubøielig som Staal!''

    ,,Jeg følger Dig!'' hun vedblev
    ,,Tryg ved din Haand, min Ven!''
    Og tog ham om hans Hoved
    Og kyssed ham igjen.
    ,,I Marken har jeg gaaet
    Og flittigt declameert,
    Koerne paa mig gloede,
    De troede, jeg var forkeert.

    Den lystige Maske vil
    Just klæde mig godt;
    Jeg bøie kan min Stemme
    Til Skjelmeri og Spot;
    Og Dolken vil jeg føre,
    Jeg gyser ei for Blod!''
    Han loe: ,,Nei, vil man see dog
    Det sextenaars Mod!''

    Hør nu: I Nestved vente
    Os alt de andre Fem;
    Til Kunstens Tempelforgaard
    Jeg nys fik lokket dem.
    Den ene drev Begeistring,
    En Anden Hjertesorg;
    Vor første Alterlue
    Vi teende i Vordingborg.

    To lystige Studenter,
    Og en halvgammel Fyr,
    Der gjerne traurigt synger
    Sit Hjertes Eventyr,
    En Frue med sin Datter,
    Der dandser ganske smukt, -
    Og Vi - see, det er Stammen,
    Som nok skal bære Frugt!

    Langt meer, end Du det aner,
    Den Frue staaer os nær,
    Og hendes vakkre Datter
    Vist vil blive Dig kjær.
    Nei, Du maa ikke spørge,
    Jeg siger Dig ei meer,
    Men Gaaden vil sig løse,
    Saasnart Du dem seer.

    Dit Navn maa Du forandre;
    Kristine har ingen Klang;
    Babet - see det vil klinge
    I Poesie og Sang.
    Jeg kalder selv mig Philo,
    Thi Jørgen er saa plat, -
    Det tager sig ei ud paa
    Den trykte Placat!''

    Hun nikkede og loe: ,,Ja ,
    Endnu i denne Nat
    Din Frakke og de Buxer,
    Som Du har efterladt,
    Jeg bytter med mit Silkeskjørt;
    I din sorte Barett
    Jeg skjule kan min Fletning
    Jo nok saa peent og net.

    Nu snart om et Par Timer,
    Naar Dandsen er forbi,
    Og alle Øine slumre,
    Vil jeg mig gjøre fri.
    Min egen lille Norbagg
    Jeg lægger Sadel paa,
    Og rider saa til Nestved
    Saa rask, som det vil gaae!''

    Saa trykked hun ham atter
    Tæt til sit unge Bryst;
    Saa hele to Minuter
    De stode taus og tyst.
    Og let som en Taage,
    Og hvid som en Snee
    Hun svæved bort og svandt
    I den mørke Allee.

    Der stod han da alene
    Med Hjertet heelt opfyldt
    Af Kjærlighed, med Tanken
    Af Hjertets Sol forgyldt.
    Han efter hende stirred
    Og vendte sig og gik.
    Fra Haugestuen toned end
    Den lystige Musik.

===

<nonum><center>3.</center></nonum>

    Da rasled det i Grøften,
    Og under Broen op
    Der kravlede besværlig
    En trind, velnæret Krop.
    Den strakte sine Arme,
    Tog af sin runde Hat,
    Og sukked høit og gabed
    I stille Sommernat.

    Saa krøb han op paa Broen
    Og satte sig der
    Paa Rækket, saa det knaged,
    Under de grønne Træ'r.
    Af Lommen op et Klæde
    Og en Daase han drog,
    Trakterede sin Næse
    Og holdt en Monolog:

    ,,At blunde her en Smule
    Jeg havde troet og tænkt,
    Derhjemme gjorde Mutter
    Mig Alt for hedt og strengt.
    Men Herregud! jeg gjorde
    Min Regning uden Vert;
    Til Vederlag for Søvnen
    Fik jeg en heel Deel lært.

    Det var en høist behagelig,
    En peen Conversation!
    See, see! Det var da Fætteren,
    Den flygtige Person.
    Han er jo lidt forvildet,
    Men brav og hjertensgod;
    Adstadig er han ikke, nei!
    Men han har meget Mod.

    Hende jeg saae i Vuggen,
    Da nys hun var svøbt;
    Jeg sang og sagde Amen
    Dengang, da hun blev døbt;
    Og baade ham og hende
    Jeg ind i Lærdoms Land
    Har ført og henad Veien
    Til Dyd og god Forstand.

    Hvad var det dog, de sagde?
    De talte, som det lod,
    Om Master og om Dragter,
    Om Dolkestød og Blod?
    Om hemmelige Navne,
    Og om et heelt Complot,
    Om Hest og Flugt og Kunster, -
    Jeg hørte Alting godt.

    Hvad meente han, den Knegt, vel?
    Og hendes Sladder? aa!''
    Her gled han ned fra Rækket
    Paa Jorden og laae
    Og holdt sig paa sin Mave
    Og grinte: ,,Ja, saasandt
    Gud hjælpe mig! nu Jørgen
    Er blevet Comoediant!

    Derfor løb han fra Farbroer
    Og den græske Grammatik!
    Langtid man ikke hørte,
    Hvordan det ham gik.
    Nu har han og bedaaret
    Den lille søde Glut,
    Aa Herregud! Actrice vil
    Hun være absolut!

    Det ligger til Familien;
    Javist, det feiler ei;
    See, Præstens unge Søster
    Jo gik den samme Vei.
    Den italienske Sanger
    Fik hende jo paa Gled;
    Det var jo ham og Kunsten,
    Hun giftede sig med.

    Men Hillemænd! - en Tanke!
    Jeg kan jo vandre med!
    Jeg lader Mutter skjænde
    Og følger deres Fjed.
    Snart Høsten er for Døren,
    Hver Skolebænk staaer tom;
    Hvor jeg er støiet og fløiet,
    Det spørge Faa kun om.

    Dybt i mit Bryst jeg føler
    Begejstring og Talent!
    Nu vaagne de, kun Skade,
    Jeg seent det har erkjendt.
    Hvor banked ei mit Hjerte
    Tidt hist paa Hallandsaas;
    Nu først hiin Hjertebanken
    Kan rigtigt forstaaes.

    I Viinhøsten saae jeg
    Hr. Knudsen træde op;
    Var det ei, som jeg staaer her
    Med Sjæl og med Krop?
    Jeronymus og Stødvel
    Peer Degn og Jeppe og Saft,
    See, det var netop Roller
    Skabt for mit Lunes Kraft!

    Men hvad vil Præsten sige? Aa,
    Var han ei vor Pastor,
    Han fulgte gjerne med os,
    Og spilled selv Franz Moor!
    Madamen? Ja, i hende,
    Det veed jeg paa en Prik,
    En prægtig Magdelone
    Og Fru Claudia vi fik.

    Velan da! i Apollos
    Og andre Guders Navn
    Jeg hovedkulds mig kaster
    Nu i Thalias Favn.
    En Norbagg har jeg ikke,
    Kun Been med Støvler paa,
    Med dem kan man vel ogsaa
    Til Kunstens Tempel naae.

    Han følte til sin Lomme;
    Jo, jo! der var lidt Mynt.
    ,,Man maa forsynet være,
    Til Gagen faaer begyndt.
    En Faldsmaal, Arv og Falstaf
    Betaler man vist brav!''
    Saa drev han ned ad Gyden
    I muntert Luntetrav.

    Med een Haand i Lommen,
    Den anden i sin Barm
    Gik han afsted saa inderlig
    Hjertelet og varm.
    Og alt imens han vandred,
    Han hørte Lærkerne slaae;
    Han nynned med og syntes,
    Han kunde dem forstaae:

---

,,Vi Lærker under Himlens Blaae,
I grønne Græs paa Vangen,
Laer Verden gaae, som den vil gaae
Og leve kun for Sangen.

Kun fra vort Hjertes frie Natur
Vort Thema vi os henter,
Og pynter det med Fioritur,
Med Triller og Mordenter.

Vort Contrapunkt er Glædens Magt,
Den Partituren laver,
Og har kun saare liden Agt
Paa Qvinter og Octaver.

Vi sætte kjækt vor Harmonie
Her i vort høie Stade;
Er der end ringe Mening i,
Er vi dog lige glade.

Saa dale vi fra høien Slot
Til grønne Vang dernede,
Hvor mellem Blomster luunt og godt
Vi bygget har vor Rede.

Der er saa hyggeligt og Plads
Til Store og til Spæde,
Der er jo ikke megen Stads,
Men desto mere Glæde.

Der har vi jo vor lille Flok,
Dem vi saa kjærligt made;
Og er det ogsaa fattigt nok,
Er vi dog lige glade.

Thi som det sømmer sig, har vi
Jo stadigt havt for Øie
At være glade baade i
Det Lave og det Høie!

===

<nonum><center>4.</center></nonum>

    Tre aabne Vogne førte
    Det samlede Compagnie
    Fra Nestveds lumre Gader
    Og ud i det Frie.
    Hos Fruen med sin Datter
    Sad Philo og Babet;
    De andre Herrer rulled i
    En rask Kabriolet.

    Paa tredie Vogn var læsset
    En Verden i det Smaa:
    To Stuer, et Par Bjerge,
    Et Bondehuus der laae;
    En skummel Fængselhvælving,
    En yndig Egn fik Lov
    At enes med en Gade,
    Nogle Skyer og en Skov.

    Dem Himlen smilte venligt
    Med sit sødeste Blaae,
    Og Solens klare Øie
    Brændende til dem saae;
    Fra Mark og Lund og Enge,
    Der i Brudedragt stod,
    Dem vinked Haabets Farve
    Og spaaede Lykke god.

    Thi Haabet var den Guddom,
    Der fyldte deres Bryst
    Og skabte Sang og Latter
    Og den livligste Lyst;
    Paa Livets Troe er Haabet
    En Blomst, som pynter smukt,
    Men ak! der ofte falder
    Uden at sætte Frugt!

    I Luften var der Stilhed,
    Ei rørte sig en Vind,
    Det Sommerlandskab straaled
    Som de unge Pigers Kind;
    Men bag de fjerne Skove
    Liig Fjelde der laae
    En Række tunge Skyer,
    Guulfarvede og graae.

    Lidt efter lidt det lufted,
    Og Skyerne steg,
    Saa Himlens Hvælving falmed
    Og Solens Kind blev bleg;
    Støvskyerne sig reiste
    Bag de rullende Hjul,
    De bange Fugle piled
    Alt hjem til deres Skjul.

    Saa faldt der et Par Draaber,
    Og saa igjen to, tre,
    Af Blaat der snart ei mere
    Paa Himlen var at see;
    Langt borte alt det brummed
    Som dybt fra Jordens Bryst,
    Som blandt Afrikas Palmer
    Skovkongens hule Røst.

    Et rosenfarvet Lynglimt
    Sig over Himlen svang;
    Ned pidskede saa Regnen
    Hen over Vei og Vang.
    Det rulled, brøled, dundred,
    Det skralded og slog Smæld,
    Som tusind tomme Tønder
    Nedvælted fra et Fjeld.

    Det øste som med Spande
    Fra den kulsorte Sky,
    Her hjalp ei Kapper, Kyser,
    Ei Teppe og Paraply;
    I Skræk de Heste steiled
    Og toge voldsom Fart,
    De tradsked hen ad Veien
    Og kom til Skoven snart.

    Her, hvor de gamle Bøge
    Forundrede stod
    Og deres rige Kroner
    I Stormen svaie lod,
    Det vaade Selskab naaede
    Til den eensomme Kro,
    Og var ganske himmelglad
    Ved at slaae sig til Ro.

===

<nonum><center>5.</center></nonum>

    Ret gunstig var dem Lykken,
    Thi Kroen den var tom;
    Hver fik et lille Hummer,
    Hvor de klædte sig om.
    Mens de tre unge Fyre
    Sørged for Kruus og Fad,
    Hos Damerne alene
    Den gamle Herre sad.

    Mens Uveiret rased
    I al sin vilde Pragt,
    Taus hviled han ved Vinvet
    I sin luvslidte Dragt;
    Med askegraae Kinder
    Og Næsetippen rød,
    I siirlig Nonchalance,
    Med en Cithar paa sit Skjød.

    Den venstre Haand han bøied
    Om Cithrens Hals coquet,
    Og lod den høire glide
    Over Strængene let;
    I Følge med Accorderne,
    Som sagtelig han slog,
    Dybt inde fra hans Hjerte
    En Tankerække drog:

---

,,En Sanger er som Fugl paa Qvist,
Der vipper uden Ro og Rist,
Og altid savner Noget;
Bag Ord han dølger ei sit Savn,
Han nævner ei sin Fryd ved Navn,
Men Tonerne er Sproget.

De flyve let i Verden hen,
Men Verden aldrig aner den
Usigelige Jammer,
Der tidt er Moder til hans Sang
Og huusvant har sin stille Gang
Ind i hans Hjertekammer.

De bedste Toner fra mit Bryst
Var aldrig Blomst af Liv og Lyst,
Men spired frem af Smerte;
Dem Sukket gav den lette Dands,
De havde deres Farveglands
Fra Blodet i mit Hjerte.''

---

    I Sophaens Hjørne
    Hos de unge Piger to
    Der ruged Madame Sappi
    Og hvisked og loe;
    Hr. Limmer hun forfulgte
    Med sit Øies hvasse Sting;
    Men han lod ganske hildet
    I sine Tankers Ring.

    Han stirrede mod Gulvet
    Veemodig, fortabt,
    Som søgte han en Tanke,
    Halvdød, før den blev skabt.
    Han klimprede paa Strængen
    Og nynnede saa smaat,
    Slog Øiet op, og troede,
    Det klædte ham godt.

    Da raabte Madame Sappi
    Fra Krogen, hvor hun sad:
    ,,Aa, syng os eet, Hr. Limmer!
    Af deres skjønne Qvad!
    De digter saa guddommligt,
    Det Rørende især!''
    Da reiste han sig langsomt,
    Dybt drog han sit Veir.

    Han stemte sin Guitarre
    Og greb rask de tre
    Præluderende Accorder,
    Naturligviis i <i>D;</i>
    Og sagde: ,,Naar De befaler,
    Jeg synger, som jeg kan,
    Dem her et Par Capitler
    Af min Vandrings Roman.''

    Han i en Attitude,
    En peen Positur,
    Sig stillede med Ryggen
    Imod Caminens Muur,
    Og sang saa med en Stemme,
    Som fordum vel var smuk,
    Men nu den svage Gjenklang
    Af et Hjertes Ungdomssuk:

---

,,Den første Gang jeg Hende saae,
Og hørte hendes blide Tale,
Det var en Vaardag klar og blaa,
I Skoven hørtes Gjøgen gale.

Der skilte kun en lille Grav
De Huses Haver, hvor vi boede,
Og Hæk og Hegn, ved Siden af
Hinanden ret fortroligt groede.

Paa hendes Moders Hyttegavl
Stod Storken med de røde Hoser,
Men selv i Hangen stod hun travl
Blandt Lilieconval og Roser.

Jeg sprang derind saa ung og glad;
Hun blev ei vred, men tilgav Synden,
Og rakte mig en Spand og bad
Mig hente hende Vand fra Brønden.

Saa blev det Sommer, og jeg saae,
Mens Kirsebærret fik sin Rødme,
At der i hendes Hjerte laae
En Skat, uendelig, af Sødme.

Da Hvedens gyldengule Top
For Leens hvasse Hug var veget,
Vi hjalp at binde Sæden op,
Og hvilte siden os paa Neget.

Og da Cavillen saa blev rød,
Den rige Frugt vi plukked sammen,
Det første Æble hun mig bød,
Jeg løfted hende ned af Stammen.

Da voved jeg det første Kys;
Hun blev saa bleg, den hulde Pige,
Og hvisked ængstlig til mig: ,,Tys!
Nu maa vi det til Moder sige!''

Jeg villig did mig føre lod,
Hvor Vedbend Husets Dør omhvælved,
Ei langt derfra en Poppel stod,
Som jeg forventningsfuld, og skjælved.

Knap fik jeg talt, saa svared rørt
Hun uden fleer Omstændigheder:
,,Jeg Alt forlængst har seet og hørt
Og, kjære Børn! velsigner Eder!''

---

Fra Fred og Fryd, fra Hende
Mit Fjed jeg maatte vende
Til Byen som Student.
Halvdrømmende i Staden
Jeg vandred om paa Gaden
Med hver en Nerve spændt.

Jeg fik ei Tid at sukke
For alt det Nye og Smukke,
Der tog mig fast i Favn;
Som Seileren paa Bølge
Jeg maatte Strømmen følge
Langt fra min Lykkes Havn.

I Hvirvelen, i Vrimlen,
I Rusen og i Svimlen
Jeg tvende Qvinder saae;
Hvor var de begge skjønne!
Min Trofasthed at lønne
De gav mig Løfte paa.

I Eensomhed besøgte
Den Ene mig, hun spøgte
Og sang og favned ømt;
De Greb i Lyrens Strænge
Hun lærte mig, som længe
Jeg selv kun havde drømt.

Undseelig, bly og bange
Jeg aanded ud i Sange
Mit Hjertes Sorg og Lyst;
Men ak! det Ingen rørte,
Og hun, som mig forførte,
Nu lod mig uden Trøst.

Den Anden saae jeg stedse
I smaa og større Kredse,
Omringet af en Flok
Tilbedere, som travle
Jeg saae at gaae og kravle
Stolt paa Cothurn og Sok.

Jeg voved selv at nærme
Mig til de malte Skjærme,
Hvorfra lød hendes Kald;
Men ak! Kronions Datter
Mig gav til Rov for Latter
Midt i sin Tempelhal.

For disse rige Tvende
Jeg glemte ganske hende,
Den fattige Lilievaand;
Jeg nedbrød alle Skranker,
Jeg døved alle Tanker,
Jeg løste hvert et Baand.

Bort kasted jeg som Muldet,
Der troes at gjemme Guldet,
Min faure Ungdomstid;
Min Vandrings Fjed blev svag
Jeg monne feig forsage
Hver mandig Dont og Iid.

Og Timer var henrundne,
Og mange Aar forsvundne,
Før ret jeg vaagned op;
End hørte jeg til Krybet,
Mens Andre jeg fra Dybet
Saae høit paa Ærens Top.

Da for at leve, drog jeg,
Hvor Skjebnens Vinde jog mig
Hen over Livets Strøm;
Og paa Gudindens Alter
Jeg offrede kun Pjalter
Af Kunstens Billeddrøm.

Paa hendes Thespis-Karre,
Tidt mellem Fjog og Narre,
Som paa en Bøddelvogn,
Langt fra min Længsels Kilde
Lod jeg mig taalig trille,
Selv Nar, fra Sogn til Sogn.

Ak, hvor mit Hjerte blødte,
Da seent jeg Hende mødte, -
Hun bar et fremmed Navn;
Men Glæden var bortveget
Og Kindens Rose bleget,
Og Livet kun et Savn! -

---

Da sidste Gang jeg Hende saae,
Var selv jeg fuld af Vee og Smerte
Min Haand hun tog og trykked paa
Sit eget sorgbeklemte Hjerte.

Hun sagde mig, at hun var glad
Ved Alt, hvad end jeg havde digtet,
Og at mig selv paa intet Blad
Jeg havde skjæmmet eller svigtet; -

At i den lange - lange Tid,
Vi ikke havde seet hinanden,
Hun havde kun havt Sorg og Slid
For Børnene og Ægtemanden; -

Men at, hvad hende opreist holdt,
Var Minderne fra svundne Dage,
Men lagde til, bestemt og koldt:
,,Dem ønsker jeg dog ei tilbage!''

Dog pludselig sin Haand hun rev
Fra min og brast i vilde Taarer
Og iled bort, - jeg ene blev
Med Dødens Iis i alle Aarer.

Bag Muren under Linden hist
Har hun nu fundet Fred og Lise;
Smaafugle, vippende paa Qvist,
Der synge hendes Vuggevise! -

Min Nat er Qval, min Dag er riig
Paa Anger, Suk og Taarestrømme;
Og føler jeg mig lykkelig,
Da er det kun i Feberdrømme.''

---

,,Jeg laae i Feberlue,
Man troede, jeg var nær min Død;
Men i den lumre Stue
Var min Tilværelse dog sød;
Mig syntes, Nattergale sang
Og fjerne Aftenklokker klang.

Ved Nedgang stod just Solen,
Og klar var Luften, mild og blid;
En Duft fra Natviolen
Den svale Luftning førte hid,
I Krattet Nattergalen sang
Og fjernt de Aftenklokker klang.

Hen over Himlen seiled
En lille, rosenfarvet Ø,
Hvis Billed klart gjenspeiled
Sig i den mørkegrønne Sø,
Mens Nattergalen yndigt sang
Og fjerne Aftenklokker klang.

Jeg syntes grant fornemme
En Tale og en Sang saa blid;
Jeg kjendte denne Stemme,
Saa kjær - saa kjær i fordums Tid,
Som Nattergalens søde Sang
Og fjerne Aftenklokkers Klang.

Jeg iled gjennem Haven
Saa ung, saa varm, faa sorgløs glad;
Let sprang jeg over Graven,
Som stilte vore Haver ad,
Mens yndigt Nattergalen sang
Og fjerne Aftenklokker klang.

Langs Hækken hun mig fulgte,
De grønne Buste stod som før;
Løvhytten snart os dulgte,
Som hvælved over Husets Dør,
Did naaede Nattergalens Sang
Og fjerne Aftenklokkers Klang.

Vi til hinanden nikked,
Thi Alt jo ved det Gamle stod;
Mama sad end og strikked,
Den lodne Hund laae ved vor Fod,
Og sødt de Nattergale sang
Og fjerne Aftenklokker klang.

Da sagde hun alvorlig:
,,Da Du tilsidst os reent forlod,
Blev jeg saa syg og daarlig
Og tabte alt mit muntre Mod,
Jeg brød mig ei om Fuglens Sang
Og hørte trist paa Klokkens Klang.

Dog jeg Dig ikke hader!
Han - Contoiristen blev min Mand.
Først han, og saa min Fader
Bortvandred til hiint bedre Land,
Hvor al Naturens Jubelklang
Formæler sig med Engles Sang.

Min Broder gjemmer Havet, -
Saa døde Moder da tilsidst, -
Jeg selv er jo begravet,
Bag hvide Muur, ved Kirken hist,
Hvor høit i Linden Fuglens Sang
Sig blander bly med Klokkens Klang.

Du seer paa mig forlegen?
Men seer Du ej, hvor jeg er bleg?
Du selv er alderstegen,
Din kjække Freidighed bortveg;
Din Røst har ei sin friske Klang,
Mat er dit Øie, tung din Gang!''

- Op foer jeg da bedøvet,
Jeg i min Smertes Favn mig fandt!
Alt - Alt var mig berøvet,
Og mens min bittre Taare randt,
Forstummed Fuglens lette Sang
Og Aftenklokkens Alvorsklang.

Med tillidsfulde Blikke
Man hvisked til mig: ,,Du er frelst!''
Ak, men de vidste ikke,
Hvad inderligt jeg ønsked helst!
Mit Bryst var tungt, min Aande trang,
Og <w>for</w> mig Veien mørk og lang!''

---

    Her satte han Guitarren
    Mod Væggen og gik ud.
    Da sagde Madame Sappi:
    ,,Nu græder han, ved Gud!
    Javist er han forskruet,
    Men dette Alt tiltrods
    Er han dog bag Lamperne
    Den Dygtigste blandt os.

    Det er mig ingen Gaade,
    Hvorfor de lod ham gaae;
    Kun hvad der halvveis duer,
    Det helst de holde paa.
    Jeg selv - ja, den Regjering
    I Huset paa Hallandsaas
    Ret kroer sig som en Svane,
    Men kjækker som en Gaas.

    I tænke Jer ham vel tragisk?
    Nei, Børn! I tage feil;
    For alt det Latterlige
    Er han et trofast Speil.
    Man troer, naar man paa Scenen
    Ham blot eengang fik see,
    Ham selv som født og baaren
    Alene til at lee!''

===

<nonum><center>6.</center></nonum>

    Fra Stegerset nu hørtes
    En Stimlen og en Støi,
    En jublende Latter,
    Op Dørene fløi!
    Ind bar de fire Herrer
    Det dækkede Bord.
    <i>Marlborough s'en va-t-en guerre</i>
    De sang i høien Chor.

    Dem fulgte Kromadamen.
    Med tre Piger paa Rad.
    Med Lys og Glas og Flasker,
    Med Skaal og med Fad.
    Høist siirligt at tranchere
    Hr. Limmer godt forstod;
    Han var vel ei af Adel,
    Men havde desmere Mod.

    Han havde - hvad jo ofte
    Er gamle Herrers Skik -
    Taget den yngste Dame,
    Dengang tilbords de gik.
    Hr. Ramm sad hos Madamen,
    Hos Philo sad Babet;
    Saa Blunt var reent tilovers, -
    Det fandt han, var ei Ret.

    Krokonen, den unge,
    Han fik fra Kjøknet ind,
    Med sit sneehvide Forklæd,
    Saa blussende og trind.
    Hun lod sig villig nøde,
    Hun satte sig og loe:
    ,,Saa kom jeg jo til Gilde
    Her i min egen Kro!''

    De røde Propper svupped,
    Og Druens Perler skjalv;
    I Viingudens Følge
    Kom Sorgløshedens Alf.
    Hver Kind blev rød, hver Pande
    Blev klaret op og fri,
    Ja, selv Hr. Limmers Hjerte
    Blev til et <i>Sans-souci</i>.

    Da løfted Madame Sappi
    Sit Glas og Taushed bød:
    ,,Hr. Limmer har tracteret os
    Med Sang saa bittersød.
    Jeg veed, Hr. Blundt! at Mester
    De er i Strængespil;
    Fortæl om deres Hjerte os,
    Hvordan det ret staaer til!''

    ,,Min bedste Madame Sappi!''
    Han svared med et Smiil,
    ,,Det blev mig for besværligt
    At tælle hver en Piil,
    Hvormed han mig har saaret,
    Den overgivne Gud,
    Thi som en Naalepude
    Seer vist mit Hjerte ud.

    Jeg har ført Bog derover
    Og det i Riim udsat;
    Til Lærdom og Advarsel
    Er mig nu denne Skat.
    Det er en Række Kurve,
    En rigtig Tornekrands,
    Om ikke just saa syndig
    Og riig som Don Juans.

    Hver Morgenstund jeg læser
    Et Blad i denne Bog;
    Men ak! hvor lidt det frugter!
    Aldrig jeg bliver klog.
    Dog, hvis De det tillader,
    Jeg synger Dem Nr. 1.
    Saa kan De næsten sige,
    De har det Hele seet.''

    Saa hented han Guitarren,
    Der taus stod i en Vraa;
    Et Glimt af List og Lune
    Man i hans Øie saae.
    Han strøg sig let om Munden,
    Og kjækt til Strængens Klang,
    Der leged under hans Fingre,
    Heel gracieust han sang:

---

,,Jeg gik i den sorte Skole,
Var voxen, vælig og qvik,
Jeg bar baade Halsbind og Kjole
Og havde et Uhr, som gik.

Borgmesterens Dorthe, den smukke,
Der sang og dandsed saa rart,
Hun lod mig ei længe sukke,
Men vi blev Kjærester snart.

Hun havde to Øine milde
Og saadan en deilig Fod;
Hun vilde Alt, hvad jeg vilde,
Og sagde mig aldrig imod.

Med Eet dog fik hun den Vane
At være mig vrippen og mut;
Da tog jeg mig for at formane
Den søde velsignede Glut:

,,Min elskede, lille Pige!
Gud veed, om jeg ret Dig forstaaer!
Idag er dit Kys ei lige
Saa brændende som igaar.

Mig synes at dine Øine
Er slørede af en Sky,
Siden de røde, forfløine
Dragoner kom til vor By.

Du svøber Dig tæt i Kaaben,
Som havde Du for mig Skræk;
Jeg har dog ei andre Vaaben
End Bøger og Pen og Bloek.

Er Du da nu mere bange
For mig paa min Skrivestol,
End for de skjæggede, lange
Dragoner med Sværd og Pistol?

Saa vil jeg da, søde Dorthe!
Helst vente med roligt Blod,
Til de Dragoner er borte, -
Saa faaer Du vel atter Mod.

Omkring hendes Læber fine
Et høist besynderligt Træk
Sig drog, en løierlig Mine,
Der kunde tydes: ,,Vent væk!''

Dragonerne blæste den vilde
Appel, og traved afsted;
Men da jeg saae op til den Lille,
Var hun saamænd travet med.

At sige, figurligt hun traved,
Hun fulgte sin gamle Dragon,
Blandt Udstyrsæsker begravet
I den deiligste Phaeton.

En Oberst i Cavalleriet
Med Gods og et Hammerværk,
Det Vigtigste ved Partiet,
Var hendes Fader for stærk.

Jeg hørte Tanterne sige, -
Jeg troer der var hele fem -
De misundte den solgte Pige, -
Hvi fik han ei een af dem!

Til Flasken jeg ikke slog mig,
Jeg greb ei til Dolk og Gevær;
Lidt flau jeg blev, men tog mig
Det dog ikke videre nær!''

---

    Saa sang han; men i Stemmen
    Og den skurrile Sang
    En Bitterhed, en Veemod
    Fra hans Indre dog klang;
    De unge Piger smiled,
    Saa knap det kunde sees,
    Fru Sappi saae alvorlig
    Om i den hele Kreds.

    ,,Ret saa!'' tog Ramm tilords,
    Han var just <i>à son aise,</i>
    <i>Accommodare se rebus</i>
    <i>At non sibi res,</i>
    Det lærte mig min Rector,
    Og den Philosophie
    Har, hvor min Fod saa vandred,
    Mig troligt staaet bi.

    ,,Var dette'', spurgte hans Dame,
    ,,Arabisk eller Spansk?
    Saa vær saa snild at tyde det
    Paa bredt og ærligt Dansk!''
    ,,Med Glæde!'' han gjensvared,
    ,,Lad mig Guitarren faae!
    Den hjælpe skal at give
    Forklaring derpaa.

    Jeg lokke vil af Strængen
    De Toner, som boer
    Her i mit glade Hjerte,
    Og tolke dem ved Ord.
    Hvordan saa Skjebnen støder,
    Jeg aldrig bliver stødt;
    Jeg er tilfreds med Verden,
    Thi Livet er saa sødt:

---

,,Ja Livet er et Gilde!
En rigtig lystig Fest!
For tidligt eller silde
Ei kommer nogen Gjæst.
Jeg iler til Banketten,
Der vinker paa min Vei;
Og sad vi der end Tretten,
Saa skræmmer det mig ei.

Hvad har I vel mod Jorden,
Som vi til Festhal fik?
Alt gaaer jo i sin Orden
Og sømmeligste Skik.
Har vi ei Lys paa Himlen,
Som kan gaae op og ned?
Og Nattelampevrimlen
Og Maanens Lygte med?

Jeg sætter mig til Bordet
Med Hjertet, fyldt af Tak;
Og laer dem have Ordet,
Som holde meest af Snak.
Jeg bruger kun min Stemme
Til Sang, og lade vil
Complet, som jeg var hjemme,
Og holder kjækt mig til!

Er her ei grønne Tillier?
Et Telt af Himlen bygt?
Med hvide Frøkenlilier
Og Jomfruroser smykt?
Dem plukked vi jo gjerne, -
Men maae vi nøies blot
Med Anemonens Stjerne,
Saa er det ogsaa godt.

Men hvis mig Vaaren nægter
Et Blad af sin Triumph,
Veed jeg et Løv, som mægter
At sige Rosen Trumf!
Det er de rige Blade
Paa Rankens svaie Vaand,
Der skjærmer om de glade
Gulddruer med sin Haand.

Vi følge gamle Skikke:
For Enden af vort Bord
Musiken mangler ikke,
Nei, der er hele Chor.
Der er jo Sang i Skoven
I Dal, paa Eng, ved Kyst,
Der er jo Sang paa Voven,
Og Sang i hvert et Bryst.

Ja, Livet er et Gilde,
En altfor yndig Fest,
Jeg kommer ei forsilde,
Thi jeg er ung som Gjæst.
Selv naar engang jeg graaner,
Slaaer jeg mig ei til Ro;
Mig Phantasus da laaner
En Vinge eller to!''

---

    Her tømte han sit Bæger,
    Hans Kind var blevet varm;
    Med Smiil han lagde Cithren
    Nu hen i Philos Arm;
    Da gik der som en Lysning
    Om dennes ædle Træk,
    Hans Øie glimred, Panden
    Han hæved fri og kjæk.

    Og mens han med Harpeggier
    Præluderede sin Sang,
    Henrykt hans Blik ved Babets
    Guldlokkede Hoved hang.
    Det var ei sødlig Smægten,
    Ei kjælent Sværmeri,
    Nei, der var Kraft og Alvor
    Og Sandhed deri!

    Da løfted Pigebarnet
    Just Hovedet op og saae
    Paa ham med disse Øine,
    Der var saa himmelblaae,
    Som var de rene Engles
    Og Kjærlighedens Hjem, -
    Det slog! - og Sangens Kilde
    Sprang fra hans Hjerte frem:

---

,,Jeg elsker Dig, o skjønne Jord!
Hvor Rosen blusser, Ranken groer
Med sine stærke Druer;
Jeg hilser Dig i Vaar og Høst
Med lige Fryd, - mit Liv, min Lyst
Ei Vintrens Barskhed kuer.

Jeg elsker Dig især, o Nord!
Hvor vore Stammefædre boer
I deres stille Grave;
Hvor Ætten trives stærk og ny
Paa Engen og i Bøgens Ly,
Som Blomster i en Have.

Jeg elsker Dig, Du danske Mark!
Hvor Egen med sin runkne Bark
Omværned stærke Planker,
Der ofte bar, som Skib og Stavn,
Fra Kyst til Kyst dit stolte Navn,
Der vækker stolte Tanker.

Jeg elsker Dig, grønklædte Ø!
Der hviler som en smykket Mø
I Havets Kjæmpe-Arme;
Hvor i min Moders Favn jeg laae,
Hvor Tankens første Glimt jeg saae,
Og Hjertet fik sin Varme.

Jeg elsker selv mit sidste Hjem,
Som engang i sit skumle Gjem
Min Haandfuld Aske rummer,
Hvor efter Fartens Fryd og Savn
Jeg lander i en sikker Havn
Til dyb og evig Slummer.

Men - til jeg er af Vandring træt,
Mit Liv skal være dit, Babet!
Og Kunsten Livet smykke;
Ved Zeus! jeg gad dog gjerne see,
Om der endnu vel findes Tre,
Som sligt et Tempel bygge!

Og der jeg være vil dit Skjold,
Og værne, som en Ridder bold,
Om Dig, mit Hjertes Dronning!
Vi slibe Livets Diamant
Og dele trofast saa - ei sandt?
Dets Malurt og dets Honning!''

---

    Han reiste sig fra Bordet
    Og kjærligt til Babet saae,
    Greb hendes Haand den kjære,
    Der som en Lilie laae
    Paa Dugen, og saa sagte
    Mod Kinden trykked den,
    Og lod den lønligt glide
    Mod Læberne hen.

    Da hvisked Madame Sappi
    Til Ramm: ,,See, hvor galant,
    Hvor ridderligt og nobelt, -
    Naar bare det er sandt!
    Hvor kjærligt og ærbødigt. -
    Naar bare det forstaaes -''
    Her slog et Blik fra Philo
    For hendes Læber Laas,

    Babet, den lille, glade,
    Hun hørte ei et Muk,
    Hun saae kun op til Philo
    Med et Smiil og et Suk,
    Der endte med en Latter
    Saa klingende og klar,
    Mens til de røde Læber
    Det blanke Glas hun bar!

    Hun skjød sin Stol tilbage,
    Tog Citharen i Haand
    Og slynged om sin Nakke
    Dens brede Silkebaand,
    Og vilde just begynde
    Et lille, muntert Qvad, -
    Da standsed hun forfærdet
    Og ganske bleg hun sad.

===

<nonum><center>7.</center></nonum>

    Det hele lille Selskab
    Tabte Mæle og Maal;
    Igjennem Stormens Susen
    Der hørtes et Skraal;
    De studsede, de lytted -
    Og atter det lød,
    Som var en Sjæl bestedt
    I den yderste Nød.

    Ud sprang de to Studenter
    Og Philo efter dem,
    Rask gjennem Regn og Mørke
    De lyttede sig frem;
    Men snart de kom tilbage
    Med Latter og med Larm
    Og stormed ind i Stuen
    Med Degnen Arm i Arm.

    Babet blev lidt betutted ved
    At see sin gamle Ven,
    Dog vared det ei længe,
    For hun fik Mod igjen;
    Thi før sig Bertel satte
    Tilbords, som man ham bød,
    Han traadte frem og talte,
    Og saa hans Tale lod:

    ,,Høistærede! Jeg beder
    Modtag mig først som Gjæst,
    Naar de mig Plads forunde
    Ved Kunstens rige Fest!
    Jeg føler det,'' han raabte
    Med Haanden lagt paa Bryst,
    ,,Her boer Genie, forenet
    Med Mod og med Lyst!

    Min Dands er ei saa tosset,
    Nu skal De bare see!''
    Saa feied han henad Gulvet
    En snurrig <i>passe-peids;</i>
    ,,Hvad Sangen anbelanger,
    Veed Jomfru Kristine vist,
    Blandt Sydsjælland Degne
    Rangerer jeg ei sidst!''

    Man gjorde Plads ved Bordet,
    Og han satte sig da ned;
    Med Glas og Kniv og Gaffel
    Han gjorde god Besked;
    Sin Mund han dog ei brugte
    Alene til sin Mad,
    Nei, han var høist veltalende
    Og stolt og sjæleglad.

    Men Kromadamen hvisked
    Til Blunt: ,,Endnu en Rest
    Jeg har af lange Flasker,
    Fra sidst her var Fest.
    Dem henter jeg tillige
    Med langlivede Glas;
    Jeg troer, til Gildets Punktum
    Kan de komme tilpas.''

    ,,De er jo dog en Engel,
    Min deiligste Madame!''
    Udraabte Blunt, - hun trued,
    Men smiled dog til ham,
    Og smutted ud og bragte
    Snart paa en Bakke fiin
    De lange slebne Bægre
    Og den skummende Viin.

    Ved dette Syn Hr. Bertel
    Sprang henrykt fra sin Stol;
    Han pilled af behændigt
    Den blanke Stanniol,
    Han lod saa Proppen flyve
    Og knalde høit, og gik
    Fra Stol til Stol og skjenked
    Den olympiske Drik.

    Nu Jublens Thermometer
    Steeg mange Grader til;
    I alle Hjerter tændtes
    Den guddommelige Ild;
    Den strenge Madame Sappi
    Blev vennehuld og sød, -
    Og ak! Hr. Limmers Næse
    Den glimted som en Glød.

    Begejstret som en Satyr
    Slog Degnen for sit Bryst:
    ,,Men hvad er uden Sang vel
    Alverdens Fryd og Lyst?
    Den er jo Livets Blomster!
    Lad os synge da en Sang,
    Jeg lærte paa Regentsen
    Nummer tre, i anden Gang!

    De Herrer den vist kjende?
    Det Bedste er, jeg troer,
    Vi slynge vore Stemmer
    Til en fiirdobbelt Snor!
    Kom an!'' - De Mellemstemmer
    Var Ramm og Blun t tilpas,
    Primo Tenor sang Philo,
    Og Bertel anden Bas:

---

,,Trætter Dig Livets Strøm?
Vaagn da fra Døs og Drøm,
Hører Du Propperne knalde?
See, som velsignet Regn
Over en solbrændt Egn,
Perlende Dugdraaber falde.

Yndige Farvespil,
Modnende Sommer-Ild
Straaler fra svulmende Ranker;
Druernes Gud er stor,
Rigt i hans Tempel boer
Jubel og glimrende Tanker.

Drik, som Du skal og bør,
Klag, om Du kan og tør,
Saa over Jordlivets Trængsler;
Sorgen gaaer strax til Ro,
Hjertet sig vugger jo
Huldt i livsalige Længsler.

Ud fra sit stille Hjem
Strømmer saa Sangen frem,
Vaarfriske Blade og Blommer;
Hver en Stund klar og ny!
Ja, under Rankens Ly
Smiler en evig Skjærsommer!

Staa ei der stum, men tal:
Er i en Jammerdal
Saa dine Timer henfløine?
Her, hvor os vinker sødt
Himmelblaat, Rosenrødt -
Læber og tindrende Øine!''

---

    Med Haandklap og med Bravo
    Blev lønnet deres Qvad,
    Og alle Glas blev tømte
    I munter Bunterad;
    Høirøstet blev nu Talen
    Og Ordet mere frit,
    Ret Ingen vilde høre,
    Men hver fortalte Sit.

    Og der var ingen Tunge,
    Som jo dygtigt fik sig rørt;
    Madamen declameerte, kun
    Af Krokonen hørt.
    De unge Pigers Stemmer
    I Choret Gjenlød gav;
    De loe som Morgenlærker,
    Og vidste knap hvoraf!

    Nu meldtes dem fra Stalden,
    At Alt i Orden var,
    Natstormen lagt til Hvile
    Og Himlen reen og klar,
    At nu det var paatide,
    Da det gryede ad Dag; -
    Tilvogns de steg da Alle
    Og satte sig i Mag.

    Krokonen den unge,
    Fik mangt et venligt Nik,
    Men Blunt med Fingren sendte
    Et Kys - og saa et Blik!
    Da smeldede de Pidske,
    Porthunden gjøede, sprang, -
    Snart dulgtes Karavanen
    Af Krattets Bladehang.

    Fra Busk og Græs dem mødte -
    Den sødeste Sommerduft,
    Om deres Kinder svøbte sig
    Den stille Morgenluft;
    Kun Skoven endnu mumled
    Om Nattens Storm og Støi,
    Fra Mosen op, nær Veien,
    De vilde Ænder fløi.

    Men treven var den Kjørsel
    Paa den opblødte Vei,
    Søvndyssende, og længe
    Det vared heller ei,
    For alle Øine blunded.
    Ingen hørte eller saae
    Smaalærkerne at qviddre
    Eller Solen opstaae.

===

<nonum><center>8</center></nonum>

    Herr Obersten, den gamle,
    Den Herre til Væringgaard,
    Var fredeligt henslumret
    Og lagt paa sorten Baar,
    Med Støvler og med Sporer,
    I ædel krigersk Pragt,
    Af sine troe Dragoner
    Længst til Capellet bragt.

    Han havde mange Penge,
    Men endnu fleer af Aar;
    To Aar er kun forløbne,
    Da han med graanet Haar
    Til Væringgaard hjemførte
    Et Barn som Fæstemø;
    Men bort fra al den Glæde
    I Vaar han maatte døe.

    Eensom den unge Enke
    Nu sad, som det sig bør,
    Det sorte Haar omvundet
    Af hviden Crepe og Slør.
    Et Barn hun var som Hustru,
    Nu saae hun næsten ud,
    Som en faderløs Ungmø,
    En forsvunden Sømands Brud.

    Den Morgen var saa stille
    Efter Nattens Storm og Strid,
    Og Solen stod paa Himlen
    Huldt smilende og blid;
    Da gik den unge Frue
    I Havens lune Gang,
    Mens alle Blomster dufted,
    Og alle Fugle sang.

    Hvad Fuglene sødt qviddred,
    Som de var lært og vant,
    I hendes unge Hjerte
    Et villigt Echo fandt;
    Og Blomsterduften strømmed
    Som et Sundhedskildevæld,
    Og søde Minder vaagned,
    Som styrked hendes Sjæl.

    Ind vandred hun i Skyggen
    Paa gruusbelagte Gang;
    I hendes Tanker nynned
    Et Minde, som en Sang.
    Hun satte sig paa Bænken
    Ved stille, blanke Aa;
    De hvide Svaner fornemt
    Paa deres Frue saae.

    I hendes Tanke nynned
    Et Minde, som en Sang;
    Det var en Blomst, en lille,
    Fra hendes Foraarsvang;
    En Blomst, der aldrig mister
    Sit Liv, sit Farvespil,
    Men sødt livsaligt dufter,
    Saasnart kun Hjertet vil:

---

,,Hvilende,
Lukkende
Tæt Dig i Favn,
Smilende,
Sukkende
Henrykt dit Navn,
Kjæler jeg,
Dyssende
Sorgen i Blund,
Stjæler jeg
Kyssende
Liv fra din Mund.

Vinger den
Svævende
Tanke mon faae,
Bringer den
Bævende
Barm til at slaae;
Mødes de
Smægtende
Længseler da,
Nødes de
Nægtende
Blik til et Ja!''

---

    Blødt som et Net sig slynged
    Den søde Melodie,
    Om Ordene og bare
    Et Billed frem deri,
    Der som Maanen bag Skyen
    Snart svandt og snart kom, -
    Da vaagned hun af Drømmen
    Og saae sig hurtigt om.

    En Klang af Sølverbjælder
    Det var, og i Galop
    Den lille Hund kom logrende
    Og sprang paa Bænken op.
    Saa hørtes tunge Fodtrin,
    Og frem hun ile saae
    Huusholdersken, den trinde,
    Saa rask, det vilde gaae.

    Heel aandeløs, forpustet
    Hun meldte da strax:
    ,,En Gjæst vi nu har faaet,
    Men af et eget Slags.
    Paa Veien hist var væltet
    En Vogn med Herrer tre,
    Og Een var saa forslaaet,
    Det var en Gru at see.

    Jeg stod just da paa Blegen;
    To Herrer og deres Kudsk
    Ham bare ind fra Veien
    Og lagde ham ved en Busk.
    Der laae han, hvid som Linet,
    Man hørte ei et Suk,
    Mens Blodet randt fra Panden, -
    Men, Gud! hvor var han smuk!

    Jeg skyndte mig da til dem,
    Og bad dem strax paastand,
    At bære op paa Gaarden
    Den stakkels unge Mand.
    Det grønne Kammer oppe
    Jeg hurtigt ordne lod;
    Jeg vidste jo saa sikkert,
    Det var Dem ei imod.

    Den syge Mand paa Sengen
    Endnu bevidstløs laae,
    Da han blev let forbundet
    Saa godt, det vilde gaae;
    Den yngre Herre klipped
    Hans Haar og lagde Baand
    Om Saaret, som det syntes,
    Med meget øvet Haand.

    Saa vaagned han af Dvalen,
    Et Suk, et dybt, han drog,
    Og mumled et Par Ord og
    Sit Øielaag opslog.
    Men, Jesus! hvilke Øine!
    Nu har jeg mange seet,
    Men, sandt for Gud, kun sjelden
    Af saadan Qvalitet!

    Med Hamborgervognen
    Har jeg sendt Lars afsted
    At hente Doctor Jensen
    Og bringe strax ham med.
    Og gamle Karen sidder med
    Sit Sytøi udenfor
    Hans Dør, som Vaagekone,
    I den lange Corridor.

    Nu er de Andre reiste,
    Kun knap var deres Tid;
    Den Ældre loved venligt dog
    At komme snart herhid.
    Hvad det dog er for Fyre,
    Jeg gjerne vide gad;
    Jeg havde ei ret Hjerte til
    At spørge dem ad!'' -

===

<nonum><center>9.</center></nonum>

    - Alt Roserne var falmed',
    Men i deres rige Dragt
    Stode de høie Malver
    Rank som en prægtig Vagt
    Til Høire og til Venstre
    Omkring den Bowlingreen,
    Der foran Haugestuen
    Laae fløiesblød og fiin.

    Blank stod paa Himlen Solen
    I stille Sommerdag,
    Fra fjerne Landsbykirke
    Man hørte Timens Slag;
    Sangfuglene sad tause,
    Og kun en flittig Bi
    Gav Lyd, naar paa sin Hjemvei
    Den iilsomt drog forbi.

    I Husets andet Stok man
    Et Vindve aabnet saae,
    Hvor nu saa mange Dage
    Den fremmede Syge laae;
    Han havde taalmodig holdt sig,
    Som Lægens Alvor bød,
    Der ham besindigt varsled,
    Det gjældte Liv og Død.

    Først nu det var forundt ham
    At hæve Hovedet lidt,
    At sidde paa en Sopha
    Og vandre et Par Skridt;
    At livne sine Tanker
    Ved et friere Blik,
    At qvæge sit matte Hjerte
    Ved Luftens Balsamdrik.

    Men nede i Verandaen
    Huusfruen ene sad,
    Omskygget tæt af Vedbend,
    Jasmin og Gedeblad;
    Taus tankefuld og bøiet
    Over sit Sytøi ned,
    Hun kunde deroppe høre
    Den Syges sagte Fjed.

    Hun hørte, hvor han stemte
    Guitarrens Stræng og hvor
    I alle Tonearter
    Han følte sig for.
    Først nynned han kun sagte
    Til Strængelegens Klang,
    Men snart med Eet sig hæved
    Hans Stemme til Sang:

    ,,See, Lamperne blinke
    I Skoven og vinke
    Til Droslens og Bogfinkens pyntede Hjem,
    Der Strængene klinger
    Og Sværmen sig svinger, -
    Min Kjærest og jeg, vi er ogsaa blandt dem.''

    Da kasted hun sit Sytøi
    Og heftig op hun stod,
    Den friske Foraarsrose
    Hendes Kinder forlod.
    Men atter sank tilbage hun
    I Lænestolens Skjød,
    Mens fra de søde Øine
    En Taarestrøm frembrød.

    Der var kun Een i Verden,
    Som kunde denne Sang!
    Kun Een, hvis Stemme eied
    Saa vidunderlig Klang!
    Hun skjulte sine Øine,
    Hun ganske stille sad,
    Med Hjertets Slag hun fulgte
    Det idylliske Qvad:

---

,,See, Lamperne blinke
I Skoven og vinke
Til Droslens og Bogfinkens pyntede Hjem,
Der Strængene klinger
Og Sværmen sig svinger, -
Min Kjærest og jeg, vi er ogsaa blandt dem.

I Dandsen vi træde,
Men dølge vor Glæde,
Dybt gjemmes i Barmen vor Hemmelighed;
Vi blusse, vi gløde!
Det er just det Søde,
At Ingen i Verden det aner og veed.

Vi vove selv ikke
At mødes med Blikke,
Skjøndt lænkede ved det usynlige Baand;
Hvad Taushed bevarer,
Mig sødt aabenbarer
Et Tryk af din lille, velsignede Haand.

Som Snoren af hvide
Coraller mon glide
Let gjennem din Fletnings sortglindsende Pragt,
Saa sees nu, saa dølges,
Saa slynges, saa følges
Vort Liv og vor Tanke i Kjærligheds Pagt.''

---

    Og da de sidste Toner
    Svandt som en Morgendug,
    Hun reiste bly sit Hoved
    Fra Bordet med et Suk;
    Hun tørred sine Taarers
    Mildt dulmende Strøm,
    Og saae nd over Haven
    Som vaagnet af en Drøm.

    Der stod den gamle Doctor,
    Han bøied sig just ned
    Og plukkede en Neglik
    I det rige Blomsterbed.
    Han nærmed sig Verandaen,
    Han traadte ind, og hun
    Modtog ham med et Haandtryk
    Oa en smilende Mund.

    Han satte sig og sagde: ,,Har
    De hørt vor Patient?
    Hvad synes De, min Frue!
    At min Kunst har fortjent?
    Jeg uden Pral tør glæde mig
    Ved dette nye ,,Bliv''!
    Jeg troer i ham er sparet
    Et ædelt, frodigt Liv.

    Jeg har ham givet Haab om
    Imorgen - eller saa -
    At stedes for Deres Aasyn
    Og ud i Hangen gaae.
    Jeg syntes, det virked bedre
    End noget Roborans;
    Jeg sjelden saae en sundere
    Natur end hans.

    I Deres Sorg, min Frue!
    Vi volde Dem Besvær.
    Men en Kjærlighedsgjerning
    Var Dem jo altid kjær.
    Snart kan han dog forlade
    Dette stille Paradiis!'' -
    Han tang og af Gulddaasen
    Tog sig hurtigt en Priis.

    Han ordned sig til Afsked,
    Han trykked Fruens Haand.
    Hun vilde talt - hun dvæled,
    Som fraværende i Aand.
    Hun vilde ham forsigtigt -
    Udspørge, ak, men før
    Hun Ordet fik paa Læben,
    Han svandt bag Salens Dør.

    Den Nat var uden Slummer,
    Den Dag var uden Fred,
    Det syntes hende, Timerne
    Bar Bly paa deres Fjed.
    Og end en Nat, og end en Dag
    Ei Ro blev hende undt;
    Da kom den gamle Tjener
    Og meldte - ,,Hr. Blunt!''

    Paa Tjenerens Skuldre støttet
    Han traadte langsomt ind;
    Omkring de krusede Lokker
    Laae end det hvide Bind.
    Ind gjennem Vindruløvet
    Just Sommersolen loe;
    Den gamle Tjener fjerned sig,
    Og de blev ene To.

    Der hørtes intet Udraab,
    Der saaes ei Comediespil;
    Gjensynet gik saa trøstigt
    Og heelt naturligt til.
    Men tavse stod de Begge,
    De gjemte i deres Bryst
    En sød, en ængstlig Glæde,
    En smerteblandet Lyst.

    I Begges Sjæle dæmred
    Den samme Tanke frem,
    Et Baand med Eet den fletted,
    Der gjenforened dem;
    Et Stjerneskud den ligned
    Der just tilsammen faldt
    Med det lønlige Ønske,
    Og lovede dem Alt. -

    Der sad nu paa Divanen
    Det unge skjønne Par.
    Hans Øie speided rundtom
    I Salen, hvor de var.
    Da hvisked han: ,,Dorthea!
    Jeg er hos Dig? - men hvor?''
    Hun taug; med Rødmen peged
    Hun paa sit Sørgeflor.

    Der foer et Glimt af Glæde
    I Barmens dunkle Bo,
    Og paa hans ædle Aasyn
    Der leired sig en Ro,
    En Ro, som den kun eier,
    Der haaber og troer:
    Men fra hans glade Læber
    Ei voved sig et Ord.

    Men hendes Øine hviled
    I hans, og det var klart,
    At eet og samme Billed
    Blev Begge aabenbart.
    Da brød han ud: ,,Dorthea!
    Ak, husker Du dengang?''
    Han aabnede Claveret
    Og satte sig og sang:

---

,,Ak, mindes Du, vi kom fra Dands
Og vandred gjennem Byen;
Nathimlens rige Fakkelkrands
Var slukt af Taageskyen.
Du tripped paa de pene Been
Adroit og let fra Steen til Steen
Og jeg holdt Paraplyen.

Den Vandring klart i Mindet staaer,
Og aldrig har jeg glemt den;
Jeg var kun sytten, atten Aar,
Og Du kun fjorten, femten.
Dybsindig ei vor Tanke var,
Men Tungen frit fra Hjertet bar
God Lystighed og Skjemten.

Og Svar og Gjensvar fulgtes net
Som Rimet i Terziner,
Som i en capricieus Duet
To friske Violiner.
Vi var i Læ for Nid og Nag,
Den hele Kjøbstad sov jo bag
Nedrullede Gardiner.

Vi kom til Torvet; som en Elv
Det flød med sorte Vover.
Du standsed her og bad mig selv
At bære Dig derover.
Jeg vandrer end saa tidt, saa lidt
De hundred, lykkelige Skridt
I Drømme, naar jeg sover.

Saa glad jeg Dig paa Armen tog,
Mens vi blev ved at snakke;
Din ene Arm fortroligt slog
Du blødt omkring min Nakke.
Det gik for smaa og rebne Seil,
Som var det Torv et iisglat Speil,
En steil, livsfarlig Bakke.

Jeg flytted langsomt mine Been,
Og lod Dig varligt glide
Ned paa din Faders Trappesteen
Og stod saa ved din Side.
Hvi dvæled vi? ak, aabenbart
Det var Gud Amor blevet klart,
At nu var det paatide!

Han lærte os at kjende nu
To Læbers søde Varme.
Du trykked mig med stille Blu
I dine unge Arme.
Vi glemte Alt omkring os, Alt,
Vi hørte ei de Dryp, der faldt,
Paa Silkeskjermen larme.

O, dette lange - lange Kys, .
Vor første Blomst i Vaaren,
Det lever end, som var det nys
For os til Verden baaren.
Det lever som min bedste Skat
I Glædens Solskin, Sorgens Nat,
I Smilet og i Taaren.''

---

    Han reiste sig, han stod da
    Med et Spørgsmaal i sit Blik,
    Der klart fra hans Hjerte
    Til hendes Hjerte gik:
    ,,Siig, Elskte! tør jeg bære
    Et Fremtidshaab herfra?''
    Og hendes Blik ham svared
    Huldsaligt med et ,,Ja!''

    To Timer derefter
    Glad, gjenfødt og ny,
    Han rulled hen ad Veien
    Til Kong Valdemars By.
    Da tænkte han paa Limmer,
    Og høit af Glæde loe:
    ,,Nu kan jeg bringe Fyren
    I hans Alderdom til Ro!''

    Et Billed af en Fremtid
    Med blaa og skyfri Luft,
    Hvor alle Livets Blomster
    Ham loved deres Duft,
    Drog som et Panorama
    Hans indre Blik forbi.
    Den lille Fru Dorthea
    Var Solen deri.

===

<nonum><center>10.</center></nonum>

    I Gjæstgivergaarden
    I Atterdags By,
    Med Udsigt just til Taarnet,
    Som kneised høit i Sky,
    Der sad Hr. Ramm alvorlig
    Ved Vindvet i en Krog,
    Og lod, som han læste
    En Comoediebog.

    Han ændsed ikke Himlen,
    Der var saa sommerblaa,
    Han saae ei til Ruinen,
    Der for hans Øie laae.
    Hvi skulde han og fængsles
    Af den gamle, døde Muur,
    Naar Blikket turde drukne
    I en deilig, ung Natur?

    Men paa hans kloge Pande
    En Alvor der var,
    Om indre Kraft og Fasthed
    Den Vidnesbyrd bar.
    Hans Øie var vel venligt,
    Men dog kjækt og bestemt.
    Et Træk om Munden røbed
    Baade Lune og Skjemt.

    Der sad hun, Nina Sappi,
    Saa rank og fiin og let,
    Ved Salens anden Side
    Paa en lav Tabouret;
    Fra Flygelets Tangenter,
    Som saa færdigt hun slog,
    For sin Tanke hun hented
    Et klart og fyndigt Sprog.

    Som i en Vaarvind vugges
    Det saftgrønne Siv ,
    Saa fik her hendes Skjønhed
    Som et forhøiet Liv,
    Midien den myge Blødhed,
    Det brune Haar sin Pragt,
    Nakken den fine Bøining,
    Ved Tonernes Magt.

    Og som to Duer følges
    Paa sommerlig Flugt,
    Snart fjernes, snart mødes,
    Saa svævede smukt
    Den unge Piges Hænder,
    Som i en Alfedands,
    Og flettede af Toner
    Den rigeste Krands.

    Hun slutted Phantasien,
    Et lille Suk hun drog,
    Hun vendte et Par Blade
    I en opslaaet Bog.
    Og efter en ret dristig
    Accordfølges Gang,
    I et roligt Andante
    Sødt smeltende hun sang:

---

,,Giv mig, til Tegn at Du din Villie
Vil bøie efter min, en Lilie!''
Hun lagde Haanden blødt om Stilken
Og saae paa ham og spurgte: ,,Hvilken?''
,,Jeg valgte helst'', han sagde, ,,Knuppen;
Liig Sommerfuglen, svøbt i Puppen,
Den lover, men den holder ofte
Langt mere, end fra først den lovte.''
Hun sagde: ,,Revet løs fra Stammen,
Som Barnet, fjernet langt fra Ammen,
Den vil sit unge Hoved bøie,
Og aldrig aabne Dig sit Øie!''
,,Men jeg'', han svared, ,,jeg vil nære
Den med mit Hjerte og min Ære!''
,,Ja da'', hun svared, ,,vil den Fagre
Dig liig en Engel huldt omflagre,
I Himlens Fryd, i Jordlivs Smerte,
Og døe af Glæde ved dit Hjerte!''
Vaarsolen smiled, Vinden lufted,
Sig Knuppen aabned huldt og dufted.
De vandred langsomt ned i Dalen,
Fromt hilsede af Nattergalen.
Langs Veien straaled Rosens Kerter,
Der var en Fred i Begges Hjerter.''

---

    Da reiste Ramm sig ivrigt
    Fra sin Stol og sin Krog,
    Og kastede paa Gulvet
    Den uskyldige Bog:
    Med hastige Skridt han
    Til Pigebarnet gik;
    Hun vendte sig og smiled
    Med lidt forundret Blik.

    ,,Tilgiv mig, Signorina!
    Maaskee min Dom er gal, -
    Men var de Vers ei matte,
    Og Elskeren fatal?
    Thi hele Trylleriet
    Det lagde selv De til
    Ved Deres søde Stemme
    Og Deres Hjertes Ild!

    Jeg kan ei rigtig døie
    Det altfor fine Spind,
    Mig er det Djerve, Drøie
    Meer efter mit Sind.
    Som Theerosens Bæger
    Maa Tankens Blomster fiint
    Udfolde sig naturligt
    Og ikke forpiint.

    Og den Musik, den velske,
    Mig huer heller ei,
    Den knuger paa mit Hjerte
    Saa slæbende og seig.
    Det evige <i>sostenuto,</i>
    Som ved en Lænkes Tugt,
    Jo lammer Phantasien
    Hver Vinge til Flugt.

    Hvis Riimsmeden vidste
    Sit eget sande Gavn,
    Han nævned altid Tingen
    Strax ved sit simple Navn;
    Saa skrued han ei Strængen
    Saa høi og saa stram,
    At ofte den maa briste
    Til evig Spot og Skam.

    Jeg mindes fra min Barndom
    En lille Elskovssang,
    Som mig en gammel Tante
    Har sunget mangen Gang;
    Og altid, naar jeg hørte den,
    Stod levende for min Hu,
    Den, som jeg tidligt elskte,
    Og jeg elsker endnu.

    Kun svag var Tantes Stemme,
    Det var, som i en Drøm
    Om Fortids søde Minder
    Den blev saa blød og øm.
    Hvergang hun havde sunget
    Var hendes Øie vaadt;
    Det gjaldt hendes Hjerte,
    Det anede jeg godt.

    Min Elskte var en lille Een,
    Da først jeg hende saae
    Hen over Scenen svæve
    Med Psychevinger paa.
    Og som en Fortids Ridder
    Jeg svoer ved Elskovs Gud
    Den Rosenknup at plukke,
    Naar den var foldet ud

    Hun voxte op, blev deilig,
    Selv holdt jeg trofast ved
    Min Tantes Qvad og Haabet, at
    Min første Kjærlighed
    Den sidste skulde blive!
    Jeg vil, hvis De har Lyst,
    Dem synge disse Toner
    Mig selv til Ro og Trøst.''

    Han satte sig ved Flygelet,
    Han dvæled et Minut,
    Som den, der staaer og venter
    Den sidste Skranke brudt.
    Rask hæved han sit Hoved, -
    Og til sindrig Harmonie
    Med dæmpet Stemme sang han
    Den simple Melodie:

---

,,Han vidste mange faure Ord,
En Tankevæv han kunde flette,
Hvis Islæt var en Rosenflor, -
Om Alt, hvad i et Hjerte boer,
Han kunde yndefuldt berette.

Hun sad og saae paa ham saa tyst,
Med Undren i det søde Øie,
En aldrig forhen anet Lyst
Fik Liv i hendes unge Bryst
Og hæved Barmens Liliehøie.

Men da huu ret fik aabent Syn
For dette Skjønhedsliv, der lued
Med Kraft ud fra hans dunkle Bryn,
Opklaret ved et Tankelyn,
Som i et Speil <w>sig selv</w> hun skued.

Med henrykt Skræk hun saae i Løn
Ham der i Billedet at knæle,
Saa elskelig, saa varm, saa skjøn,
I hver hans Mine bad en Bøn,
Der gjældte Begges unge Sjæle:

,,Bønhør! - hvis ei, maa jeg herfra!
Da svinder brat, hvad nys jeg malte!''
Hans <w>sidste</w> Ord var dette <w>Da</w>, -
Men hendes første var et <w>Ja!</w> -
- Den Stund de ikke mere talte!''

---

    Han endte Ritornellen
    Med skjødesløs Fart
    Og loe: ,,Nei, dette Billed
    Har heller ingen Art!
    Det er en daarlig Beiler,
    Som trænger til mange Ord,
    Naar blot en lille Kjende
    Han haaber og troer.

    Saa er jeg mere dristig,
    Jeg veed, hvordan? og hvad?
    Jeg trykker Kyssets Rose
    Paa Haandens Lilieblad,
    Og spørger Pigebarnet
    Saa freidig og glad:
    Skal vi paa Livets Vandring
    Ei følges kjærligt ad?''

    Som sagt, saa gjort! Hun rødmed,
    Hun smilede sødt,
    Den skjønne Pande segned
    Hen mod hans Skulder blødt.
    Han løfted hendes Hoved,
    Han kyssed hendes Mund, -
    Og saa var de forloved
    I den selvsamme Stund.

    Som tvende Dugdraaber
    Paa eet og samme Blad
    Med Eet kan flyde sammen
    Og aldrig skilles ad,
    Saaledes deres Sjæle
    I det salige Nu
    Formædled sig og skabte
    Det fortrolige Du!

    ,,Nu er Du min, Ninetta!''
    Blev Ramm alvorlig ved;
    ,,Du er, som sagt, min første,
    Min eneste Kjærlighed!
    Hvergang jeg atter saae Dig,
    Hvor Du var blevet stor,
    Fik Hjertets Blomster Solskin
    Og stod i bedre Flor.

    Ak, ja! Du har da dandset,
    Men vist paa Torne tidt,
    Mens Dine Øine smiled,
    Har Hjertet ofte lidt.
    Kom trygt nu ved min Side,
    Med al min Kraft, mit Mod,
    For Snoge og for Torne
    Jeg vogte skal din Fod.

    At blive Skuespiller
    Det har jeg aldrig drømt,
    Thalia, Melpomene
    Jeg har kun tjent paa Skrømt
    Den skjønne Kunst jeg voved
    At laane, for her
    Naturligt, uden Opsigt
    At komme min Elskte nær.

    For Kunsten og for Standen
    Al Ære og Respect!
    Men mig en anden Gudinde
    Tog i sin Varetægt.
    Hun til Emblem har Slangen,
    Og i kraftige Ord,
    I Urter og i Stene<note>* I stærke Ord, i Urter og i Stene, - <i>in verbis herbis et lapidibus omne medicamen.</i></note>
    Al hendes Viisdom boer.

    Hun tænde skal vor Arne,
    Hælde Guld i vort Skriin,
    Og presse i vort Bæger
    Den klare, søde Viin.
    Men Du vil Huset smykke
    Med Ynde, Liv og Lyst,
    Og værne huldt om Sæden
    For Evighedens Høst!

    Kom nu, <i>Ninetta mia!</i>
    Tag Hat og Kaabe paa;
    Lad Arm i Arm os sammen
    Til Pakhuset gaae,
    Hvor begge de Gudinder
    Med Maske og med Dolk
    Har deres Tempel aabnet
    For et mysgjerrigt Folk.

    Nu Prøven vist er færdig.
    Bered Dig nu til
    At see paa vore Brædder
    Et selsomt Skuespil.
    Jeg skulde meget feile,
    Hvis ikke der jeg fandt
    Med Myndighed og Iver
    En kraftig Bundsforvandt.''

===

<nonum><center>11.</center></nonum>

    Paa Scenen, som forestilled
    Et Huus i landlig Egn,
    Der stode nu forsamlede
    Hr. Limmer, Bertel Degn,
    Fru Sappi og Hr. Philo
    Og den lille Babet; -
    De var just ved at prøve
    ,,Kong Pharaos Portrait.''

    Af Klipfisk, Tran og Tjære,
    Af Sild og Hamp og Sprit,
    Var der en Atmosphære,
    Der dog mildnedes lidt
    Ved Luftninger, der gjennem
    To aabne Luger fik
    En fri Entree, og viftende
    Igjennem Templet gik.

    De skarpe, skraae Solstraaler
    Og Sommerhimlens Blaae
    Med ironiske Blikke
    Til Scenens Landskab saae.
    I Lugerne sad Spurve,
    De qviddrede saa froe,
    Grandgiveligt det lød,
    Som de spottede og loe.

    Man var ved sidste Scene,
    Og Limmer nok saa net
    Med Værdighed forenede
    Ung Philo og Babet;
    Da lød en kraftig Stemme
    Fra Salens Baggrund: ,,Slet!
    I spille Begge usselt!
    Saa havde jeg dog ret!''

    Da blev der brat en Stilhed.
    Babet hun hvisked blot:
    ,,Ved Gud! der har vi Fader!
    Nu gaaer det aldrig godt!''
    Men Madame Sappi blegned,
    Og Bertel, heel confuus,
    Trak baglænds sig og væltede
    Fast Aagerkarlens Huus.

    Da traadte frem for Dagen
    Den Præstemand god,
    Bredskuldret, høi og mægtig;
    Med lange Skridt sin Fod
    Hen over Bønkerækkerne
    Han løftede, og lod
    Sig ikke standse, før han
    Paa Scenens Brædder stod.

    Han stilled sig i Midten,
    Mens som en spidset Piil
    Til Høire og til Venstre
    Han sendte et Smiil.
    Han hilste rundt i Kredsen
    Med overlegen Ro,
    Men lod sit Blik dog dvale
    Ret kjærligt paa de To.

    Han hævede sin Stemme;
    Den klang som reent Metal,
    Og fulgte Tanken sikkert
    Med saadant Tonefald,
    At man sig følte tryg for,
    At den forfeiled ei.
    Med rette Vægt og Fylde
    At gaae den rette Vei:

    ,,Jeg meer end nok har skuet
    Af dette Skuespil!
    Saa det var, gode Jørgen!
    Alt, hvad Du kan og vil?
    Og Du, min lille Stine!
    Det var da saa omtrent,
    Hvad din Begejstring mægted?
    Det var ei stort bevendt!

    Naar nu jeg bryder Staven
    Og fælder Dom, - ei sandt? -
    Er jeg en grum <i>tiranno,</i>
    Eller ogsaa en Pedant,
    Hvis Hjerte er for Kunsten
    Som et tilsløret Speil?
    Det kunde dog nok hænde,
    I tog en Smule feil!

    Ei støtter jeg fortvivlet
    Min Pande imod Væg;
    Ei tørrer jeg mit Øie,
    Rørt ved mit eget Præk;
    Ei Blikket tragisk hæver
    Jeg mod Soffittens Blaae; -
    Jeg siger tørt og myndigt:
    See, <w>her</w> skal Skabet staae!''

    Her vendte sig nu Degnen
    Og mumled ved sig selv:
    ,,Den Tale er et Stigbord
    For Begeistringens Elv.
    Nu gad jeg seet, om Jørgen
    Har i sin Næse Been,
    Om ,,Staalet'' i hans Villie
    Kan vælte denne Steen!''

    ,,Som sagt'', saa vedblev Præsten,
    ,,I feile, hvis I troer,
    At i mit Bryst for Kunsten
    Ingen Kjærlighed boer.
    Nei, jeg har just for Kunsten
    Den rette Respect, -
    Bønhaser kun jeg hader
    Og deres hele Slægt!''

    Her hurtigt han med Haanden
    Hen over Panden foer:
    ,,Jeg sad engang til Middag
    Ved en Skuespillers Bord.
    Han, jeg, hans Søn og Datter
    Var det hele Compagnie, -
    Samtalens Blomst udfolded
    Sig broget, kjæk og fri.

    De Unge var Elever,
    Men deres Kald kun svagt.
    Det smertede den Gamle,
    Der stadigt tog i Agt
    At aabne deres Øine,
    Og i Samtalens Gang
    Han af og til saalunde
    Røbed sit Hjertes Trang:''

---

,,Er Kunsten lang og Livet kort,
Saa bør vi vel itide ændse
At faae en selvskabt Flor paa vort
Tilmaalte Rum, med Skjel og Grændse.

Skal Floren trives, maae vi først
Faae Kundskabs Kilde til Udvikling,
Hvis ei hver Blomst skal døe af Tørst
Og staae kun som en vissen Stikling.

Træd ikke med forvoven Hu
Til nogen Kunstens Helligdomme;
Med Hjertet tomt og knust vil Du
Fortvivlet snart tilbage komme.

Grib ikke med vanhellig Haand
Den strenge Dolk, den muntre Maske;
Dig brænder let, liig Fyrrespaan,
Gudindens Alterild til Aske.

Men har Du Kræfter, har Du Kald,
Og klar Bevidsthed om din Evne,
Træd sindig da i Kunstens Hal,
Men vær beredt paa Kampens Stævne.

Thi Kamp Dig venter, heed og haard,
Med tusind Blændværk, tusind Smerter,
Og Seiren tidt er uvis, naar
Alt sluknes Jordelivets Kerter.

Den, som vil høste Laurens Blad
Ved Banens Meta, uden Anger,
Maa være vaagen med sit Had
Til Smigers Gift og Avinds Slanger.

Naturen er den første Norm,
Den er en Kunstners rette Amme;
Har Kunsten naaet Naturens Form,
Er begge To Eet og det Samme.

Det Kunstige er Kunst dog ei,
Men kun gjenfødt ved Idealet
Det skuffe kan, liig Contrafei
Af Mesterpenslen skabt og malet.

Saa Sandhed som en Lov bør staae
Og holde hver en Kunstner Stangen:
Paa Retten Livet skues maa,
Og ikke vise sig paa Vrangen.

Den tredie Lov vel Anstand er,
En Gratie, der huldt udbreder
Sin Glands paa hvert et Punkt og hver
En Vei, som Kunstens yndling træder.

En Sjouer selv - en Trappetøs
Kan jo med Gratie fremstilles,
<w>Jens Olsen</w> vorde gracieus,
Naar blot ved Lunets Magt de spilles.

Thi Lunet er som Guldet, lagt
Til Pryd om Perler og Demanter,
Det hæver Viddets rige Pragt,
Og skjuler alle stygge Kanter.

Før man vil declamere, maa
Man lære rigtig redt at tale;
Og lære taaleligt at gaae,
For man betræder høie Sale! -

<w>Det</w> er omtrent det Apparat,
Hvormed man tør til Templet stige.
Er det istand hos Dig, Krabat?
Er det paa rede Haand, min Pige?

Nei! - Du, min Søn! - jeg seer det nok
Trak ei Talentets Lod af Urnen,
Din Fod ei passer til en Sok,
Og heller ikke til Cothurnen.

Gaaer Du med Kaarde og Barett
Og troer Dig ret en vakker Ridder,
Seer vi fast Jeppes, Arvs Portrait
Kun, hvor Du gaaer og staaer og sidder.

Og omvendt: naar Du os engang
Vil male Bondeklods-Maneren,
Saa kjeder Du, gjør Tiden lang,
Thi altid skimtes Cavalieren.

Du bærer kun et ydre Skjær,
Men uden <w>indenfra</w> at lære
At <w>ikke</w> være den, Du <w>er,</w>
Men være den, Du <w>skulde være!</w> -

Min Datter! Du gaaer ikke fri
For min Kritik! - Er i din Tanke
Du Dyveke og Eboli, -
Jeg seer dog kun en lille Janke.

Gjør Du Dig yndig, fiin, naiv,
Og troer, det er Dig selv, Du spiller,
Saa er det værre! - Uden Liv
Du maler Metter og Perniller!

I mægte ei at naae den Krands,
Der smykker de gudsendte Præster;
Vær glade, hvis med aaben Sands
Ved Festen I kan staae som Gjæster!

Dødsynd mod Kunsten er det, naar
Man uden Kald, med laante Pjalter
Dumdristig til dens Tempel gaaer
Og skjæmmer Offret paa dets Alter!''

---

    Her mumled Bertel: ,,Fatter
    Er en Hund paa en Fiol!
    Det var en deilig Præken!
    Og hvilken Prækestol!''
    De Unge stod forlegne,
    Med Smiil Madamen saae
    Til Limmer; men Pastoren
    Ei agtede derpaa:

    ,,Nu siig mig, passer dette?
    Man skulde næsten troe,
    Det Hele kun var møntet
    Paa Eder begge To.
    Jeg aned længe Faren;
    Men jeg lod Sagen, gaae
    Sin skjæve Gang, indtil jeg
    Fik Grund til ret at slaae.

    Ei sandt, I selv maae føle,
    I har gjort galt Bestik?
    Beruste - ei begeistred -
    Ved den olympiske Drik?'' -
    Her Jørgen og Kristine hen
    I Fadrens Favntag gik;
    Den Ene fik et Haandtryk,
    Et Kys den Anden fik.

    ,,Spil da for Folk i Aften, -
    Men, saasandt jeg er Præst,
    Nu har idag I Begge
    Eders sidste Rolle læst.
    I giftes skal - forstaaer sig -
    Og det om føie Tid;
    Kun ei, som her, saa løseligt,
    Men lidt mere solid.

    Et Hverv jeg byder Jørgen,
    Som just han passer til:
    Du synger godt og færdig
    Du er i Orgelspil.
    Og Dig, min lille Stine!
    Vil det nok være kjært
    At lære Smaaglutter Alt,
    Hvad selv Du har lært!

    ,,Min Søster!'' vedblev Præsten
    Til Madame Sappi vendt,
    ,,Har Du forglemt mig ganske?
    Og har jeg det fortjent?
    I langsommelige Tider
    Du ei en Tøddel skrev,
    Din Huusbonds Død - det Budskab
    Bragte dit sidste Brev.

    Tilgiv! en Stræng jeg rører,
    Som ei man burde slaae!
    End smerteligt den bæver, -
    Jeg tvivler ei derpaa.
    Bag disse malte Skjerme dog
    Du Trøst og Lise fandt -
    Og vistnok ogsaa Hæder!''
    Tilføied han galant.

    ,,Men see! en <w>Vis</w> histoppe,
    Hvis ringe, svage Tolk
    Jeg er, og til Formynder
    Sig gjør for visse Folk,
    Et mægtigt Baand har tvundet,
    Der, som jeg haaber, nok
    Vil drage Dig fra Vandring
    Til Hjemmets Spinderok.

    Ja, det er nu en Gaade,
    Hvis Løsning jeg kun veed.
    En ret alvorlig Glæde
    Er dit Hjerte bered.
    Det undred mig slet ikke,
    Jeg feiled ikke, om
    Paa dette lille Stikord
    Selv Gaadens Løsning kom.''

    Knap havde Præsten udtalt,
    Før fra Coulissen ind
    Treen Doctor Ramm og Nina
    Med sin blussende Kind.
    Nu Moderen, lyksalig, blev
    Med Kjærtegn overøst; -
    Og der blev ret en Jubel,
    Da Gaaden saa var løst.

    ,,Jeg har,'' tog Præsten Ordet,
    ,,Nu snart vort Dagværk endt;
    Intriguen og dens Løsning vel
    Jeg være kan bekjendt.
    Eet staaer endnu tilbage,''
    Han sagde med et Blik,
    Der ikke just saa lempeligt
    Til Degnens Hjerte gik.

    ,,Vort Regnskab, min Hr. Bertel!
    Opgjøres hjemme bedst.
    De følger os imorgen
    Paa Stines lille Hest.
    Endnu det er paatide
    I Glemsel Alt at slaae, -
    Fik Provsten Sligt at vide,
    Min gode Ven! hvad saa?''

    Han bød sin Søster Armen
    Og ilede afsted;
    Og Doctor Ramm og Nina
    De fulgte ogsaa med;
    I Jørgens Arm fik Stine lagt
    Sin Haand saa blød som Dunn;
    Bagefter listed Degnen,
    Slukøret, men luun. -

    - Som den eensomme Bauta
    Paa øde, stille Val,
    Nu paa den tomme Scene
    Og for den tomme Sal
    Stod Limmer her alene,
    Ubevægelig og tyst;
    Saa stred han ned til Lamperne
    Med Haanden paa sit Bryst.

    Med høicomisk Pathos
    Tre dybe Suk han drog
    Og declameerte Wallensteins<note>Fra <a poet="schiller">Schillers</a> drama <i>Wallenstein</i> (1800).</note>
    Berømte Monolog:
    ,,Som en afløvet Stamme
    Jeg staaer nu her!'' - da brat
    Han følte, at to Hænder
    Ham greb om Skuldren fat.

    Og det var Blunt, den unge,
    Den lykkelige Svend.
    Han raabte: ,,Slæng nu Masten
    Og disse Pjalter hen!
    Tro ei, at her jeg taler
    Kaadmundet og i Ruus:
    Jeg et Asyl Dig byder
    I mit Hjerte og mit Huus!''
</body>
</poem>

<poem id="winter2018081303">
<head>
    <title>Nissens Juleaften</title>
    <firstline>Paa Mark, paa Eng og Bolig</firstline>
    <source pages="289-352"/>
    <quality>korrektur1,kilde,side</quality>
</head>
<body>
<nonum><center>1.</center></nonum>

Paa Mark, paa Eng og Bolig
Sneeteppet festligt laae,
Som Stjernen kasted rolig
Sit klare Øie paa.

Saa vidt som Blikket naaede,
Var iisklædt Havets Bryst;
De trætte Fiskerbaade
Laae slumrende paa Kyst.

Paa Gaarden, hvor med Gammen
Man holdt den glade Juul,
Sad tvende Nisser sammen
Ved deres Brød og Suul.

Med røde, spidse Huer,
Med lange, hvide Skjæg,
Sad de ved Lampens Luer
Bag lune Kjeldervæg.

Den Ene, <w>Top</w>, var Gjæsten
Men <w>Kop</w> var Vertens Navn;
De vare Venner næsten
Fra deres Fødestavn.

Dog mens de sad ved Borde
Og kjækt i Sulet beed,
Tog Verten, <w>Kop</w>, tilorde,
Og han var meget vred:

,,Jeg bød Dig hid, min Broder
Som jeg saa gjerne gjør;
Men see de nye Moder, -
Min Grød er uden Smør!

Slet ikke vil jeg være
Nu meer i dette Huus,
Hvor knap saamegen Ære
Jeg nyder, som en Muus.

Da dette Huus sig reiste
Med Tinde, Muur og Taarn,
Og stolt fra Klinten kneiste,
Hvor Intet saaes tilforn;

Da Haven her blev dyrket,
Fik Duft og Fuglesang,
Af Grønt i Skov ommørket
Det lette Raadyr sprang;

Da var det mig en Glæde
At see hiin Vikingæt
Her stolt at tage Sæde
Til fredelig Idroet.

Jeg kom til denne Bolig,
Som endnu her den staaer,
Og vogtede den trolig
I fire hundred Aar.

Jeg skjærmede den baade
For Røver, Tyv og Trold,
Jeg vogted den for Vaade
Af Ild og Fiendevold.

Men nu - jeg troer jeg hader
Nu baade Slægt og Huus;
Jeg veed, naar jeg forlader
Det, synker Alt i Gruus.

Man har, det tør jeg sige,
Mig haanet altfor slemt,
Især den Kokkepige,
Som Smørret har forglemt.

Hun selv dog kunde trænge
Til mig paa Livets Vei;
Men hun kan vente længe
Paa Hjælp, den kommer ei.

Den Kokketøs! den Taske!
Hvad bilder hun sig ind?
Avlskarlen, Jens, den raske,
Hun rækker tidt sin Kind.

Hvor tidt har jeg da tysset
Gaardhundens stærke Vov,
Saasnart jeg hørte Kysset
Og saae, Jomfruen sov!

Nu kan hun længe sukke -
Nu er jeg ond og vred;
Nu kan hun Ilden slukke
Paa Hjertets Arnested.

For sidste Gang herinde
Vi holde da vor Juul;
Saa gaaer jeg bort at finde
Et andet, bedre Skjul.

Fra Stegerset mig bar jeg
Med List et Julefad,
Godt Øl i Kanden har jeg,
Saa vi kan dog faae Mad.

Men naar vi saa er mætte
Og sidde ved vort Kruus,
Jeg vil Dig lidt berette
Om dette gamle Huus.

Fra Spirets Knap og Fløie
Til Kjeldrens mindste Vraa
Jeg kjender Alting nøie, -
Det kan Du vel forstaae.

Jeg saae sig Huset hæve
Og voxe som en Lind,
De første Skyer svæve
Hen over Taarn og Tind.

Og Alt, hvad her paa Borgen
I svunden Tid er skeet,
I Glæden og i Sorgen,
Det har mit Øie seet.

Heel underligt det falder,
At vandre Fjed for Fjed
Igjennem mangen Alder
Til Øieblikket ned.

Men Tanken har jo Vinger,
Dens Skridt er let og ungt,
Som Lynet den sig svinger
Fra fjerne Punkt til Punkt.

Jeg kan Dig Alting melde,
Snild er jeg som en Snog,
Jeg kan Dig Alt fortælle
Som læst op af en Bog.

Følg med! jeg kunde male
Af Billeder en Rad,
Til Morgnens Haner gale,
Og vi maae skilles ad;

Men jeg vil ikke friste
Din Taalmod altfor slemt;
Det Første og det Sidste
Du høre skal bestemt.''.

Saa tog af Tudekanden
En Slurk den lille Kop,
Og skjød sig lidt fra Panden
Den røde Hue op.

---

<nonum><center>2.</center></nonum>

Da nys den stolte Frue,
Margreth, fra Pragt og Magt
Bag Roskilds Kirkebue
Til evig Ro var bragt;

Og han, den taabelige
Erik fra Pommerland,
Forspildte Folk og Rige
Som en uvittig Mand;

Sad Ridder Haek og raaded
For Borgen her; men lidt
Hans Guld og Gods ham baaded,
Som det nu gaaer saa tidt.

Man kaldte ham den Onde,
Forhadt og flyet var han
Af Herremand og Bonde, -
Han var en ufæl Mand.

Dog var ei ondt hans Hjerte,
Men han var tung i Sind,
Ham voldte næsten Smerte
Hvert Aandedrag, hvert Trin.

Hans Lader vare skumle
Og altid vildt hans Blik;
Man ofte hørte mumle
Om Udaad, han begik.

Mod Fattige og Rige
Var han dog lige god,
Og Ingen kunde sige,
Hvori hans Synd bestod.

Hvad ham dog bittrest krænked,
Var, at hans unge Viv
En Datter ham kun skjenked
Og lod derved sit Liv,

Saae han den spæde Unge
I Vuggen qvik og glad,
Hans Tanker, skumle, tunge,
Sig nærmed fast til Had.

Men jeg stod tidt og kigged
Og vogted Barnets Fred,
Naar Ammen sov og nikked,
Og Lyset var brændt ned.

Hun blev en deilig Pige,
Blaaøiet, hvid og rød,
Og saa var hun tillige
Som Melken mild og sød.

Hun kunde sagtens smile
Som Vaaren klar og varm,
Thi der var Fred og Hvile
I Gydas unge Barm.

Hun trøstigt lod den banke,
Thi intet Øies Magt
End havde hendes Tanke
Af Barndoms Slummer vakt.

Ved Vintertid med Silke
Hun i sin Væv mon slaae
De Blomster, Blade, Stilke,
Dem hun om Somren saae.

Hun syede og i Ramme
Og sang saa yndigt, at
Smaafuglene blev tamme
I Havens Blomsterkrat.

De ikke skye sig dulgte,
Men fløi i Kamret ind;
Og trofast hende fulgte
Den tamme, hvide Hind.

I Vaar og Sommer rygted
Hun tro sit Urtebed;
Og Dagene de flygted
I stille Fryd og Fred.

Men hendes Fader ikke
Forstyrred hendes Ro;
Kun mørknedes hans Blikke,
Naar ret hun sang og loe.

Da hun var blevet voxen,
Han redte til en Fest;
Han slagted Lammet, Oxen
Og indbød mangen Gjæst.

Der baget blev og brygget
Og tappet Viin og Most,
Og Riddersalen smykket
Med Tjeld og Urtekost.

Og Slægtens Unge, Gamle,
Mand, Qvinde, Svend og Mø,
Man saae sig her at samle
Rundtom fra Land og Ø.

Hr. Haek dem bød velkommen
Med sølverblanke Kruus,
Med Fløiten og med Trommen
Blev de ført ind i Huus.

Han dem ved Skiven bænked,
Som det var ret tilpas,
Men dog sin Datter skjenked
Den første Hædersplads,

Der sad de stolt og kneiste,
Og Alt var Liv og Fryd;
Da Ridder Haek sig reiste
Og saa slog han til Lyd;

Han sagde: ,,Venner kjære!
Og al min gode Slægt!
Jeg vil et Ord frembære,
Som, haaber jeg, har Vægt.

En Søn mig arver ikke,
En Datter Gud kun gav;
Engang mit Skjold skal ligge
Uændset paa min Grav.

At mildne Himlens Vrede,
At rydde Syndens Rod,
Skal hun nu for mig bede
Og være mig til Bod.

Imorgen hun indklædes
Skal i en hellig Stand,
Og hendes Pande vædes
Med Reenheds Vievand.

Jeg vil, at hun forsager
Nu Skov og Eng og Mark,
Og reen som Duen drager
Til Klostrets sikkre Ark.

Idag hun under Krandsen
Med lystig Sang og Klang
Tør træde end i Dandsen
For allersidste Gang!''

Den Faders strenge Villie
Af Alle Bifald fik;
Mens hun, den Offerlilie,
Lod segne bly sit Blik.

Men da hun atter nødte
Sit Øie op med Tvang,
Et andet Øie mødte
Det paa sin stille Gang.

Det Øie var vel dristigt,
Mandhaftigt, klart og blaat,
Og at det lindred listigt
Jo klædte det saa godt.

Dybt hendes Hjerte bæved,
Men da hun Øiet bly
Igjen fra Skjulet hæved,
Det mødte hans paany.

Et Smiil om Læben drog han,
Og taus han sad en Stund;
En Frugt fra Fadet tog han,
Men ikke for sin Mund.

Han ridsed med sin Daggert
I Æblets røde Kind
Saa listeligt og vakkert
De stærke Runer ind.

Og mens ved Gallabordet
Der toned Sang og Spil,
Og Alle førte Ordet,
Men Ingen hørte til,

Han over Dugen trilled
Den Abild rund og rød,
Just som han havde villet,
Sank den i Gydas Skjød.

Paa hendes Kind i Lue
Stod tvende Roser da,
Og det var let at skue,
Hvor deres Ild kom fra.

Ei længer Blikket trængte
Sig frem som Øiekast;
Nu ved hans Aasyn hængte
Det inderligt og fast.

Ud stormed Ungdomssværmen,
Til Dands de fulgtes ad,
Mens endnu trygt ved Bærmen
De gamle Herrer sad.

Og yndigt hvirvled Dandsen
Til Fløite og Cymbal,
Og broget snoedes Krandsen
I Fakkelsmykte Sal.

Snildt Ridder Rolf hin unge
I Dands ved Gydas Haand
Med Øie og med Tunge
Fast knyttede sit Baand.

Da svandt af hendes Tanke,
At hun var Offerlam,
Ømt som en Vedbendranke
Den klynged sig til ham.

Snart var de Timer svundne,
Hver Fod, hvert Øie træt,
Og snart laae Alle bundne
I Blund og Drømmens Net.

Da Solen næste Morgen
Nattaagerne forjog,
Drog langsomt ud fra Borgen
Til Klosteret et Tog.

Det Kloster laae bag Skoven,
Hvor nu i Høst og Vaar
Bag Harven og bag Ploven
Den travle Bonde gaaer.

Did red da Gyda liden
Paa festligt smykte Hest;
Og hende nær ved Siden
Sig holdt den skjønne Gjæst.

Fra aabne Kirkeporte
Det Tog imøde gik
De Klosterfruer sorte
Med dybt nedslagne Blik.

De ledte frem for Alter
Den blege Brud, mens Klang
Af Tuba, Harpe, Psalter
Liig Virak op sig svang.

Og mens de Kirkeklokker
Som til Gravlægning slaaer,
De klipped hendes Lokker,
De raged hendes Haar.

Og da hun saa var dækket
Af Slør og Kofte sort,
Da iled, som forstrækket,
Den Venneskare bort,

Liig vevre Fugl i Bure,
Der vil af Længsel døe,
Bag skumle Fængselsmure
Sad nu den faure Mø.

En sælsom Ild der brændte
I hendes unge Bryst,
At aldrig før hun kjendte
Saa smertefuld en Lyst.

Dog i den grimme Hule,
Hvor nu hun var hensat,
Hun maatte ængstlig skjule
Sit Hjertes dyre Skat.

Men hendes snevre Celle,
Den eensomt stille Nat,
De kunde nok fortælle,
Hvordan det vel var fat.

Een Villiekraft kun leved,
Eet Billed klart, kun stod;
Alt andet var oprevet
Som Blomst med Top og Rod.

Og ingen Hvile lagde
Paa hendes Barm sin Haand,
Og ingen Tanke sagde
Et ,,Fred''! til hendes Aand.

Saa gik der tvende Nætter,
Saa gik der Dage to;
Den tredie Nat hun sætter
Sig for at fange Ro.

Hun sneg sig ned i Haven.
I Muren var en Dør,
Som førte ud til Graven,
Der vel var dyb, men tør.

Hun gyste ei, og Mørket
Ei voldte hende Skræk;
Af Elskovslængsel styrket
Hun kom til striden Bæk.

Den sorte Nonnekofte
Hun kiltred op ihast,
Om trinde, hvide Hofte
Hun knyttede den fast.

Høit hendes Lænder baded
Den dybe, stille Strøm,
Men hun saa sikkert vaded,
Som var det i en Drøm.

Let gjennem Skov hun iled
Og tænkte ei paa Sorg,
Glad hendes Hjerte smiled,
Da nær hun stod hans Borg.

Her standser hun og vakler;
Thi fra en Huulvei frem
Kom der et Tog med Fakler
Og Ridder Rolf med dem.

Han sig i Bøilen hæved
Og svang sig af sin Hest,
Og mens hans Hjerte bæved,
Han knæled for sin Gjæst.

,,Det var min Agt og Villie
Just nu at udfrie Dig;
Og Du, min søde Lilie!
Du kommer selv til mig?''

Det sagde han med Liste,
Det Halve kun var sandt;
Thi altfor vel han vidste.
Hvordan hun Veien fandt.

Han i sin Arm opfanger
Den blege Rosenknop,
Og paa en vælig Ganger
Han løfter hende op.

Til Borgen ikke drog de,
Den Ungersvend og Mø;
Paa rappe Hove jog de
Ned til den salte Sø.

Her vented dem en Skude,
Og endnu samme Nat
De pløied Bølgen ude
Mod Nord i Kattegat.

Til Sydens fjerne Lande
Han styrede sin Stavn,
Ved Velsklands rige Strande
Han satte ind i Havn.

De hørte Romas Klokker
Og stod ved Naadens Dør;
Og da var Gydas Lokker
Saa bølgende som for.

Og her hun blev befriet
For Løftets strenge Baand,
Og deres Pagt indviet
Nu ved en hellig Haand.

Paa Sikilø han landed
Og vandt sig Gods og Fæ,
Og planted der blandt andet
Sit ædle Stammetræ.

Det groede og forgrened
Sig stolt og stod ved Magt,
Og Nordens Kraft forened
Med Sydens Skjønhedspragt! -

De troede sig saa snilde
Og priste deres Mod;
Men mig det var, der vilde,
At Lykken blev dem god.

Jeg aabned hende Døren,
Jeg styred hendes Fod,
Jeg døved alle Øren,
Da Fængslet hun forlod.

Jeg Ridderen desuden
I Drøm gav Raad og Vink,
Jeg hjalp at ruste Skuden -
Jo, jeg var saare flink!

Og jeg - jeg knytted Knuden
I Pigens Reiseslør,
Der Fristelsen holdt uden-
For Hjertets aabne Dør! -

Hiint Slag paa Fædrens Hjerte
Faldt ikke meget tungt;
Det glemte snart sin Smerte
Og blev fast atter ungt.

Han beiled og hjemførte
En anden Hustru skjøn,
Og Himlen ham bønhørte, -
Hun fødte ham en Søn.

---

<nonum><center>3.</center></nonum>

,,Nu springer jeg et Stykke,
Et dygtigt Skridt v  taer;
Ei sandt, det er en Lykke,
At Tanken Vinger har?

Det er til vore Dage'',
Blev Verten Kop da ved,
Og lod sig Øllet smage,
,,Vi flytte nu vort Fjed.

End staaer det gamle Huus, som
Det stod fast første Dag;
End hvisker Skovens Snus om
Dets Gavle og dets Tag.

End sees paa alle Sider
Snørkler og Billedsiir,
End Sommerskyen glider
Hen over Borgens Spiir.

Udvendig er den gammel,
Forinden er den ny;
Alt Huusgeraad og Skrammel
Fra Fortid maatte flye.

Af Hvælvinger og Buer
Der findes nu kun faa;
Nu har vi flere Stuer,
Men de er ogsaa smaa.

Een af de store Sale
Staaer dog endnu ved Magt;
En Mand, som godt kan male
Har nu gjenfødt dens Pragt.

Hvor før paa Sandsteensfliser
Sig Støvlesaalen sled,
Nu Brysslerteppet<note>En tæppe fra Bruxelles.</note> viser
Et broget Blomsterbed.

Alt noget Nyt bebuder!
Solstraalen trænger frem
Nu gjennem blanke Ruder,
Hvor før kun var en Lem.

Den, Gaarden nu tilhører,
Er ei af Adelsslægt;
Han i sit Skjold kun fører
En Alen og en Vægt.

Men han har mange Penge,
Dertil en god Forstand,
Derfor han ei kan trænge
Til Sligt, den brave Mand.

Naa, den, som nu regjerer,
Er af sin Profession
En Kjøbmand, en Grosserer,
En moersom, sær Patron.

Vist har han Nok af Penge,
Og fleer endnu at faae
Behøver han ei længe
At speculere paa.

De strømme til hans Kasse,
Som Duer til et Slag,
Naar Høg og Glente passe
Paa dem fra Himlens Tag.

Ei paa sin Skat han ruger,
Nei, han er god og from,
Hvor Sorg og Armod knuger,
Til Trøst han ofte kom.

En Hustru, tidligt mistet,
Er ham et evigt Savn,
Og aldrig var han fristet,
At glemme hendes Navn.

Til Trøst har han en Datter,
En herlig Søn dertil,
Dem begge han omfatter
Med al sit Hjertes Ild.

Af Indfald, underlige,
Han ofte mange fik,
Som lod hans Færd afvige
Fra Verdens tamme Skik.

Hans Datter, ung og deilig,
Fik snart en Fæstemand;
Det skeete saa beleilig,
Som det vel tænkes kan.

Engang af Theemaskinen
Hun skoldet fik sit Bryst;
En Doctor lindred Pinen
Ved Balsam og ved Trøst.

Da hendes Saar var læget,
Og Smerten svundet hen,
Han hende bad bevæget
At lindre hans igjen.

Hun fandt det ganske billigt,
Og da saa Begge gik
Til Faderen, velvilligt
Af ham et Ja de fik.

Men nu var Freden ude,
For Sønnen, stakkels Fyr;
Alt syntes ham bebude
Et sælsomt Eventyr.

Han holdt meest af at drukne
Sig i et Lærdoms Hav;
De Bøger gamle, mugne,
Hans Tanke Næring gav.

Dog var han ingen Stakkel;
Nei tverimod, en Svend
Med Kraft i Øiets Fakkel,
I Arm, i Fod, i Lænd.

Han kunde fægte, ride;
I sidste Krig han gik
Med Portepee ved Side
Og holdt sig nok saa qvik;

Saa da han Værget slængte,
Var ham Kong Fredrik blid,
Og i hans Knaphul hængte
Et gyldent Hid-og-did.<note>* ,,Hid-og-did'' d. e. Kors, hvilket Ord Nissen ikke tør udtale.</note>

Til sine tause Venner
Paa Hylderne, for hvem
Hans Længsel altid brænder,
Han iled atter hjem.

Dog var der og en anden
Magnet, der drev ham saa;
Men Hjertet meer end Panden
Dens Kræfter virked paa.

Det var to Øine milde,
Det var et rigt Guldhaar,
Der tidligt ham og silde
Gjenkaldte Barndoms Vaar;

Da han og hun de leged
I Engens Blomsterfavn,
Og dybt gjensidig præged
I Hjertet hver sit Navn.

Den søde Tanke groede,
Som Rosenstokken groer,
Men aldrig end betroede
Han den til klare Ord.

Saa Ingen han fortrolig
Meddeelte, hvem hun var;
Trofast i Hjertets Bolig
Han hendes Billed bar.

Thi han, som hist ved Isted
Imod Kanoner gik,
Fast al Courage misted
For Fadrens Alvorsblik.

Hvo kan hans Skræk nu male,
Da ham engang i Løn
Hans Fader holdt den Tale
Høitideligt: ,,Min Søn!

Din Søster er forlovet -
Høist glædeligt! - Nu jeg
Har sat mig i mit Hoved,
At Du skal samme Vei.

Du higer og Du søger,
Som der i Digtet<note>Oehlenschlägers <xref poem="oehlenschlaeger1803a0,1-2"/>.</note> staaer,
I nye og gamle Bøger
Med Flid saa mange Aar.

Men Livet er Dig lukket,
Og det er dog en Bog,
Hvis Frugt, tilbørligt plukket,
Kan ogsaa gjøre klog.

Og aldrig kan der vækkes
I os en bedre Aand,
End naar hiin Frugt os rækkes
Af ædel Qvindehaand.

Hør nu: I denne Sommer
Fra Landet og fra Byen,
En Sværm af Frøkner kommer,
Saa kan Du holde Syn.

Har Du saa seet og seiret
Og vundet Seirens Krands,
Skal her jeg snart faae feiret
En Doppel-Allians.

Jeg vil, at I skal vies
Paa een og samme Dag;
Dog ønsker jeg, der ties
Endnu med denne Sag.

Nu haaber jeg, Du lader
Ei Lykken fra Dig gaae!''
Her bukkede hans Fader
Og gik og lod ham staae.

Der stod han heelt betuttet;
Thi ak! sit Nei, sit Ja,
Naar det var fast besluttet,
Veeg ei hans Fader fra.

Men da nu Gjøgen kukked
Til Nattergalens Slag,
Stod næsten aldrig lukket
Vor Port ved Nat og Dag.

For hvem der komme vilde,
Var Sagen nu saa let;
Thi Mennisken er snilde,
Naar Viddet bruges ret.

De har nu mange Kunster,
Som de har hittet paa,
Med Kræfter og med Dunster,
Som dem tilhaande gaae.

Et Brev nu bliver skrevet
Og sendt med Lynets Fart;
Knap har man skikket Brevet,
Saa faaer man det besvart.

Knap nogen Vognhest stamper,
Nu har de noget Nyt;
Locomotivet damper
Og flyver fyt-fyt-fyt!

Nu spørger ingen Skipper
Meer efter Veir og Vind,
Trods Vind og Veir han slipper
Ved Damp i Havnen ind.

Saa kom en Flok da sammen
Saavel tillands som -vands,
For her blandt anden Gammen
Maaskee at faae en Krands.

Af Søstrens troe Veninder
Fra Bal og Institut
Paa Gaarden sig indfinder
Heel mangen yndig Glut.

Vel Fadrens Planer kjender
De ei, men tidt i Løn
Den stille Tanke vender
Sig til hans vakkre Søn.

Der saaes to Baronesser,
Tre Frøkner fra et Stift,
To fattige Comtesser,
Som gjerne saae sig gift.

De eied stort ei mere
End Skjold med Ulv og Ørn!
Saa var der ogsaa flere
Guldfagre Kjøbmandsbørn.

Grossereren, den gamle,
Var ganske fiin og snu;
Af Herrer lod han samle
Kun faa Udsøgte nu.

To Fættre og et lille
Partie af Gubber saae
Han nok; thi de ei vilde
Hans Plan i Veien gaae.

Han vidste, de ei nærmed
Sig til hans Blomsterflor;
For Agerhøns de sværmed,
For Viin og L'hombrebord.

Og det var dog forskrækkeligt.
Saa heldigt Alting faldt;
For Morskab var der klækkeligt
Jo sørget overalt.

Smaafuglene sødt lokked
Dem ud hver Morgenstund,
Spadserende de flokked
Sig rundt i grønne Lund.

Der Snepper var at lange
Med Hagl i Skov og Mark,
Og Fiske nok at fange
I Strand, i Bæk, i Park.

Saa læste man en Digter,
Saa gjorde man tilhest
Udflugter til Udsigter,
Og tegned dem sombedst.

Med alskens Mundgodt læsset
De lange Borde var;
Liig Grullers Sang i Græsset
Gik da den Passiar.

Der blev og musiceret,
Der blev gjort deiligt Spil
Paa Fløiter og Claveret,
Imens de sang dertil.

Var det en kjølig Aften,
Fik man en lille Vals;
Med Knald da Druesaften
Sprang af Bouteillens Hals.

Ved Intet Sønnen mangled,
Han var jo ingen Nar;
Han reed, han sang, han angled,
Han spilte selv Billard.

Han dandsed, han spadseerte,
Han Gyngesnoren trak
Og livligt converseerte, -
Hvad vi vil kalde Snak.

Men seent, naar Alle iilte
Afsted: Sovvel! Godnat!
Han qvæged sig og hvilte
Ved Lærdoms rige Skat.

Han havde just et Værelse,
Hvor Ingen vilde boe,
Saa til sin Aands Belærelse
Han havde Fred og Ro.

Hans Fader gik og speided
Dag ud, Dag ind, og jeg
Usynlig ham geleided
Paa hver hans Sti og Vei;

Men af Forliebthed intet,
Slet intet Spor vi saae.
Den Gamle skjemted, finted,
Men fik ei Svar derpaa.

Men hos de søde Piger
Kom just Symptomet frem.
Du leer nok, naar jeg siger,
Jeg havde ondt af dem.

Vel vare Nogle kolde,
Og Andre stolte var,
Som kunde Minen holde
Bestandig lys og klar.

Jeg, som var allevegne
Og Alt forstaaer saa godt,
Saae Andre rødme, blegne
Med Øielaaget vaadt.

Tidt, før den søde Slummer
Dem slynged i sin Arm,
Udgjød de deres Kummer
I Kammerpigens Barm.

Og før de Øiet lukked
Og sank i Pudens Favn,
Jeg hørte, hvor de sukked
Eet og det samme Navn! -

Alt Somren var paa Vandring
Hen mod den travle Høst; -
Ei sporedes Forandring
I Ungersvendens Bryst.

Da lod hans Fader hente
Ham til sit Cabinet,
Og disse Ord henvendte
Til ham: ,,Nu er jeg træt!

Her gaaer Du nu, omstraalet
Af Skjønhed og Talent,
Og lige langt fra Maalet. -
Har man dog Mage kjendt?

Tag ikke som en Daare
Paa denne lette Sag!
Nu vil jeg, Du skal kaare
En Brud Dig næste Dag!

Du kan, naar blot Du vilde!
Faa Alt nu vel betænkt,
Hvis ei,'' - Her taug han stille
Og gloede grumme strengt.

Naar disse Jordens Herrer
Saa vigtige sig tee,
Og Øinene opspærrer,
Maa ret mit Hjerte lee;

De troe, ved saadant Væsen
At byde Alting Trods,
Og tages dog ved Næsen
Af Skjebnen og af os!

Den unge Mand ved Bordet
Stod paa sin vante Viis
Og søgte efter Ordet,
Mens Fædren tog en Priis.

En Fasthed, ham ei egen,
Jeg syntes dog at see;
Han bukked, ei forlegen,
Og sagde: ,,Det skal skee!''

Han var ved Aftensbordet
Fast overgiven vild,
Drak Viin og førte Ordet
Med usædvanlig Ild.

Saa blev det Nat. Hver Kerte
Var slukt og Alt i Ro;
Kuns han og saa hans Smerte
Sad vaagne Beggeto.

Med Haanden under Kinden
Saa tankefuld i Sind
Han sad, mens Nattevinden
I Kamret listed ind.

Den Stue Ingen yndte,
Der nødigt op man kom,
Ved Aftentid man skyndte
Sig helst derudenom.

Thi fra det skumle Kammer
I Taarnet hist mod Nord,
Paastaaer man, høres Jammer,
Som skeete der et Mord.

Det kommer, som de sige,
Deraf, at netop der
To Brødre for en Pige
Faldt i hinandens Sværd.

Nu søger hele Nætter
Hun der med Kost og Klud
At faae de mørke Pletter
Af Gulvet tvættet ud.

Han havde aldrig seet det,
Naar der ved Nat han sad,
Og ofte nok beleet det,
Naar man ham vared ad.

Hans Tanke ikke trængte
Sig om det skumle Punkt,
Det Billed, som han tænkte,
Var solklart, sundt, og ungt.

Han ændsed ei det Mørke, -
Nei, <w>det</w> var yndigt lyst,
Hvad al hans Villies Styrke
Nu samled i hans Bryst.

Som naar en natlig Skipper
Staaer taus ved Roer og Styr,
Og ei af Øie t slipper
Det fjerne Frelsens Fyr, -

Som naar en Gransker stiger
Til Tankens Dybde ned,
Og ei et Haarsbred viger
Fra rette Vei hans Fjed;

Saa fast hans Sind omslynged
Sin Længsel og sit Savn,
Saa fast hans Hjerte klynged
Sig til det ene Navn.

Der klang det som den reneste
Gudskabte Harmonie,
Og dette Navn, det eneste,
Var Text og Melodie.

Da aabned ganske stille,
Som ved en Luftnings Bør,
I Væggen sig en lille,
Tapetbedækket Dør.

Man sjelden kun den rørte,
Og den stod altid lukt,
Til Vindeltrappen førte
Den, som blev sjelden brugt.

Der traadte - nei, der svæved
En yndig Skabning ind.
Ha, hvor hans Hjerte bæved!
Hvor blegned ei hans Kind!

Det var en deilig Qvinde,
En Jomfru skjær og sød, -
Ak ja, det var jo Hende, -
Hans Alt i Liv og Død!

Hun gik - nei, jeg maa sige,
Hun svæved rank og let,
Det blonde Haar, det rige,
Knap fængslet af et Net.

Den lange, folderige
Natdragt, saa hvid som Snee,
Var fæstet op kun lige,
Saa Foden var at see.

Fra Halsen over Barmen
De brede Folder laae,
Og Ærmet dækked Armen
Ned til de Hænder smaa.

De aabne Øine skued
Ei ud, men indad vendt,
Den Glands, hvormed de lued
Kun for det Indre tændt.

Han voved ei at røre
Sit Øielaag, sin Mund;
Han voved blot at høre, -
At see han voved kun.

Den unge Pige flytted
Saa sagte frem sin Fod;
Da var det, som hun lytted,
Og saa hun stille stod.

Han holdt sin Læbe lukket,
Ei Lyd han aanded frem,
Men hendes Navn han sukked
Dybt i sit Hjertes Gjem.

Hun lytted! - Med en Stemme
Saa inderlig, saa kjær,
Hun mæled, som ei hjemme
Paa Jord hun havde meer:

,,Han kaldte! - o, mit Hjerte
Fornam hans kjære Røst!
Nu al min Tvivl og Smerte
Er vendt til Haab og Trøst.

Nys var det i det Fjerne, -
Nu klang det ganske nær!,
Jeg <w>maatte</w> - o, hvor gjerne
Jeg fulgte Kaldet her!''

End voved ei at flytte
Sin Fod den unge Mand;
Fast stod han som hin Støtte
Paa Borgebroens Rand,

Og mens hans Tanke svimled,
En Strøm af Elskovsord
Frem i hans Hjerte vrimled
Til riig og fyldig Flor.

Da lytted hun, - om Kinden
En Purpurlue flød;
Og mildt som Nattevinden
Hun hvisked: ,,Han er sød!

Naar Sol staaer over Skove,
Og skuer rundtomkring,
Han vil med mig trolove
Sig ved sin Moders Ring!''

Paa Bordets Hjørne lagde
Hun hen sin lille Haand; -
Han gjorde, som hun sagde,
Halv ubevidst, i Aand.

I hendes Aasyn tegned
Undseelse sig og Skræk,
Og som et Slør der segned
Om Pigens skjønne Træk.

Et Skridt hun tog, hun dvæled,
Som kyst, hun sammen foer,
Saa smiled hun og mæled
Et uforstaaeligt Ord.

Den Haand, som Ringen smykked,
Hun hæved langsomt kun,
Og den mod Barmen trykked
Med Smiil og til sin Mund.

Men nu - som Gulvet brændte
Hedt under hendes Fod, -
Hun hurtigt bort sig vendte
Og Kammeret forlod.

Men han stod henrykt, svimmel,
I salig Fryd fortabt;
Han vidste, nu en Himmel
Var for hans Fremtid skabt! -

Den næste Morgen vækked
Den unge Mand saa smaat
Sin Fader, der forskrækket
Betragted ham: ,,Hvad godt?''

,,Jeg uden meer Forhaling
Adlyde vil dit Bud;
Idag paa din Befaling
Jeg vælger mig en Brud;

Ei blot for Himlens Aasyn
I Hemmeligheds Gjem,
Nei, i Alverdens Paasyn,
Jeg drager hende frem.

Jeg vil Dig derfor bede
Til denne Festlighed
At holde Alting rede,
Som Du bedst kan og veed.

See, alle dem, som bleve
Herhid af Skjebnen ført,
Og alle dem, her leve,
Der bære Særk og Skjørt;

Hver Qvinde her paa Stedet,
Med tom, med spækket Pung,
Unødt, uforberedet,
Smuk, hæslig, gammel, ung, -

Dem maa idag Du samle
Mig i den store Sal!''
Da smidskede den Gamle:
,,Den Plan er ei saa gal!''

Det er ei let at sige,
Hvor ret i denne Sag
Det Overordentlige
Var i den Herres Smag.

Og gjerne, naar han turde,
Som nu ved dette her,
Det Sære, det Absurde
Han blanded i sin Færd.

Ja, i det Mindste bar han
Sig tidt heel sælsomt til;
Det syntes fast som var han
Skabt til Comoediespil.

Nu hurtigt sammenkalde
Ved Bud, han fik at gaae,
Lod han i Salen Alle,
Som gik med Skjorter paa.

Fra Damerne, de pene,
Til Kokkepigen rød,
Til den idyllske Scene,
En Malkeplads frembød;

Paa hele Klassestigen
Blev der slet Ingen glemt;
Der kom selv Hønsepigen,
Forundret og beklemt.

Hvad her afhandles skulde,
De aned vistnok ei;
Jeg ellers troer, de Hulde
Var løbet hver sin Vei.

Den unge Mand i Salen
Skarpt speidende stod der,
Som Høvdingen paa Valen
Foran en samlet Hær,

Men, naar man rigtig nøie
Saae til, man Vished vandt,
Han søgte med sit Øie
Een, som han ikke fandt.

Hans Fader, høist urolig,
Sig bøied nu i Løn
Hen mod ham, og fortrolig
Han hviskede: ,,Min Søn!

Du ængstes, som det lader;
Fat Mod! hvi dvæler Du?''
Han fik til Svar: ,,Min Fader!
Her mangler Een endnu!

Dog nei, der seer jeg hende
Hist i den lysblaae Dragt,
Hun er den, jeg vil vinde, -
Nu er Dig Alting sagt.''

Med Tillids Smiil i Øiet,
Med Haabet i sit Bryst,
Forbindtligt fremad bøiet
Han hævede sin Røst:

,,Et Ønske af min Fader,
Som mig Befaling er,
Gjør, at jeg klart oplader
Mit Hjertes Løndom her.

Du skal en Brud Dig finde,
Saa lød hans Alvorsord,
En huld Ledsagerinde
Paa denne dunkle Jord;

Livsalig for dit Øie ,
Et Lys for dine Fjed,
En Trøst i Livets Møie,
Ved trofast Kjærlighed.

Han lod Dem sammenkalde;
Og til mit Lykkespil
I kjære Venner alle
Nu Vidner være vil:

Til den, hos hvem jeg finder
Min salig Moders Ring.
For evigt jeg mig binder,
For dette Retterthing!''

En ængstlig Stilhed hviled
I hver en Vraa og Krog;
Mens Nogle haanligt smiled,
Hos Andre Hjertet slog.

Da traadte Een af Stimlen
Liig Stjernen af en Sky,
Som midt i Urtevrimlen
Violen frisk og bly.

Og saa - jeg vil ei bande -
Et Raab der hørtes: ,,<w>Hun!</w>
Forpagterens Johanne?''
Lød det fra Alles Mund.

Hun gik saa sær forlegen
Med Rosenblus paa Kind,
Saa lempeligt, som Veien
Gik op ad Fjeldetind.

Hun nærmed bly og sagte
Sig til sin Barndoms Ven,
Undseelig da hun rakte
Sin lille Haand ham hen:

,,Imorges paa min Finger
Det Smykke her jeg saae;
Jeg kan - hvordan den Ring er
Mig bragt - slet ei forstaae.

Som Barn jeg saae jo ofte
Dens glødende Rubin;
Jeg husker nok, Du lovte,
Den skulde vorde min.

Og nu -'' Her Kinden blegned,
Som før var luevarm,
Afmægtig fast hun segned,
Men i en trofast Arm.

,,Du, som har Ringen baaret,
Dig vier jeg mit Liv;
Dig har jeg mig udkaaret, -
Siig, vorder Du min Viv?''

Hun svared ei, men lagde
Sin Høire taus i hans;
Et Ja ham henrykt sagde
Jo hendes Øines Glands.

Nu Fadren proklameerte
Den Pagt for god og ret;
Man Parret gratuleerte
Omringende dem tæt.

Den Gamle fra sit Sæde
Paa Scenen skued ned;
Fast ellevild af Glæde
Han sine Hænder gned.

Saa skiltes Sværmen atter;
Men da Hver kom til Sit,
En hidtil kuet Latter
Udtømte sig jo frit.

Dog var det ikke Alle,
Der tog sig for at lee;
Hos Nogle var der Galde,
Hos Andre Sorg at see;

Her Smerte - hisset Kulde
Var over Hjertet bragt.
At trøste dem, de Hulde,
Stod ei dog i min Magt.

Men snart de dog kom stikkende
Med Bud fra deres Hjem:
,,Mama var sengeliggende, -
Og Fatters Hoste slem; -

Saa det var høist nødvendigt
At de kom hjem igjen, -
Saa var de bedt indstændigt
Besøge Den og Den; -

De maatte see at komme
Somsnarest nu afsted!'' -
Snart Salene var tomme
Og de smaa Kamre med!

Men nu ved Aarets Ende
Fik begge unge Par
Først rigtig lært at kjende,
Hvor god dem Himlen var.

Ei mindre Fryd var Fatters,
Han gik som i en Dands
Ved Sønnens og sin Datters
Qvadrupelallians.

Og det maa jeg vel sande,
At lystigt til det gik,
Da han fik sin Johanne
Og hun sin Doctor fik.

Vor Gaard blev stærkt beleiret
Af Gjæster uden Tal,
Og her et Bryllup feiret,
Som længe spørges skal.

Slet Ingen aned rigtig
Den sære Handels Spind;
Jeg kunde gjort mig vigtig,
Men holdt mig dog i Skind.

Der er jo mange Traade,
Som man ei røre tør,
Der er jo mangen Gaade,
Som man ei løse bør!''

---

<nonum><center>4.</center></nonum>

,,Kom med, min Ven! fra Taget
Vi skue kan derned,
Hvor lystigt Julelaget
Er leiret nu i Fred.

Men derfor skulde ikke -
Det mener Du vel med? -
De glemme gamle Skikke
Og gammel Trofasthed.

De juble der og qvæde,
Men snart, som Du skal see,
Vil mange Øine græde,
Der tindre nu og lee.

Ad denne Vindeltrappe
I Pillen'', vedblev <w>Kop</w>,
,,Paa vore Fødder rappe
Vi snart kan naae derop.

Men knuse Fadet vil jeg,
Som Varsel her det staae!
Jeg helmer ikke, til jeg
En bedre Hævn kan faae.''

Han sparked det med Foden,
Da brast den fede Grød,
Af gule Smør da Floden
Ud over Fadet flød. '

<w>Kop</w> slog de bitte Hænder
Forbavset mod sit Bryst,
Og raabte: ,,Ak, nu ender
Dog Alt med Fryd og Lyst!

Den lille Kokkepige
Har Smørret ikke glemt;
Jeg seer, at det sig lige
Paa Bunden havde gjemt.

Det var ei for at drille
Mig, eller drive Spot,
Dit fromme Sind, Du Lille!
Betaler jeg Dig godt.

Huusjomfruen skal sove
Og Caro holde Mund,
Naar Du og Jens vil vove
At tales ved en Stund.

Huusherrens Skrin og Punge
Skal aldrig blive lænds;
Og hun, den stakkels Unge,
Skal saamæn faae sin Jens!''
</body>
</poem>

</workbody>
</kalliopework>

<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="1872" author="winter" status="complete" type="poetry">
<workhead>
    <title>En Samling Vers</title>
    <year>1872</year>
    <notes>
        <note>Teksten følger Christian Winther: <i>En Samling Vers</i>, C.A. Reitzels Forlag, Kbh., 1872.</note>
        <note>Noter med en foranstillet asterisk er digterens egne.</note>
        <note>Winthers <a work="winter/1860"><i>Samlede Digtninger</i></a>, bd. 1-9, Winther og Liebenberg (red.), C.A. Reitzels Forlag, Kbh., udkom 1860. <a work="winter/1865"><i>Brogede Blade</i> (1865)</a> fungerede som bind 10, og nærværende <i>En Samling Vers</i> (1872) fungerede som bind 11.</note>
    </notes>
    <pictures>
        <picture src="1872-p1.jpg">Titelbladet til <i>En Samling Vers</i> (1872) lyder ,,En Samling Vers / af / Christian Winther. // Kjøbenhavn. / C. A. Reitzels Forlag. / 1872.''</picture>
    </pictures>
    <source facsimile="4135818351_color" facsimile-pages-num="624" facsimile-pages-offset="374">Christian Winther: <i>En Samling Vers</i>, C.A. Reitzels Forlag, Kbh., 1872.</source>
</workhead>
<workbody>

<section id="winther2018090102" variant="winther2018083103">
<head>
    <title>Til Een</title>
    <notes>
        <note>Addendum til »Til Een« fra <i>Digtninger</i> (1843).</note> 
    </notes>
    <source pages="1-77"/>
</head>
<content>

<poem id="winter2018082601">
<head>
    <title>Tilegnelse</title>
    <firstline>Der flyver mangen Fugl omkring</firstline>
    <source pages="3-4"/>
    <quality>korrektur1,kilde,side</quality>
</head>
<body>
Der flyver mangen Fugl omkring,
Der ganger Dyr i Dale,
Som nok gad sagt os mange Ting,
Hvis blot de kunde tale.
Hvi skulde jeg, som har en Mund,
Da ei min Mund oplukke
For Dig og fra mit Hjertes Grund
Udsende Sorg og Sukke?

Saa vil jeg vove end een Gang
At see mig om paa Veien
Og stemme op en gammel Sang,
Som fordum var min egen;
Ret som den lille Fugl heel rap,
Dulgt under Vaarens Blade,
Begynder, hvor i Høst den slap,
Med sine Triller glade.

Min Sang, om er <w>din</w> Eiendom,
So naaer til Fleres Øre,
Som fagtens ville enes om
Den frem til Doms at føre.
Ren kan jeg om <w>din</w> læbe see
Et Smiil og fra <w>dit</w> Øie,
Saa maae <w>de</w> græde eller lee, -
Det agter jeg kun føie.
</body>
</poem>

<poem id="winter2018082602">
<head>
    <title><num>1.</num>Besøg paa Parnas</title>
    <toctitle><num>1.</num>Besøg paa Parnas</toctitle>
    <indextitle>Besøg paa Parnas</indextitle>
    <linktitle>Besøg paa Parnas</linktitle>
    <subtitle>Den 7de December 1858.</subtitle>
    <firstline>Forleden gik jeg op til Parnas</firstline>
    <source pages="5-25"/>
    <keywords>petrarca</keywords>
    <quality>korrektur1,kilde,side</quality>
</head>
<body>
Forleden gik jeg op til Parnas.
Jeg havde i Lommen Attest og Pas
Fra Etatsraaden og andre Critikere,
Fra Tydske, som endnu var vittigere;
Saa uden Vrøvl Mercurius
Mig aabned det fornemme Huus,
Tog mine Galocher, Stok og Frak
Og peged paa det næste Gemak,
Idet han sagde med venlig Stemme:
,,Han Selv og Frøknerne er hjemme;
Nu nys de Kaffe drukket har
Og gjerne mod Visiter ta'er.''
Jeg traadte ind og fandt dem Alle
Forsamlede i den store Halle.
Jeg nærmed mig den klare Sol,
Phøbus Apollo paa hans Stol;
Med Morgenskoe, heel skjønt brodered',
I Fløiels Slobrok og fint friseret,
Han sad og hamred paa Claveret
Med Pen i Mund og componered.
Saa nynned han lidt, og saa han skrev;
Et Partitur det sagtens blev, -
Jeg tænker, vist de dyre Blade
Skal sendes Hartmann eller Gade.
Da han mig saae, han smed sin Pen
Og raabte: ,,Er Du der igjen!
Jeg kan mig tænke, hvad Du vil,
Men jeg veed intet Raad dertil.
Du kan ei <w>Hesten</w> mere faae,
Den kan ei flyve, næppe gaae,
Den er udaset, og den maa
Paa Skolen ud og see at naae
Igjen til sine tabte Kræfter,
Hvis den skal tjene meer herefter.
De komme her og overhænge
Mig for det stakkels Dyr saalænge,
Til det af Skridtgang, Trav, Galop
Tilsidst mig slides ganske op.
De rende her i mine Sale,
Qvinder og Mænd, som de var gale,
Og paastaae, at for deres Natur
Det passer at faae en Ridetour.
En heel Armee har villet ride;
Det ville I ogsaa faae at vide
Histnede, thi hvo een Gang reed
Den Hest, ei tie kan dermed.
Og nu det stakkels Kræ jo maa
Tillige med Damesadel gaae.
Saameget Slid den ikke taaler.
Jeg sværger det ved mine Straaler,
Den skal nu hvile sig! - Og saa
Er Du ei ræd jo for at gaae
Paa dine Been? Jeg veed, for Pokker!
Du pleier helst at gaae paa Sokker.
Saa sok Du hen til disse Piger;
Naar dem et venligt Ord Du siger,
Saa hjælpe de Dig nok paa Vei, -
Saa slemme er de rigtig ei!
Idag jeg selv er ophængt, Du!
Jeg kan Dig ikke hjælpe nu.
Det er mig ikke lidt til Plage
Hver Dag i Solens Vogn at age
Om Sommeren - jeg maa bekjende -
Fra Morgen og til Aftens Ende;
Som <w>nu</w> den Tour er snart forbi,
Saa har jeg Tid til Poesie,
Musik og andre slige Sager,
Hvorom de mig dernede plager.''

    Saa dasked han mig paa min Skulder
Og rulled med gevaltigt Bulder
Sin Haand hen over Claviaturet
Og skrev igjen paa Partituret.

    Jeg saae mig om og tøved lidt.
Enhver i Salen havde Sit
At tage Vare. Længst derinde
Jeg saae min yndige Veninde,
Erato, ligge i Sophakrog
Og ivrigt læse i en Bog,
Mens af og til et Smiil hun drog.
Jeg kunde ei see Bogens Titel, -
Maaskee Petrarca eller Tom Little.
Hun nikked, som til en gammel Ven,
Og gav sig til sin Bog igjen.

    Urania, med Briller paa,
Med pjusket Haar og Strømper blaae,
Ved Vindvet læste om Kometen.
Hun spurgte mig: ,,Hør, har Du seet'en?''
Jeg svared ,,Ja!'' og skyndte mig
Afsted; thi jeg har Skræk for slig
Høilærd Mandinde, - jeg gyser ret
Ved Tanken blot; hun saare let
Mig sætter i Astronomien,
Jeg er kun slet bevandret i'en;
Vistnok et <i>Non</i> hun gav mig for den.
Ak nei! jeg holder mig til Jorden.

    Forbi Kalliope paa Taa
Jeg heel ærbødig monne gaae.
Homer ved hendes Fødder laae,
Mens hun i Nordens Saga-Taage
Det havde fundet svært at vaage,
Saa med en Skindbog paa sit Skjød
En liflig Middagsluur hun nød.

    Terpsichore - hen ved en Side -
Let paa Parquettet saae jeg glide.
Hun øved sig nok i nogle Trin,
Som rigtig kunde gjøre Vind,
Ret sirlige, men meer forfløine,
End det var godt for unge Øine.
For mig hun ikke sig geneerte,
Men snoede sig og pirouetteerte, -
Det gik som Stikker paa en Tromme.
Hun raabte, da hun saae mig komme:
,,Siig mig dog, Du! hvad maa jeg høre,
Hvordan det er, I jer opføre?
I rende jo der og sværme og sukke
For den uægte spanske Dukke!
Dog ligegodt, <w>hvor</w> hun er fra, -
Hun kan dog ikke disse <i>Pas</i>.''
Og dermed slog hun op med Benet,
Saa jeg blev staaende forstenet,
Til hun med Fingerkys og Blik
Mig vinked bort; - jeg videre gik.

    Hist Klio sad med Haand paa Kind,
Af Læsning næsten døv og blind.
Der taarned sig paa hendes Bord
En Bunke Bøger, høi og stor,
Og rundt omkring paa Gulvet laae
Aviser og Blade, store og smaa.
<w>Nu</w> var hun netop meget lidende, -
Hun læste Danmarks Rigsdagstidende.

    Lidt hen foran en Vindvespille,
Høit kneisende og stolt og stille,
Melpomene stod for et Speil,
Og, hvis jeg ikke tager feil,
Hun sig i Attituder øved, -
Nu dette Blik, nu hiint hun prøved;
Hun slængte Shawlet over Armen,
Hun trykked Haanden imod Barmen,
Hun bistert ind i Speilet stirred,
Frem tog hun saa et Skridt, - da dirred
Ret artigt hendes Crinoline,
Og brat hun tog en anden Mine.
Jeg nærer dyb Respect for hende;
Men angst jeg er, maa jeg bekjende,
For hendes Jammer uden Ende,
For det, der traver høit og rører,
Som altid hun i Munden fører.
Ved dette Seige, dette Brede,
Oprigtigt talt, jeg føler Lede,
<w>Jeg kjeder mig,</w> - og derfor her
Jeg hende ikke kom for nær,
Men tog en Omvei for at naae
Hen til den blomstersmykte Vraa,
Hvor Polyhymnia jeg saae.
Der sad hun paa en Art af Throne,
Om Haaret laae en Rosenkrone,
Hun støtted let sin fyldige Arm
Paa Davidsharpens gyldne Karm.
Jeg knæled ned. Hun løfted frem
Den ene Fod med Kjolens Bræm,
Som jeg til Læben ydmygt fik
Og kyssed - efter gammel Skik.

    Ei, ei! so sieht man Ihn doch wieder!
Saa talte hun; ,,was will Er? Lieder?
Steh' Er nur auf, sag' an, mein Guter!
Wie geht es Ihm? und sonst, was thut Er?
Er stutzt, weil ich Ihn deutsch anrede?
Die Sprache? - ach, ich brauche jede!
Drann soll Er keinen Anstoß nehmen.
Aus Leipzig, Hamburg, Stuttgart, Bremen
Viele Dichter, Kind und Weib und Mann,
Mich gingen jüngst um Hülfe an.
Sie haben lange hier gezandert,
Und vielfach wurde denn geplaudert;
Hab' auch den Schiller jüngst gelesen,
Daher kömmt mir das deutsche Wesen.
Doch laß' Er deshalb sich nicht stören,
Ich mag wohl auch mal Dänisch hören.
Er will ein Lied zum neuen Jahr
Für die Frau Liebste? - das ist klar.
Er soll es haben,'' sagde hun
Og rørte sagte ved min Mund
Med gyldne Plecter, og nu foer
Mig let fra Læben Festens Ord.

    <w>Du</w> er en Danneqvinde god,
Med freidigt Sind og dristigt Mod;
Du nærer i en trofast Barm
En Tanke klar, en Lue varm.
Jeg derfor knytted i min Sang
For Dig, min Ven, og Danevang
Tilsammen Ønsker og det Haab,
At snart af Sorgens bittre Daab
I Begge maatte løftes ud
Ved Naadens og ved Kraftens Gud!
- Hvad jeg for Tydsken ønsked tillige,
Behøver jeg vel knap at sige.

    Hun hørte ikke gjerne Sligt;
Og da jeg havde sagt mit Digt
Og vilde knæle - efter Pligt,
Saa vinked hun mig bort, lidt mut,
Og mumlede: ,,Schon gut, schon gut!''

    Før jeg mig nærmed til den Næste,
Jeg maatte uvilkaarligt fæste
Mit Øie paa en rank Figur,
Der læned sig mod Salens Muur.
Det var Thalia, den milde, glade!
Men hvor var Kindens Rosenblade?
Hvor var de skjelmske Glimt i Øiet,
Som gjorde mig saa tidt fornøiet? -
Jeg nærmede mig heel beskeden
Og spurgte: ,,Hvad har jaget Freden
Fra dette Hjerte? Hvo har vovet
I Sorg at bøie dette Hoved?
At blege disse Rosers Lød?
At sløve disse Stjerners Glød?''

    Her saae hun op og mig afbrød:.
Du spørger? ak, hvor kan Du spørge?
Har jeg da Grund ei til at sørge?
I eders pralende Kjøbenhavn,
Hvor haanes ikke der mit Navn!
Mit Tempel er en tom Ruin,
Et Skuur, et Meubelmagasin!
Istedetfor hvad snildt og kjækt er,
Der spille Meubler og Effecter.
Det undrer mig slet ei, paa Ære!
Om I har glemt det Navn Molière,
Om I ei veed, en Mand der var,
Der Eet og Andet digtet har,
Shakespeare ved Navn, samt og en Anden,
Der ogsaa havde lidt Vid i Panden,
Som Holberg hed, - og mange Fleer,
Dem nu man saare fattigt seer
Paa det, som kaldes eders Scene,
Hvor Kjedsomheden raader ene
Og Smagløshed af hver en Sort
Og fade Ranglerier, - kort,
Al <w>Lystighed</w> er feiet bort,
Som Sjælen er i min Bedrift
Saavel i Tale som i Skrift.''

    Jeg svarede: ,,Jeg veed ei rigtigt,
Hvad her at sige var mig pligtigt.
Du veed jo nok, i disse Sager
Er jeg ei Maaler, Veier, Vrager.
Høist til et Smiil jeg fristes kun,
Forresten holder jeg min Mund.''

    Hun hørte næppe paa mit Ord,
Men stirred veemodsfuld mod Jord.
,,Dog,'' vedblev hun med Haand paa Hjerte,
,,Hvad mig har voldet dybest Smerte,
Er, naar med Harme jeg betænker,
At man ved lave, lumpne Rænker
Har feiet ud mit Tempels Pryd
Og tusind Hjerters Lyst og Fryd.
Min Rose rev de op med Rod
Og traadte den med skamløs Fod!
Som Dronning den i Haven stod
Og spredte rundt sin ædle Glands
Og qvæged yndigt Sind og Sands;
Det kunde Tidslerne ei taale, -
Den dræbte dem jo med sin Straale!''

    Thalia rynkede sit Bryn
Og sendte mig et Vredeslyn.
Jeg troede fast at see Den, som
Hun saa begeistret talte om, -
Men stod forresten flout betuttet,
Som Jægeren, der glemte Krudtet.

    ,,Vee Jer!'' udraabte hun med Ild,
Sybille-stolt, Mænade-vild,
,,Mig skal jeg hevne, - Andre med!
Hos Eder er ei meer mit Sted,
Jeg slukker Ilden paa mit Alter,
Og mellem disse brogede Pjalter,
Den meningsløse, rige Stads
Af Opera, Ballet og - Fjas
Skal Kjedsomhed faae stadig Plads
Og herske i mit fordums Slot
Som enevældig, grusom Drot,
Og Kunstens ædle, frie Palue
Skal bøie sig, gaae ud og falme.
I spille skal for Bænke tomme,
Saa øde selv som eders Lomme.
Thi leved I saa hundred Aar,
I aldrig min Roses Lige faaer!''

    Hun taug, hun endte med et Suk.
Jeg fjerned mig med høfligt Buk,
Stum som en Væg, - thi, Gud bevares
Hvad skulde her vel kunne svares?

    Jeg laved mig nu til at træde
Hen til Euterpe. Hendes Sæde
I Vindvet var, hvor hun sig mored
Med Papegøien, som hun fored
Og fik bestandig til at lee.
Jeg purred op i min Toupee,
Saae paa min Vest, om der var Pletter,
Trak frem paa Flipper og Manchetter,
Skjød Hatten under venstre Arm,
Stak høire Haand ind i min Barm
Og skred saa frem, med Foden strakt,
Saa peent, som det stod i min Magt.
Jeg bukked for den ranke Pige
Og kyssed hendes Haand tillige.
Hun smiled naadigt, læsped let:
<i>«Monsieur!»</i> - og paa en Tabouret
Hun peged og lod mig forstaae,
Jeg turde sætte mig derpaa.

    <i>«Monsieur! vous n'ètes pas trop assidu,</i>
<i>Il y a longtemps, qu'on ne vous ait vu!</i>
<i>Que faites vous donc? des vers? fort bien!</i>
<i>Mais</i> - De slaaer ei altid den rette Stræng,
Jeg seer, De kan ei lade være
<i>De chanter ces bergers et ces bergères!</i>
De skulde <w>oppe</w> dem lidt meer,
De mangler <i>le sublime, mon cher!</i>
<i>Il faut, qu'un poëte se leve aux cieux,</i>
<i>Il faut célébrer les héros, les Dieux,</i>
<i>Chanter Ajax, Oreste et Phèdre,</i>
<i>La Grèce et Rome</i> - det klæder bedre
End Bønder! - Hans og Grethe! - Kjære!
<i>Toute cette «idylle» - c'est une misère!</i>
<i>Ces amours champètres,</i> - hvilken Gru!
<i>Mais dites ensin, que désirez-vous?</i>

    Jeg taug og bukked, thi jeg veed
Med de Fornemme godt Besked,
Men ærgred mig dog saa smaat i Løn
Og stammede nu frem min Bøn.

    ,,<i>Ah!</i>'' raabte hun, <i>c'est autre chose!</i>
<i>De Votre coeur la noble rose</i>
<i>Il faut chanter à lous moments</i>
Og hylde den med liflig Sang.''
En Luth hun langed ned fra Væggen
Og lagde over Knæet Læggen:
<i>«Chantez, Monsieur!</i> - jeg følge bør
<i>Les doux accents de votre coeur.</i>
<i>Allons!»</i> - Jeg sang, som hun behaged,
Mens hun med Strængen mig ledsaged,
Og alt som hun Accorderne slynged,
I Takt det skjønne Hoved gynged.

    Det blev en prægtig Psalmodie
Med Weyses Tonefarver i;
En Hymne, hellig, reen og klar,
Som Tanken op til Himlen bar,
Hvor sødt i evig Juleglæde
Gudherrens Engleskarer qvæde.
Af denne Glæde vilde jeg
Et Glimt nu lokke ned til Dig
Ved Sangen, og dit fromme Hjerte
En Stund bortlulle fra al Smerte!

    Hun hvisked: <i>«bis!»</i> - og da min Sang
Jeg havde sunget endnu en Gang,
Gik jeg og kunde længe høre,
Hvor hun blev ved sin Luth at røre
Og lod sin Tanke drømmende følge
Paa kunstige Harmoniers Bølge.

    Jeg maatte atter puste lidt,
Da jeg nu kunde aande frit,
Før jeg begav mig til den Sidste
Den Kjæreste, hos hvem jeg vidste
At Tonen tog en anden Vending,
Hvor jeg foruden Tvang og Spænding
Jo kunde give bar og puur
Min egen - ja, min egen Natur.

    Erato paa Divanen laae
Med sneehvid Silkekjole paa.
Da jeg kom hid, hun kasted Bogen
Og rettede sig op i Krogen;
Hun smilede mig fint imøde
Med klare Øine, Læber røde:

    ,,Du er en rigtig Skjelm forvist;
Det Bedste gjemmer Du tilsidst.
Jeg kjender Dig, og dine Rænker
Er større, end vel Nogen tænker.
Kom, sæt Dig her!'' - Og strax jeg fandt
Mig siddende paa Divanens Kant.
Heel venlig hun mig Haanden gav
Og rysted min: ,,Naa, det var brav
Engang at see Dig her igjen;
Det er saalænge siden - - Men
Du seer forundret paa mig, Ven?
Ja, jeg har lagt de græske Klæder,
Thi - andre Tider, andre Sæder!
Saa galt jeg det dog ikke drev,
Og aldrig jeg saa pyntet blev
Som mine Søstre, - seer Du hine?
Hvor i Corsetter de sig pine, -
Tragødien selv har Crinoline!
Dog lad dem gaae, som de har Lyst;
Jeg synge vil af fulde Bryst
Med Frihed, som i gamle Dage,
Og ikke mig med Lænker plage!''

    Jeg vilde svart med noget Smukt,
Men brat hun holdt mig Munden lukt:
,,Ti stille kun, jeg paa din Næse
Jo kan dit Ønske klarligt læse.
Jeg husker nok: den Syvende
Og saa den Fem og tyvende
Og endelig første Januar
Du altid her din Vandring har.
<w>Den Syvende</w> - det er <w>min</w> Dag,
Og det er mig saa kjær en Sag.
Jeg mindes nok, hvor mange Gange
Jeg da har hjulpet Dig til Sange.
Det skal ei heller mangle nu,
Thi Du er ikke aflægs, Du!
Skjøndt Lidt man seer kun, hvad Du skriver;
Jeg frygter for, Du gaaer og driver? - -
Giv <w>Hende</w> da dette Kys og dette
Og <w>dette</w> med! - vist med Urette
Man siger, at gode Ting er tre, -
Nei, fire - som Du nu vil see,
Ja, fem, sex,'' - raabte hun med Latter
Og favned mig og kyssed atter, -
Saa Melpomene hist, den lange,
Saae hen til os, og jeg blev bange;
Thi kom hun hid, vi sikkert fik
En tragisk, kjedelig Replik.

    ,,See saa!'' hun vedblev, ,,<w>det</w> var Digtet;
Har jeg min gamle Ven vel svigtet?
Siig mig det nu, jeg vil dog høre,
Hvordan det falder mig i Øre.''

    De Kys, de foer mig dybt i Barmen,
Jeg spored atter Guddomsvarmen.
Paa Gulvet kasted jeg min Hat
Og fik saa paa en Cithar fat,
Som netop laae paa Hvilesengen,
Og sang, mens selv jeg greb i Strængen.

    Min Sang blev som en Foraarsluft
Med Lærkeslag og Rosenduft;
Som Kildens Vover, klare, milde;
Som lette, hvide Skyer gaae
Hen over Himlens lyse Blaae;
Som Nattergalens søde Trille;
Den var som kjølig Nattedug,
Saa varm som glade Længselssuk,
Saa reen som Stjernerne, de blanke,
Saa livlig som et Egerns Spring,
Med Farver som en Regnburing,
Saa riig som druefulde Ranke,
Med Pragt som Guldet, klart og puurt,
Beskeden som den ringe Urt,
Der fjæler sig ved Egens Rødder; -
Kort, Alt hvad skjønt med Duft og Glands
Var samlet til en fyldig Krands,
At lægges ned for <w>dine</w> Fødder!

    Erato klapped i hvide Hænder:
,,Min gamle Ven jeg her gjenkjender.
Det var en Sang med Fynd og Klem,
Der nok for Lys tør træde frem.
Jeg seer dog nu, Du er den Samme
Med Hjertet fuldt af Fyr og Flamme.
Hvert Frø, jeg kaster i dit Bryst
Jo spirer op til Liv og Lyst.
Ja, saadan bør <w>vi</w> altid sjunge,
Thi <w>vi</w> er unge - vi er unge!''

    Jeg nægter ei, jeg blev jo rød;
Man med Gudinder har sin Nød;
De kunne jo sige, hvad de ville,
Mens ydmygt man maa tie stille. -
Jeg takked; men da jeg vilde gaae,
Ei hendes Haand jeg maatte faae;
Lidt barnlig er hun i sit Væsen,
Hun tog og kneb mig fast i Næsen
Og raabte: Jo, jeg skal dig kuske!
Jeg kniber Dig, at Du kan huske,
At jeg er til endnu; thi gjerne
Du glemmer os her i det Fjerne.
Farvel! nu slipper jeg din Næse,
Saa kan Du gaae og jeg kan læse.
Gyd Olie til din Digterlue
Og hils fra mig din søde Frue!''

    Det var de sidste Ord, hun sagde,
Hvorpaa hun meer beqvemt sig lagde
Og læste fort og lod mig staae.
Der var ei Andet for, end gaae.
Saa talte jeg med ingen Fleer,
Jeg hilste hist, jeg hilste her,
Jeg fik min Stok, trak Frakken paa,
Galocherne paa Fod, og saa
Jeg gav Mercur en Rigsbanksdaler.
Nu sidder hjemme jeg og maler.
Men Versene, jeg havde faa't?
Og som jeg troede gjemte saa godt?
Ak, da jeg greb i Tankelommen,
Var hvert et Vers mig reent forkommen!
Og det er en høist fortrædelig Sag,
At til <w>din</w> kjære Fødselsdag
Jeg har ei Andet Dig at byde
End denne lange, tørre Jyde.
</body>
</poem>

<poem id="winter2018082603">
<head>
    <title><num>2.</num>Med Johan Ludvig Heibergs Buste</title>
    <toctitle><num>2.</num>Med Johan Ludvig Heibergs Buste</toctitle>
    <indextitle>Med Johan Ludvig Heibergs Buste</indextitle>
    <linktitle>Med Johan Ludvig Heibergs Buste</linktitle>
    <subtitle>Den 7de December 1860</subtitle>
    <firstline>Med bedre Gave knap jeg kan</firstline>
    <source pages="26-28"/>
    <quality>korrektur1,kilde,side</quality>
</head>
<body>
Med bedre Gave knap jeg kan
Paa denne Dag for Dig fremtræde,
End med et Billed af den Mand,
Som har Dig skabt saa mangen Glæde.

I Ungdomstid vi ofte saaes
Og færdedes i Lyst og Gammen.
Vi fjernedes, men som en Laas
Erindringen dog holdt os sammen.

Da han var ganske ung, man saae,
Han meer end mangen Gammel vidste;
Og hvis det kommer an derpaa,
Saa blev han ung indtil det Sidste.

Ja, han var ung! Du maa ei troe,
Han sad forsagt og næred Sorgen;
Hver Aften lagde han sig fro,
Og freidig vaagned han hver Morgen.

Han var besindig, fiin og kjæk;
See Mundens Smiil og læs i Øiet!
Var man forknyt, i disse Træk
Man kunde see sig selv fornøiet.

Fra disse Læber aanded Sang
Saa sød, at Taaren maatte stige;
Naar deres kjække Latter klang,
Saa krøb i Skjul det Taabelige.

Naturen var hans Ven; som Barn
Han i dens Tempel from og stille
Alt fanged i sin Tankes Garn
Hver Sommerfugl, hver blanke Bille.

Hans stærke Manddoms Tanke gik
Opad og speided Himlens Vaner
Og fulgte med sit skarpe Blik
De Stjerners strengt afmaalte Baner.

Men mellem Jord og Himmel laae
Ham aabnet Poesiens Rige,
Det gyldne, hvor vi altid saae
Ham vandre som de Størstes Lige.

Thi hvilken Rigdom fødte ei
Hans Aand af Tanker og Gestalter,
Der alle kom den lige Vei
Fra Gratiens og Musens Alter!

Til sidste Stund hans Tankes Ild
Var mild og lys; og uden Smerte
Gik Dødens Engel venligt til
Og slukkede den klare Kerte. - -

Tilgiv, om paa vor Glædesdag
Til Veemod vaktes din Erindring!
Dit Hjerte dog mod dette Slag
I Mindet selv tør søge Lindring.

Mens om hans Billed, for dit Blik,
Dit Hjerte slynger Laurens Ranke,
Til den, fra hvem Du Gibsen fik,
Du sender vel en venlig Tanke?
</body>
</poem>

<poem id="winter2018082604">
<head>
    <title><num>3.</num>Med et Compas</title>
    <toctitle><num>3.</num>Med et Compas</toctitle>
    <indextitle>Med et Compas</indextitle>
    <linktitle>Med et Compas</linktitle>
    <firstline>Os drive Skjebnens Vinde</firstline>
    <source pages="29-31"/>
    <quality>korrektur1,kilde,side</quality>
</head>
<body>
Os drive Skjebnens Vinde
Fra Bo og til Bo,
Og aldrig kan vi finde
Enten Varme eller Ro.

Vi søger og vi leder
I By og paa Land,
Paa høie og lave Steder,
Saa flittigt som vi kan.

Vor Randsel tidt vi snøre
Og give os paa Vei,
Vi ride, gaae og kjøre,
Men Maalet naae vi ei.

Fra Sted til Sted vi dangled,
Men Intet var tilpas;
Der Noget var, vi mangled,
Og det var - et Compas.

Et godt Compas for Livet
Er en dyrebar Ting;
Hvem Himlen det har givet,
Tør vove raske Spring.

Det peger fast mod Norden,
Hvor der er koldt, og da
Er det jo i sin Orden,
Man holder sig derfra.

Det, uden Glas og Kikkert,
Kan vise vor Captain
Heel trofast og sikkert
Hver solvarmet Egn.

Og vor Captain er Du jo,
Forstandig, from og kjæk;
<i>Nel mezzo del bujo</i><note>* Midt i Mørket.</note>
Du kjender ei til Skræk.

For Kummer, Savn og Fare,
For Skjebnens Lunespil
Os kjærligen bevare
Dit Hjerte gjerne vil.

Du veed, hvad Du kan gjøre
Til Alles Lyst og Gavn;
Du skal Compasset føre
Og føre os i Havn.

Og Himlen vil forbarme
Sig over al vor Nød
Og flytte os til Varme
Og ud af Kuldens Skjød.

En Havn med Sol og Stilhed
Vel aabner sig endnu,
Hvor aande kan i Mildhed
Dine Blomster - og Du!
</body>
</poem>

<poem id="winter2018082605">
<head>
    <title><num>4.</num>Den 1ste Januar 1862</title>
    <toctitle><num>4.</num>Den 1ste Januar 1862</toctitle>
    <indextitle>Den 1ste Januar 1862</indextitle>
    <linktitle>Den 1ste Januar 1862</linktitle>
    <subtitle>Den 1ste Januar 1862</subtitle>
    <firstline>Ak! Livet er kort</firstline>
    <source pages="32-33"/>
    <quality>korrektur1,kilde,side</quality>
</head>
<body>
Ak! Livet er kort;
Det varer ei længe,
Saa maa jeg vel bort
Fra Sang og fra Strænge.
Men bruge Minutet
I Hui og i Hast,
Det har jeg besluttet,
Og det skal staae fast.

Og <w>det</w> er min Lyst,
I Fred og i Stilhed
At aabne mit Bryst
For Dig og din Mildhed
Og sødt ved min Stemme
Et lille Secund
Dig lade forglemme
Alt, hvad der gjør ondt.

Og derfor jeg vil
Af yderste Evne
Mig udruste til
Mod Tiden at stævne.
Knap Aaret opdykker,
Begeistret, med Iil
Dets Pande jeg smykker
Med Blomster og Smiil.

Det er jo dog godt
Strax Aaret at lære,
I Stort og i Smaat
Hvordan det bør være;
Hvordan det bør bære
Os Dagene frem
Til Fryd og til Ære
For os og for dem.

Nu Aaret er ungt,
Men, ak! det vil ældes;
Saa vandrer det tungt, -
Tilsidst maa det fældes.
<w>Din</w> Ungdom ei svinder;
For mig er Du Vaar
Med smilende Kinder,
Hvor langt Du saa gaaer!
</body>
</poem>

<poem id="winter2018082606">
<head>
    <title><num>5.</num>Med en Solskjerm</title>
    <toctitle><num>5.</num>Med en Solskjerm</toctitle>
    <indextitle>Med en Solskjerm</indextitle>
    <linktitle>Med en Solskjerm</linktitle>
    <firstline>Over dit Hoved, over din Fod</firstline>
    <source pages="34-35"/>
    <quality>korrektur1,kilde,side</quality>
</head>
<body>
Over dit Hoved, over din Fod,
Over dit fjære, søde Øie
En Skjerm der vogter tro og nøie,
Som <w>aldrig</w> Dig endnu forlod:
Og det er <w>Ynden</w>, - denne Engel,
Som følger Alt, hvad der er smukt,
Hver Fuglesang, hver ædel Frugt,
Hver Rosenstok, hver Liliestængel.
En anden Skjerm behøved Du ei
Til Værn og Vagt paa Livets Vandring,
Og uden Frygt for en Forandring
Du træde tør din maalte Vei.

    Men der er andre stærke Magter,
Som stundom kunne Dig genere;
Du tager dem for, hvad de ere,
Og <w>Øieblikket</w> Du foragter:
Om Solen straaler nok saa fyndigt
Og truer ved sit skarpe Lyn
At blænde grumt dit klare Syn,
Saa vandrer Du dog lige yndigt.
Men - falde Himlens Taarer ned,
Saa lad dem falde her paa Skjermen!
De bør ei blande sig med Sværmen
Af dem, hvoraf dit Hjerte leed;
Thi <w>de er hellige</w>, thi Kjærligheden
Fremlokked dem, - de er et Frø
Til Blomstring riig, som ei skal døe,
Men møde Dig i Evigheden!
</body>
</poem>

<poem id="winter2018082607">
<head>
    <title><num>6.</num>Med et Maleri</title>
    <toctitle><num>6.</num>Med et Maleri</toctitle>
    <indextitle>Med et Maleri</indextitle>
    <linktitle>Med et Maleri</linktitle>
    <firstline>Føler Du den svale Luft</firstline>
    <source pages="36-37"/>
    <quality>korrektur1,kilde,side</quality>
</head>
<body>
Føler Du den svale Luft
Svævende herhid fra Voven?
Sporer Du den friske Duft
Trindt opfylde Sommerskoven?

Hører Du den Fuglesang
Mellem Bøgens grønne Grene
Blande sig med Bølgens Gang
Over Strandens blanke Stene?

Seer Du dette fjerne Blaae
Liig en Længsel, uden Skranke,
Som en hellig Hvælving staae
Fuld af Øieblikkets Tanke?

Aner Du den dybe Ro,
Freden, den usigelige,
Der som hvide Alfer to
Stille, milde her nedstige?

I den lange kolde Tid
Skal det sommerlyse Billed
Gjøre Vintrens Strenghed blid
Og dens Barskhed saae formildet.

Du, som med saa kjærligt Sind
Al Naturens Skjønhed favner,
Læg din egen Tanke ind,
Hvis dit Hjerte Noget savner!

Voven vil det vugge blødt,
Og paa disse lune Gange
Skal det mindes veemodsødt
Sine favre Barndomssange.

Drøm en Sommer, blid og øm,
Glem de vilde Stormes Tale,
Til Du vækkes af din Drøm
Huldt af Vaarens Nattergale!
</body>
</poem>

<poem id="winter2018082608" variant="winter2018081216">
<head>
    <title><num>7.</num>Med en Vifte</title>
    <toctitle><num>7.</num>Med en Vifte</toctitle>
    <indextitle>Med en Vifte</indextitle>
    <linktitle>Med en Vifte</linktitle>
    <firstline>Jeg er Dig en Ven, som aldrig svigter</firstline>
    <source pages="38"/>
    <quality>korrektur1,kilde,side</quality>
</head>
<body>
Jeg er Dig en Ven, som aldrig svigter:
Jeg vifter Dig Kjølighed til din Kind,
Jeg vifter Dig Grillerne fra dit Sind, -
Ak, jeg har jo venlige Pligter!
Jeg dølger for Øiet, hvad ei det vil see,
Jeg skjuler din Læbe, ifald den <w>maa</w> lee
Ad et jammerligt Vers og - dets Digter.
</body>
</poem>

<poem id="winter2018082609">
<head>
    <title><num>8.</num>Sæbekuglen taler</title>
    <toctitle><num>8.</num>Sæbekuglen taler</toctitle>
    <indextitle>Sæbekuglen taler</indextitle>
    <linktitle>Sæbekuglen taler</linktitle>
    <firstline>Vor Skjebne er kun den at svinde</firstline>
    <source pages="39"/>
    <quality>korrektur1,kilde,side</quality>
</head>
<body>
Vor Skjebne er kun den at svinde,
Vort Liv er til kun for at tabes;
Men deri bør vi os jo finde, -
Alt har sit Maal, hvortil det skabes.

Meest gjælder det dog om den Maade,
Hvorpaa vort Maal skal naaes i Verden;
Mig er nu løst den store Gaade, -
Fortryllende og yndig er den.

Jeg jubler høit, jeg sødt mig glæder,
Mens Stolthed i mit Indre brænder,
Fordi mig times skal den Hæder
At svinde mellem <w>dine</w> Hænder!
</body>
</poem>

<poem id="winter2018082610">
<head>
    <title><num>9.</num>Med en Æske Lak</title>
    <toctitle><num>9.</num>Med en Æske Lak</toctitle>
    <indextitle>Med en Æske Lak</indextitle>
    <linktitle>Med en Æske Lak</linktitle>
    <firstline>Modtag den Laas, som snart maa lukke</firstline>
    <source pages="40"/>
    <quality>korrektur1,kilde,side</quality>
</head>
<body>
Modtag den Laas, som snart maa lukke
For Grovhed, snart for Smigerord;
Snart for et Hjertes ømme Sukke,
Snart for en Regning, fæl og stor;
Snart klynker under den en Tigger,
Snart lokker os en Priiscourant;
Snart der en Blomst, en Knude ligger,
Som listigt os til Bøde bandt;
Snart gjemmer den, hvad alt vi vidste,
Snart noget ganske Nyt og Rart,
Snart fra det Første til det Sidste
Et Øde, vindigt, tomt og bart.

    Hvad selv Du under Laasen lægger,
Det kommer jo den lige Vei
Fra Hjertet - og et Hjerte vækker, -
Med Længsels Hast man Seglet brækker, -
<w>Sligt Ingen bedre veed, end jeg!</w>
</body>
</poem>

<poem id="winter2018082611">
<head>
    <title><num>10.</num>Freidigt Mod</title>
    <toctitle><num>10.</num>Freidigt Mod</toctitle>
    <indextitle>Freidigt Mod</indextitle>
    <linktitle>Freidigt Mod</linktitle>
    <firstline>Saalænge jeg kan drage Veiret</firstline>
    <source pages="41-42"/>
    <quality>korrektur1,kilde,side</quality>
</head>
<body>
Saalænge jeg kan drage Veiret
Og see af Solens Lys et Blink,
Jeg, af din Ynde heelt omleiret,
Mig føler altid sødt beseiret
Af dine Øines mindste Vink.

For mig er Alting ved det Gamle,
Som første Gang mig aabenbart;
Og skjøndt halvblind jeg om maa famle,
Forstaaer mit indre Syn at samle
De kjære Træk og see dem klart.

Thi trofast er mit Hjerte blevet
Trods Livets Storm og Bitterhed;
Derinde dybt dit Navn staaer skrevet,
Og jeg vil døe, som jeg har levet,
Med det og gaae i Graven ned.

Frisk op, min Sjæl! lad ei Dig kue
Af Tanken om den sidste Stund.
Mit Hjerte! Du bør ikke grue,
Du lever ved en himmelsk Lue,
Der tændes ny bag Dødens Blund.
</body>
</poem>

<poem id="winter2018082612">
<head>
    <title><num>11.</num>Juleaften 1864</title>
    <toctitle><num>11.</num>Juleaften 1864</toctitle>
    <indextitle>Juleaften 1864</indextitle>
    <linktitle>Juleaften 1864</linktitle>
    <firstline>Min Hilsen først ved Julens Fest</firstline>
    <source pages="43-45"/>
    <quality>korrektur1,kilde,side</quality>
</head>
<body>
Min Hilsen først ved Julens Fest,
Hvor gode Ønsker trives,
Hvor Glædens Fugl bør være Gjæst
Og hvert et Haab oplives! -

    Først søgte jeg en Lænestol
Med Hynder varme,
Med bløde Arme,
Ret magelig,
Behagelig
For Dig, min Tankes Sol!
Men hele Kjøbenhavn
Har ingen peen,
Ei værdig een
At tage Dig i Favn,
Den Skjebne var fatal!
Nu maa Du nøies ganske
Med Handsker, danske, franske,
Din Haand til Futteral.
Men duftende og søde
De er og smidigt bløde,
Straagule, rosenrøde
Og chamois, liliehvide;
De let paa Haanden glide
Og volde Dig ei Qval.

    Jeg kalder Dig min Sol;
Thi fra mit Hjertes Hjem
Du stadigt lokked frem
Mig Sangens Rose og Viol.

    Der var en Tid saa tung og sort,
Da i min Tankes Have
Der laae kun sjunkne Grave,
Hvor Lys og Liv var flygtet bort,
Og Vintrens Liigdug faldt.
Da sendte ned
Din Kjærlighed
Sin Straale - og da lysned Alt!
Hver Havens Blomst blev sommerglad,
Da Solen kom
Og vendte om
Det døde, sorte Blad,
Bort hver en Taage drog,
Der blev saa grønt,
Lifligt og kjønt, -
Høit Sangens Lærker slog!

    Skjøndt Tidens tunge Haand
Nu paa min Vinge og min Aand
Sit stærke Baand
Alt ubarmhjertigt lægger,
Dog lige varm og klar,
Som første Gang den var,
Min Sol til Sang og Syn mig vækker.

    For hvert et henrykt Suk, jeg sukker,
For hver livsalig Blomst, jeg plukker,
For hver en opløst Hjertegaade,
For himmelsk Fred,
Der leirede sig ned
Og fulgte hvert min Tankes Fjed,
Jeg takker baade
Din Kjærlighed
Og dine Øines Smiil
Langt meer end Sanggudindens Naade!
</body>
</poem>

<poem id="winter2018082613">
<head>
    <title><num>12.</num>Den 7de December 1865</title>
    <toctitle><num>12.</num>Den 7de December 1865</toctitle>
    <indextitle>Den 7de December 1865</indextitle>
    <linktitle>Den 7de December 1865</linktitle>
    <firstline>Som Lærken hilser Morgengry</firstline>
    <source pages="46-47"/>
    <quality>korrektur1,kilde,side</quality>
</head>
<body>
Som Lærken hilser Morgengry
Med Sang høit under klare Sky;
Som Nattergalen, skjult i Krat,
Lovsynger stille Sommernat;
Som Kilden sødt, naar Vaar begynder,
Sin Vuggesang for Rosen nynner;
Som Luftens Suk, der suged mæt
Sig af Violens Aandedræt; -
Saa klar, saa blid, saa glad, saa mild
Idag min Stræng sig stemme vil,
Saa fuld af Liv, saa rig paa Lyst
Sig løfter Stemmen fra mit Bryst.
Idag skal ingen dunkel Sky
Faae Lov at trække op; men flye
Skal hver en mørk, tungsindig Taage,
Og Glædens Blik alene vaage,
Og Sangens hele Fuglechor,
Som endnu i mit Hjerte boer,
I broget Stimmel Dig omringe,
Mens deres Sølverklokker klinge,
For Dig mit Hjertes Tak at bringe.

    Er Dagens Aasyn mildt og godt,
O, blev den da et Billed blot
For alle dem, som skal oprinde
Og til en Blomsterkost sig binde,
En Krands af Sundhed, Ro og Fred,
Der, pleiet af din Kjærlighed,
Velsignet følger hvert et Fjed,
Som Himlen under Dig at vandre
Til Trøst og Glæde for os Andre!
</body>
</poem>

<poem id="winter2018082614">
<head>
    <title><num>13.</num>December 1866.</title>
    <toctitle><num>13.</num>December 1866.</toctitle>
    <indextitle>December 1866.</indextitle>
    <linktitle>December 1866.</linktitle>
    <firstline>I Blindhed famled jeg paa hine Strænge</firstline>
    <source pages="48-50"/>
    <quality>korrektur1,kilde,side</quality>
</head>
<body>
<nonum><small><center>1.</center></small></nonum>

I Blindhed famled jeg paa hine Strænge,
  Som jeg saa ofte bragte til at klinge,
  Og som min Tanke fik paa deres Vinge
  Til let at svæve over Danmarks Vænge.

Forgjæves! - Jeg paa Væg lod Cithren hænge,
  Afbrudte Takter blev det kun og ringe,
  Som nu maae vente paa, hvad Tid vil bringe,
  Men, ak! det varer vistnok meget længe.

Thi jeg er sunket i en Dødsens Dvale,
  Mit Øre vækkes ei af Musens Stemme,
  Naar hun med Kildens Vand mig vil husvale.

Og naar hun banker paa, jeg er ei hjemme!
  - Du synes nok, det er en daarlig Tale?
  Ak, Du har Ret, - jeg kan mit Selv ei glemme,

---

<nonum><small><center>2.</center></small></nonum>

O, kunde jeg blot pløie, saae og harve,
  Hvad eller Støvlen over Læsten spande,
  Faae Møllers Hjul i Drev ved Vind og Vande,
  Besmøre Stolper, Loft og Væg med Farve;

Saa kunde jeg hver Dag dog i min Karve
  Indskjære Tal og Summer, som var sande,
  Saa turde jeg dog gaae med opreist Pande,
  Saa havde jeg dog Noget, værd at arve.

Du mener vist, at det er dumme Griller?
  Ak, vilde Himlen sprede dem som Avner
  Og faae af Slummer vækket mine Triller,

Saa skulde strax jeg tænde Glædens Bauner
  Og haabe paa en Fremtids rige Kilder, -
  Men <w>Haabet</w> - det er netop det, jeg savner!

---

<nonum><small><center>3.</center></small></nonum>

Dengang jeg <w>saae,</w> det Eneste, jeg kunde,
  Det Eneste, der syntes mig at lykkes,
  Var Sangen jo, som ganske nu mig tykkes
  I Sløvhed og i Mulm at gaae tilgrunde.

Tilgiv mig da, om mine Taarer runde
  Ved Tanken, at jeg aldrig meer skal trykkes
  I Musens Favn, og aldrig meer omskygges
  Af Sangens eviggrønne, friske Lunde!

Kun Lidt jeg var, - ei Andet er tilbage
  End en ustyrlig Trang til Suk og Klage,
  Som Savnets tunge Vægt dog ei kan lette.

Seer Du ei selv, hvor mine Vers er slette?
  Saa her jeg staaer i Julens glade Dage
  For Dig, min Eneste! med Ynk som dette!
</body>
</poem>

<poem id="winter2018082615">
<head>
    <title><num>14.</num>Den 7de December 1867</title>
    <toctitle><num>14.</num>Den 7de December 1867</toctitle>
    <indextitle>Den 7de December 1867</indextitle>
    <linktitle>Den 7de December 1867</linktitle>
    <firstline>Denne ene Dag i Aaret</firstline>
    <source pages="51-52"/>
    <quality>korrektur1,kilde,side</quality>
</head>
<body>
Denne ene Dag i Aaret
Har jeg mig til Fest udkaaret,
Og jeg tænder Glædens Fakkel
I vor Vandrings Tabernakel.
Men min Glædes Offerluer
Høit mod Herrens Tempelbuer
Mild og klar sin Virak svinger
Og min Tak til Naaden bringer!
Thi hvad jeg har sagt i Sange, -
Daarligt nok, men mange Gange, -
Varmt og ret af Hjertet kjærligt, -
Uden Omsvøb, aabent, - ærligt, -
Skal paa hver af disse Dage
Festens Ønsker glad ledsage:
,,Du har gjenkaldt mig til Livet,
,,Da jeg bøiet laae som Sivet;
,,Du har hævet mig fra Dybet,
,,Hvor jeg krymped mig som Krybet;
,,Med mit Indre mig forsonet,
,,Hvor Fortvivlelsen alt throned;
,,Du har min Bevidsthed vækket,
,,Som i Dvale, sky og skrækket,
,,Liig en Synder blandt de Døde,
,,Saae sin Jammerstid imøde;
,,Du min Tanke har forynget,
,,Tusind Blomster har Du slynget,
,,Yndigt smilende og søde,
,,Hvide Lilier, Roser røde,
,,Om min Harpe, saa dens Strænge
,,Dufted deraf længe - længe!''

    Passe da til disse Fester
Mørke Tanker vel som Gjæster?
Nei! høit over Stjernevrimlen
Jubler Sangen Tak til Himlen,
Hvorfra Han, den Evighøie,
Med en Faders milde Øie
Saae til mig, den fast Fortabte,
Og mig her en Himmel skabte,
Hvis Velsignelse jeg før ei kjendte!
- Ak! mon jeg den vel fortjente?
</body>
</poem>

<poem id="winter2018082616">
<head>
    <title><num>15.</num>I Fécamp, August 1868</title>
    <toctitle><num>15.</num>I Fécamp, August 1868</toctitle>
    <indextitle>I Fécamp, August 1868</indextitle>
    <linktitle>I Fécamp, August 1868</linktitle>
    <firstline>Du vil, jeg skal forynge</firstline>
    <source pages="53-56"/>
    <quality>korrektur1,kilde,side</quality>
</head>
<body>
Du vil, jeg skal forynge
De Toner i mit Bryst?
Du ønsker, jeg skal synge
Dig lidt Glæde og Trøst?

Saa gjerne jeg end vilde,
Jeg troer, jeg kan det ei;
Der er saa tyst og stille
Paa Alderdommens Vei.

Der qviddrer ingen Fugle,
Der smiler ingen Vaar,
Og kun den tunge Ugle
Med Vingen sagte slaaer.

Den gjør dog, hvad den evner,
Den tier med sit Hyl,
Og i Ruinens Revner
Den søger sit Asyl.

Du veed, dit Ønske, Julie!
Blev ofte mig en Lov;
Jeg voved tidt det Umulige
Og vækked, hvad der sov

Af Billeder og Tanker
I Sindets dybe Gjem,
Og rige Blomsterranker
Da tidt mig mylred frem.

Da var jeg stærk som Bjørnen
Og som et Raadyr rap,
Jeg svang mig op med Ørnen, -
Nu kan jeg krybe knap!

Skjøndt Luften her er prægtig,
Er det dog ei den Luft,
Som gjør min Tanke drægtig
Med Farver og med Duft.

Skjøndt Bølgen vel kan dundre
Heel stolt mod denne Kyst,
Maa det Dig ikke undre, -
Den naaer ei til mit Bryst.

Om <w>her</w> var nok saa mangen
Fortryllelse og Pragt,
At lokke mig til Sangen
De havde ingen Magt.

Thi <w>saa</w> er Sagen stillet,
Som jeg er stedet i:
Der mangler Noget til det,
Og det er Sympathie.

<w>Mig</w> er her tomt og øde,
<w>Mig</w> er her mørkt og koldt,
Som om en gammel Brøde
I Lænker Livet holdt.

Her ingen <w>gamle</w> Minder
Befrugte kan min Sands;
Ei nye Blomster finder
Jeg til at binde Krands.

Men under slig Omstændighed,
Som ikke just er Skjers, -
Der hører stor Behændighed
Til <w>ret</w> at gjøre Vers.

- <w>Dit</w> Ønske dog, som sagt er,
Vil jeg imøde gaae
Og gjøre, hvad jeg magter,
Skjøndt sagtens saa som saa!

Saa vil jeg da forsøge,
Skjøndt Dreieren er trang,
Om, fjern fra Sjællands Bøge,
Min Lire end har Klang.

Saa vil fra denne Time
Ved Kunst jeg prøve paa,
Om mine Ord vil rime
Og Versets Fødder gaae.

Men - avler saa min Flittighed
Kun matte Frugter frem,
Maa Du paa din Samvittighed
Til Forsvar tage dem.
</body>
</poem>

<poem id="winter2018082617">
<head>
    <title><num>16.</num>Den broderede Hue</title>
    <toctitle><num>16.</num>Den broderede Hue</toctitle>
    <indextitle>Den broderede Hue</indextitle>
    <linktitle>Den broderede Hue</linktitle>
    <subtitle>Fécamp, September 1868</subtitle>
    <firstline>Den Hue, Du har foræret mig</firstline>
    <source pages="57-58"/>
    <quality>korrektur1,kilde,side</quality>
</head>
<body>
Den Hue, Du har foræret mig,
Den lille hvide Callot,
Som din kjære Haand brodered mig,
Forvarer mig luunt og godt.

De Stjerner, som over min Isse
Er saaet, liig et Firmament,
Har alt derinde tilvisse
Mig mangeslags Lys antændt.

Og blev de blot ved at brænde,
Til Dagens Øie fremgik,
Saa kunde nok sig hænde,
At gode Indfald jeg fik.

Men aldrig saasnart er vaagen
Min Tanke i Dagens Glands,
Saa svinder med Drømmetaagen
De Billeders lette Dands.

Dog - bliver der nogle tilbage,
Saa skal Du dem alle faae;
Jeg vil dem til Fange tage
Og smukt i Riimlænker slaae!
</body>
</poem>

<poem id="winter2018082618">
<head>
    <title><num>17.</num>I Paris, December 1868</title>
    <toctitle><num>17.</num>I Paris, December 1868</toctitle>
    <indextitle>I Paris, December 1868</indextitle>
    <linktitle>I Paris, December 1868</linktitle>
    <firstline>Naar jeg skal synge her, saa maa jeg drømme</firstline>
    <source pages="59-60"/>
    <quality>korrektur1,kilde,side</quality>
</head>
<body>
<nonum><small><center>1.</center></small></nonum>

Naar jeg skal synge <w>her</w>, saa maa jeg drømme
  Mig hist, hvor Sundets Bølger gaae og lade
  Troskyldigt Hjertet troe, at det kan bade
  Sig i vor strenge Himmels friske Strømme.

Da spire Blomster frem, og Toner ømme
  Ledsage deres Vært, og sommerglade
  De hæve sig fra Dybet, paa hvis Flade
  De da, som Lilier, phantastisk svømme.

Men da det Dyb, hvor deres Rod sig skyder,
  Er langt <w>herfra</w> med sine skjulte Kræfter,
  Maa Tanken villigt føie sig derefter.

Mit Inderstes Natur jeg blindt adlyder;
  Da kan mit Blomsterflor, skjøndt her saa fremmed,
  En ægte Hilsen bringe Dig fra Hjemmet.

---

<nonum><small><center>2.</center></small></nonum>

Du hilses fra det Glade og det Tvære:
  Fra Urterne, der ligge nu og sove,
  Fra Eng og Mark og fra de tause Skove,
  Hvor Bøgens Isse hviden Slør maa bære;

Fra Droslerne, saa stille de end ere,
  Fra Jettens Gravhøi hist, fra salten Vove,
  Fra Vennerne, de fine og de grove,
  Fra Minderne, de lyse og de kjære;

Nordstjernen hilser Dig saa mange Gange,
  Og Skyerne, som over Sundet drage,
  Dig sende Hilsen kjækt i Stormens Sange.

Der Intet er, som holder sig tilbage;
  Og skulde Alt Dig bringes, er jeg bange,
  At Du blev træt, og - mine Riim for lange!
</body>
</poem>

<poem id="winter2018082619">
<head>
    <title><num>18.</num>Nytaars Morgen</title>
    <toctitle><num>18.</num>Nytaars Morgen</toctitle>
    <indextitle>Nytaars Morgen</indextitle>
    <linktitle>Nytaars Morgen</linktitle>
    <subtitle>Paris 1869</subtitle>
    <firstline>Det gamle Aar paa sine trætte Vinger</firstline>
    <source pages="61-62"/>
    <quality>korrektur1,kilde,side</quality>
</head>
<body>
Det gamle Aar paa sine trætte Vinger
  Nu synker ned til de hensvundnes Grave,
  Mens, liig en Sommerfugl i vaarlig Have,
  Det unge Aar sig ned fra Himlen svinger.

Det vinker venligt med sin spæde Finger,
  Og, lige sød mod Høie og mod Lave,
  Det synes love Hver en Gunst, en Gave, -
  Men Ingen - Ingen veed dog, hvad det bringer,

Til Nogle slænges Gyldenlak, den rige,
  Mens Andre faae den sølverhvide Lilie,
  Og Mange kun den tarvelige Bønne.

  Snart Rose og snart Torn til Svend og Pige
  Det skjenker efter Lune, efter Villie, -
  De Fleste nøies maae med Krandse <w>,,grønne''</w>.

Og dog - er der et Haab tilstede,
Som til vort Hjertes Ønske svarer,
Har vi en fattig, men en sikker Glæde, -
      Saalænge som det varer!
</body>
</poem>

<poem id="winter2018082620">
<head>
    <title><num>19.</num>Til Natten</title>
    <toctitle><num>19.</num>Til Natten</toctitle>
    <indextitle>Til Natten</indextitle>
    <linktitle>Til Natten</linktitle>
    <subtitle>Paris, Januar 1869</subtitle>
    <firstline>O Du, som, hvergang Aftenklokken ringer</firstline>
    <source pages="63"/>
    <keywords>sonnet</keywords>
    <quality>korrektur1,kilde,side</quality>
</head>
<body>
O Du, som, hvergang Aftenklokken ringer,
  Faaer lagt de Fugle smaa i bløden Vugge;
  Som skynder Dig saa venligt selv at lukke
  De tause Blomsters Øine med din Finger;

Som Hvile til hver Jordens Skabning bringer
  Og svøber dem, som Barnet kjært sin Dukke,
  I dunkle Slør, saa de faae glemt at sukke;
  Du, som til Fred saamangen Uro tvinger:

Hvi lokker Du til Hende fæle Drømme?
  Saa Hun, til hvem Du burde sende Hvile,
  Maa lade Øiet tidt i Taarer svømme.

Vær mild og god, lad Hendes Hjerte smile
  I Glemsels Favn! Du i dit stille Mørke
  Med lyse Billeder det huldt bør styrke!
</body>
</poem>

<poem id="winter2018082621">
<head>
    <title><num>20.</num>Den 7de December 1869</title>
    <toctitle><num>20.</num>Den 7de December 1869</toctitle>
    <indextitle>Den 7de December 1869</indextitle>
    <linktitle>Den 7de December 1869</linktitle>
    <firstline>Naar der paa Gaderne er Ro</firstline>
    <source pages="64-66"/>
    <quality>korrektur1,kilde,side</quality>
</head>
<body>
Naar der paa Gaderne er Ro,
Og Kirkens klare Klokker
Enhver <w>med</w> Tro og <w>uden</w> Tro
Til Bøn og Andagt lokker;

Mens Nogle veed, - skjøndt Andre ei, -
Hvorfor de Toner kalde,
Hos Ham, der veed den rette Vei,
Er de velkomne alle. -

<w>Saa</w> er mig denne Dag den Fest
Blandt alle Aarets Fester,
Da Tanken med mit Hjerte bedst
Sit Bedekammer gjæster.

Og trøstig træder jeg derind,
Skjøndt ingen Klokke ringer,
Thi sikkert i mit stille Sind
Jeg veed jo, <w>hvad</w> mig bringer.

Jeg veed saa grant, hvorfor jeg kom
Og dybt i Andagt dvæler,
Jeg veed jo, hvad jeg beder om,
Jeg veed, for hvem jeg knæler.

Jeg veed, for hvem til Naadens Dør
Min Bøn i Løndom iler; -
Jeg veed, at selv bag Sorgens Slør
Lidt Haab dog altid smiler.

Jeg veed, at det er ingen Skam,
Om Taaren Kinden væder,
Naar den oprigtigt offres Ham,
Som trøster den, der græder.

Jeg veed, - og Tanken er saa kjær,
Skjøndt, ak! med Veemod blandet, -
At Trøstens Urt tidt groede der,
Hvor Smertens Graad den vanded.

<w>For Dig</w> - o, tro mig! - Nat og Dag
Mit Hjertes Tanke vaager
Og stirrer efter Lyset bag
Vor Fremtids dunkle Taager!
</body>
</poem>

<poem id="winter2018082622">
<head>
    <title><num>21.</num>Haab i Vaaren</title>
    <toctitle><num>21.</num>Haab i Vaaren</toctitle>
    <indextitle>Haab i Vaaren</indextitle>
    <linktitle>Haab i Vaaren</linktitle>
    <firstline>I Haab alt Rosens Hjerte banker</firstline>
    <source pages="67-68"/>
    <quality>korrektur1,kilde,side</quality>
</head>
<body>
I <w>Haab</w> alt Rosens Hjerte banker,
Den veed, nu kommer snart den Stund,
Den tør formæle sine Tanker
Med Nattergalens Qvad i Lund.
Snart Lilien reiser sig af Støvet,
Hvidpudret staaer den hvasse Tjørn;
Livsaligt under Bøgeløvet
Snart vaagne tusind Blomsterbørn.

Snart kommer Viben fra det Fjerne,
Og Stæren, denne snilde Fyr,
Fortæller os i Sang saa gjerne
Sin Længsels rige Eventyr.
Hvor Snee nys laae i hvide Dynger,
Gaaer Bonden snart nu bag sin Plov
Og vækker, mens han freidigt synger,
Et <w>Haab</w>, som under Mulden sov.

Alverden <w>haaber</w> saa i Vaaren
Og længes mod en Sommer blid,
Hvor lune Vinde tørre Taaren
Og rødne Kinden, som var hvid.
Ak! skulde vi da ikke haabe
At see til salig Trøst os bragt,
Hvad vore tause Hjerter raabe,
Fra Ham, som vil - og som har Magt?
</body>
</poem>

<poem id="winter2018082623">
<head>
    <title><num>22.</num>Den 7de December, 1870</title>
    <toctitle><num>22.</num>Den 7de December, 1870</toctitle>
    <indextitle>Den 7de December, 1870</indextitle>
    <linktitle>Den 7de December, 1870</linktitle>
    <subtitle>Med en Bouquet</subtitle>
    <firstline>Vi komme, som vore Søstre kom</firstline>
    <source pages="69-70"/>
    <quality>korrektur1,kilde,side</quality>
</head>
<body>
Vi komme, som vore Søstre kom
Til Dig saa mangen Gang,
Og bede Dig saa venligt om
At lytte til vor Sang.
Vor Sang er Duft, men i vort Bryst
Saa mangt et Minde boer,
Der vækker sødt en Veemods Lyst, -
Vi trænge ei til Ord.
Dit Hjerte kun vi høre til,
Som vi, det føler, men er stille;
Dit Hjerte kun os høre vil,
Mens vore klare Farver spille.
Og var det end kun eet Minut,
Mens Du et venligt Kys os skjenker,
At Tidens sorte Traad er brudt,
Som nu din frie Tanke lænker, -
Et sligt Minut var tidt meer værdt
End mange - lange Timerækker;
Det som en venlig Haand sig kjært
Velsignet om dit Hjerte lægger.
Vi favne det, vort Barn, i Armen
Med Kjærlighed - med Sommervarmen.
</body>
</poem>

<poem id="winter2018082624">
<head>
    <title><num>23.</num>Til min velvilligste Læserinde</title>
    <toctitle><num>23.</num>Til min velvilligste Læserinde</toctitle>
    <indextitle>Til min velvilligste Læserinde</indextitle>
    <linktitle>Til min velvilligste Læserinde</linktitle>
    <firstline>Min Flugt var aldrig kjæk og høi</firstline>
    <source pages="71-74"/>
    <quality>korrektur1,kilde,side</quality>
</head>
<body>
Min Flugt var aldrig kjæk og høi, -
Jeg tog mig vel ivare.
Jeg saae jo nok, naar Mangen fløi,
At det kun var en ringe Spøg,
Men tidt en sikker Fare.

Jeg ærligt dog beundred dem,
Der kunde og der vilde;
Men voved stundom selv jeg frem
Mig fra mit eget lille Hjem,
Saa gik det mig kun ilde.

Derfor jeg har i Sangens Stund
Kun holdt mig til det Lave;
Jeg strøifed med min Vinge kun
Vandliliens Bæger, Rosens Mund
I Sangergudens Have.

Jeg drog hen over Mark og Vang
Og Engens Blomsterbede;
Alt det, som man har kaldt min Sang,
Mig lærte Skovens Foraarsklang
Og Lærkens Qvad paa Hede.

Ved Bondens lave Dør jeg stod
Og ved hans Lo og Lade;
Og ærligt han, med trøstigt Mod,
Sin Vandrings Fjed mig skue lod -
Sorgfulde eller glade.

Jeg sad da ogsaa mangen Gang
Bag Ellens dunkle Oviste
Og lytted til, mens Kilden sprang
Og mig fortalte i sin Sang
Det Meget, som den vidste.

Jeg sneg mig ind i Skovens Skjød,
Hvor Nattergalen boede,
Og lokked for den, saa den brød
Sin Taushed og mig øm og blød
Sit Hjertes Skat betrøede.

Mig vinked Eros med sin Piil
Og med sin gyldne Bue.
Han med sit maliciøske Smiil
Mig lærte - i letsindig Iil -
At smigre og at true.

Han røbed mig, hvor Mø og Svend
Stod samled' til et Møde;
Han drog mig hemmeligt derhen
Og smiilte listigt, naar igjen
Mig selv han saae at gløde.

Thi hvert et Kys, hvert Suk, hvert Blik,
De henrykt gav hinanden,
Han tolked mig; min Tanke fik
Af Elskovs bittersøde Drik
Sit Bæger fyldt til Randen.

Saa flagred jeg snart her, snart hist,
Hvor jeg det fandt beleiligt;
Jeg sang saa freidigt, <w>ubevidst</w>,
Som Drosselen paa grønne Qvist, -
Om ikke just saa deiligt.

<w>Det</w> er forbi! - nu døies maa
Omskiftning og Forandring.
Riim er ei Vinger, - jeg maa <w>gaae</w> -
Og være glad, om jeg kan faae
Lidt Følge paa min Vandring. -

Du fulgte alt den jævne Flugt,
Før Sangren selv Du kjendte;
Og siden har Du fundet smukt
Hvert Blad, hvert Straa, hver lille Frugt,
Du saae, ham Musen sendte.

Hvad i sin Alderdoms Ruin
Han mægter end at spinde,
Hver Tanketraad, grov eller fiin,
Som altid, helliger han sin
Fuldtroe Ledsagerinde!
</body>
</poem>

<poem id="winter2018082625">
<head>
    <title><num>24.</num>Af et Brev</title>
    <toctitle><num>24.</num>Af et Brev</toctitle>
    <indextitle>Af et Brev</indextitle>
    <linktitle>Af et Brev</linktitle>
    <firstline>Som en Trækfugl, der forsinket</firstline>
    <source pages="75-77"/>
    <quality>korrektur1,kilde,side</quality>
</head>
<body>
Som en Trækfugl, der forsinket
Vipper paa de nøgne Grene,
Sidder jeg nu her alene,
Siden Du Farvel mig vinked.
Hvis en Telegraph man vidste,
Der fra Hjertet kunde bringe
Tanker, som sig ellers svinge
Tause og til Maalet liste,
Vilde Du hver Dagens Time
Venligt for dit venstre Øre
Faae mit Hjertes Ord at høre
Som en yndig Klokke kime.
Men den Traad er ikke spundet
Paa Maskiner eller Tene,
Som <w>saa</w> let os kan forene, -
Sligt er endnu ei opfundet.
Tankerne maae tyst jo skride
Gjennem Pennen; jeg maa lade
Hen ad Brevets blanke Blade
Dem, som Snegle, langsomt glide.
Og, lig Sommerfugle, bange
Flagre de foran hinanden,
Svinde flygtigt ud af Panden,
Før i Net jeg kan dem fange.
Derfor bliver ofte Brevet
Ikke det, som var besluttet,
Og jeg seer saa, heel betuttet,
Hvor forandret det er blevet.
Du maa tage da tiltakke
Med det Holdningsløse, Gale;
Hører Du end ei mig <w>tale</w>,
Hører Du mig dog at <w>snakke</w>.

  Her er koldt endnu og Vinter;
Vaarens Ynde er kun ringe,
Brændemanden end maa bringe
Til min Ovn de tørre Splinter,
Over Torve, gjennem Stræder
Maa jeg som i Vinterkulden,
Hele Kroppen ganske ulden,
Slæbe paa et Lispund Klæder.
Haglen rasler paa min Rude,
Sneen falder fin paa Taget,
Ængstlig driver Skyen, jaget
Af den vilde Storm derude.
Træerne staae splitternøgne;
Droslens Sang er kun en Klage,
Thi den har ei gode Dage,
Hverken hellige eller søgne.
Men i Taalmods Vadmelskaabe
Maa man svøbe sig og sætte
Sig i Lænestol tilrette
For med Anstand der - at <w>haabe</w>.

  Du maa ikke være bange,
At mit Fad og Kruus er tomme;
Det, som ei endnu vil komme,
Er mit Mod til nye Sange.
Altfor længe har jeg dvælet,
Og det er en farlig Vane
<w>Saa</w> at raste paa sin Bane,
Doven, døsig og forkjælet;
Thi, beslutter man saa atter
Tankevingen frit at hæve,
Faaer den os ei til at svæve, -
Saa man bliver fælt til Latter.

  Nu lev vel! Paa dine Hænder
Trykker jeg, min søde Frue!
Hede Læber, - deres Lue
Kom fra Hjertet, - hvor det brænder!
</body>
</poem>

</content>
</section>

<section>
<head>
    <title>Blandede Vers</title>
</head>
<content>

<section level="2">
<head>
    <title>Digte til min Datter</title>
</head>
<content>

<poem id="winter2018082626">
<head>
    <title><num>1.</num>I hendes Stambog</title>
    <toctitle><num>1.</num>I hendes Stambog</toctitle>
    <indextitle>I hendes Stambog</indextitle>
    <linktitle>I hendes Stambog</linktitle>
    <subtitle>1857</subtitle>
    <firstline>Gid Livet Dig maa vorde et deiligt Juletræ</firstline>
    <source pages="81-82"/>
    <quality>korrektur1,kilde,side</quality>
</head>
<body>
Gid Livet Dig maa vorde et deiligt Juletræ
Med Roser og yndelige Blommer;
Der vandre Du og hvile i det tryggeste Læ,
Mens der i dit Hjerte er Sommer!

Gid Glædens Smaafugle maae synge deri
Mellem Roser og yndelige Blommer!
Gid Smerterne maae drage ufølte forbi
Og aldrig formørke din Sommer!

Gid rigt det maa blomstre, foruden alt Savn
Af Roser og yndelige Blommer;
Og Hjertefred Dig tage saa venligt i Favn
Som den blideste Dag i Skjærsommer!

Naar Livet da falmer, og Lysene er slukt,
Og visned' baade Roser og Blommer,
Med freidig Haand Du plukke den livsalige Frugt,
Der modnes i Evighedens Sommer!
</body>
</poem>

<poem id="winter2018082627">
<head>
    <title><num>2.</num>Med en Broche, hvorpaa en Svale</title>
    <toctitle><num>2.</num>Med en Broche, hvorpaa en Svale</toctitle>
    <indextitle>Med en Broche, hvorpaa en Svale</indextitle>
    <linktitle>Med en Broche, hvorpaa en Svale</linktitle>
    <subtitle>
        <line>(Fra hendes Moder)</line>
        <line>1864</line>
    </subtitle>
    <firstline>I sagte Flugt sig Svalen svinger</firstline>
    <source pages="83"/>
    <quality>korrektur1,kilde,side</quality>
</head>
<body>
I sagte Flugt sig Svalen svinger
Omkring vort Hjem med lette Sving
Og altid venligt Budskab bringer
Om Vaar og andre gode Ting.

Den Haand, som Dig hiin Naal har givet,
Velsignelse kun skjenke kan,
Saa den vil vorde Dig for Livet
Til Fred og Ro en Talisman.
</body>
</poem>

<poem id="winter2018082628">
<head>
    <title><num>3.</num>Med et lille Smykke</title>
    <toctitle><num>3.</num>Med et lille Smykke</toctitle>
    <indextitle>Med et lille Smykke</indextitle>
    <linktitle>Med et lille Smykke</linktitle>
    <subtitle>1864</subtitle>
    <firstline>Man siger: Lægedom der boer</firstline>
    <source pages="84"/>
    <quality>korrektur1,kilde,side</quality>
</head>
<body>
Man siger: Lægedom der boer
I <w>Urter</w>, <w>Stene</w> og i <w>Ord</w>.

De <w>Urter</w> maae vi selv os plukke,
Der voxer jo saamange smukke,

Som Balsam, Rose, Tusindfryd,
Der vinke os: Kom hid og nyd!

Nyd ogsaa disse <w>Stenes</w> Glands,
Den qvæger baade Sind og Sands.

Sees Verden gjennem denne Brille,
Vil Alt i lyse Farver spille.

Men - kunde mine <w>Ord</w> Dig qvæge,
Du snart ei trængte meer til Læge!
</body>
</poem>

<poem id="winter2018082629">
<head>
    <title><num>4.</num>Med Ludvig Holbergs Portrait</title>
    <toctitle><num>4.</num>Med Ludvig Holbergs Portrait</toctitle>
    <indextitle>Med Ludvig Holbergs Portrait</indextitle>
    <linktitle>Med Ludvig Holbergs Portrait</linktitle>
    <firstline>Et Billed bringes Dig idag</firstline>
    <source pages="85"/>
    <keywords>holberg</keywords>
    <quality>korrektur1,kilde,side</quality>
</head>
<body>
Et Billed bringes Dig idag,
Som vistnok er Dig til Behag.

Du kjender godt den snilde Mand,
En Stolthed for hans Fædreland.

Hans rige Lunes Tryllemagt
Dig tidt til Munterhed har bragt.

At Sympathie og Kjærlighed
Du har for ham, bestemt jeg veed.

Betragt hans Billed, nyd hans Vers,
Hans Vittighed, hans kjække Skjers,

Og lee Dig mæt af Hjertensgrund, -
En dygtig Latter er saa sund!
</body>
</poem>

<poem id="winter2018082630">
<head>
    <title><num>5.</num>Med Emil Aarestrups Digte</title>
    <toctitle><num>5.</num>Med Emil Aarestrups Digte</toctitle>
    <indextitle>Med Emil Aarestrups Digte</indextitle>
    <linktitle>Med Emil Aarestrups Digte</linktitle>
    <firstline>Det fryser nu, her er saa koldt</firstline>
    <source pages="86-87"/>
    <keywords>aarestrup</keywords>
    <quality>korrektur1,kilde,side</quality>
</head>
<body>
Det fryser nu, her er saa koldt,
Det blæser fælt ved Bispegaarden;
Men heldigt er det, at i Orden
Vor Frue-Taarn og Kors er holdt.

Det kunde ellers hændes saa,
Naar vi engang gik i Boutiker,
At ei vor Fart var ganske sikker, -
Og hvordan vilde det saa gaae?

Grumt Østenvinden slaaer os om
Vort Øre, Bryst, vor Kind og Skulder
Og hindrer os, i Gadens Bulder,
At see os ret forsigtigt om.

Selv hjemme her, i vore Stuer
Vi ei faae Lov at have Fred,
Medmindre vi ved Kul og Ved
Fremtrylle Sommersolens Luer.

I denne Nød jeg bringer her
Dig ret en nyttig Julegave,
En sommerfrodig Blomsterhave,
Hvor altid man har deiligt Veir.

Den har for Hjertet og for Tanken
Af Styrkning mere, troer jeg nok,
End den, der langs ad Vinens Stok
Gaaer ud i Druen gjennem Ranken.

Den sender os heelt frit og franco
I mangt et dunkelt Øieblik
En mild, balsamisk Dvaledrik,
Langt mere sød end svenske Banco.
</body>
</poem>

<poem id="winter2018082631">
<head>
    <title><num>6.</num>Med et Etui</title>
    <toctitle><num>6.</num>Med et Etui</toctitle>
    <indextitle>Med et Etui</indextitle>
    <linktitle>Med et Etui</linktitle>
    <firstline>En broget Fugl fra Østerlide</firstline>
    <source pages="88"/>
    <quality>korrektur1,kilde,side</quality>
</head>
<body>
En broget Fugl fra Østerlide
Det lille Æg fik lagt,
Og før den fløi, med Toner blide
Den et Par Ord fik sagt:

  ,,Hils hende, som skal Ægget gjemme
Og tage vel iagt,
Det har - det maa hun ikke glemme -
En yndig Trolddomsmagt.
Man ud af det kan stadigt spinde
En Traad saa siin og lang,
Hvortil man Tankens Traad kan binde
Og mangen lislig Sang;
Saa Timen svinder som Secundet,
Man mærker knap dens Klang,
Og man en Capital har vundet
Til Livets Vandringsgang.''
</body>
</poem>

</content>
</section>

<poem id="winter2018082632">
<head>
    <title>Til Thora Petersen</title>
    <toctitle>Til Thora Petersen, 1870</toctitle>
    <indextitle>Til Thora Petersen, 1870</indextitle>
    <subtitle>Den 18de August 1870</subtitle>
    <firstline>Jeg sendte Dig fordum i Alvor og Skjers</firstline>
    <source pages="89-90"/>
    <dates>
        <event>1870-08-18</event>
    </dates>
    <quality>korrektur1,kilde,side</quality>
</head>
<body>
Jeg sendte Dig fordum i Alvor og Skjers
De festlige Blomster paa Riim og i Vers;
Og var de end altid ei sine og rare,
Du tog dem dog venligt for fuldgode Vare.

Nu er jeg selv fattig og gammel og sløv;
Jeg kalder paa Musa, - men Musa er døv;
Hun lærer vel Andre at qvæde og spille, -
Med mig vil hun ei have meer at bestille.

Saa er det vel ikke at undre sig paa,
At taus jeg maa lade min Strængeleeg staae;
Hvad end min Veninde jeg mægter at bringe,
Kan hverken som Sang eller Harpeslag klinge.

See, Aarene skifte, og Timerne gaae;
De, før var de Ranke, nu bøie sig maae;
Den Fryd, som vi høsted af Blomster og Løvet,
Har Vinterens Kulde os grusomt berøvet.

Men Noget dog er der - det ædleste Frø,
Nedlagt i vort Hjerte - som aldrig vil døe:
Og det er den Tro, at, naar Livet os krænker,
Der kommer en Stund, der Opreisning os skjenker.

Den Tro maae vi føre som Værge og Skjold,
Naar Tiden os griber, ufølsom og kold,
Og slukker den Fakkel, den ledende Stjerne,
Som Himlen os gav og vi fulgte saa gjerne.

Vi vinde saa Lidet, saa Meget gaaer tabt;
En fuldbaaren Lykke end aldrig var skabt;
Saa røver jo Tiden de kjæreste Navne, -
Et Haab os maa trøste for dem, som vi savne.

<w>Ham</w> savner jeg bittert, som nys os forlod,
Han var mig saa venlig, saa trofast, saa god;
Jeg gjemmer hans Navn i det fjærligste Minde.
Som han var min Ven, - o, vær Du min Veninde!
</body>
</poem>

<poem id="winter2018082633">
<head>
    <title>Til Thora Petersen</title>
    <toctitle>Til Samme, 1871</toctitle>
    <indextitle>Til Thora Petersen, 1871</indextitle>
    <subtitle>Den 18de August 1871</subtitle>
    <firstline>Af Aarets Dage er der faa saa glade</firstline>
    <source pages="91"/>
    <dates>
        <event>1871-08-18</event>
    </dates>
    <keywords>sonnet</keywords>
    <quality>korrektur1,kilde,side</quality>
</head>
<body>
Af Aarets Dage er der faa saa glade,
At de kan faae os til at glemme alle
De andre, der som Taagens Draaber falde
Og svinde, før de qvæge Blomstens Blade.

Blandt disse Dage har et trofast Stade
Hos mig den Attende; jeg tør den kalde
En Fest, jeg feirer i mit Hjertes Halle,
Som den i Tidens Flugt ei skal forlade.

For trofast Venskab, som Du alle Dage
I Livet mig har vist, Du her modtage
Mit Hjertes Tak, med Ærlighedens Stempel!

Min Bøn til Gud jeg sender for din Lykke,
Jeg beder Ham, som vil og kan, at bygge
For Dig en Fremtid til et Fredens Tempel!
</body>
</poem>

<poem id="winter2018082634">
<head>
    <title>Til Constantin Hansen</title>
    <toctitle>Til Constantin Hansen, 1867</toctitle>
    <indextitle>Til Constantin Hansen, 1867</indextitle>
    <subtitle>Den 3die November 1867</subtitle>
    <firstline>Mørk var Natten, tung var Skyen</firstline>
    <source pages="92-95"/>
    <dates>
        <event>1867-11-03</event>
    </dates>
    <keywords>hansenc</keywords>
    <quality>korrektur1,kilde,side</quality>
</head>
<body>
  Mørk var Natten, tung var Skyen,
Taushed ruged over Byen;
Blødt jeg laae i Søvnens varme,
Trøstefulde, stærke Arme;
Og i Drømmens Taagehimmel
Saae jeg Billeder i Vrimmel;
Før ei seete, før ei kjendte,
Mylred, sværmed de og rendte,
Som, jo meer jeg paa dem stirred,
Meer og meer mit Sind forvirred.

  Men med Eet, i al den Vildhed,
Blev der som en hellig Stilhed:
I olympisk Glands, forklaret,
For mit Øie aabenbaret,
Stod nu Mnemosynes skjønne
Datter i den røde, grønne,
Folderige Dragt; mod Barmen
Læned Lyren, som i Armen
Let hun bar; i Haarets faure
Fletning laae den friske Laure.
Trindt om Kindens Rosenblade
Og om Læben blomstred glade
Smiil, mens hun sig mod mig hældte, -
Smiil, ak! som dog mig ei gjældte.

  Hun oplod sin Røst og sagde:
,,Du, som paa mit Alter lagde
,,Blade tidt, der visne baade
,,Var og blege, men til Naade
,,Tagne blev, for ei at skræmme
,,Bort Dig fra, hvor Du har hjemme, -
,,Hør mit Ord, ret Dig derefter:
,,Anspænd dine svage Kræfter,
,,Stem din Stræng og lad den klinge!
,,Du en Hilsen ham skal bringe,
,,Ham, hvis Øie jeg har klaret,
,,Hvem jeg huldt har aabenbaret
,,Skjønhedstanken, Sandhedslivet
,,Og i Vuggegave givet
,,Evne til med Kraft og Ynde
,,Skjønhed, Sandhed at forkynde.
,,Du skal sige ham, at alle
,,Vi, som han og Du paakalde,
,,Staae ham nær og see med Glæde
,,Ham den rette Vei betræde -
,,Kjæk og trodsig hen mod Maalet,
,,Som en Martyr gaaer til Baalet,
,,Og vi veed, at selv hans Smerter
,,Tænde ham Begeistrings Kerter.
,, Smukt i Billed og i Lignelse
,,Bringe Du ham vor Velsignelse!''

  Her hun taug og op sig svinged,
Mens i Luften Lyren klinged,
Til Olympen, til Castale, -
Og jeg vaagned af min Dvale.

  Men jeg voved ei at tøve;
Strax jeg tog mig for at prøve,
Hvad min Røst endnu formaaede
For at vinde hendes Naade
Og et Smiil fra hendes Blikke, -
Men omsonst - jeg kunde ikke!
Hendes Smiil Dig her gjengive,
Vække hendes Ord tillive,
Klangen, Sangen - ak, umuligt!
Det blev strax mig heelt ansku'ligt.

  Briste maa, hvad ei kan bøies:
Du maa altsaa venligt nøies
Med en Hilsen fra os Andre,
Som med Dig paa Jorden vandre,
Dem Du vistnok alle kjender
Som Beundrere - og <w>Venner!</w>
</body>
</poem>

<poem id="winter2018082635">
<head>
    <title>Hilsener</title>
    <subtitle>(Brudstykke af et Brev fra Paris til Const. Hansen)</subtitle>
    <toctitle>Hilsener. (Af et Brev til Samme)</toctitle>
    <firstline>Jeg beder Dem at hilse hjemme</firstline>
    <source pages="96-97"/>
    <keywords>hansenc</keywords>
    <quality>korrektur1,kilde,side</quality>
</head>
<body>
Jeg beder Dem at hilse hjemme,
Hvad der er stumt, hvad der har Stemme,
Og Intet - Intet maa De glemme!
En Hilsen bringe De til Solen,
Der sidder nu paa Sommerstolen;
Til Stjernerne, - hvordan de tee dem?
Jeg kan for Huse her ei see dem.
Hils ogsaa mange Gange Gjøgen
Og Nattergalen, Skovens Frøken,
Og Lærkerne, de vevre Piger,
Som aarle op mod Himlen stiger
Og tidt i Sang langt mere siger,
End mangen Præst fra Prækestolen,
Var han end nok saa stiv i Kjolen.
Hils Svalen, som os Vaar forkynder,
Den veed saa godt, hvor jeg den ynder;
Hils Viben, Storken, Stæren - alle
Jeg dem tør gode Venner kalde.
Hils Gamle Kongevei og Stierne,
Hils Fluer, Bremser, Myg og Bierne!
Saa var det rart, hvis De vil huske
At hilse alle Træ’r og Buske
Og alle Straa og alle Blade
Og hvert et Stræde, hver en Gade.
Hils ogsaa Schouw, hils ogsaa Weyse,
Som staaer ved Kirken hist og kneise!
Hils Korset oppe paa Vor Frue
Og Petri Hane, - De kan skue
Dem, troer jeg, let fra Deres Stue
I Aftensolens røde Lue.
Hils Voverne, de lange, krumme,
Som ind fra Øresundet skumme
Og minde om i deres Sange,
At de har baaret mange Gange
Vort Flag til Roes og Magt, og undre
Sig, at saa sjelden høres dundre
Den danske Torden over Havet:
,,Er Danmark'', spørge de, ,,begravet?''
Hils Høien, hils den tause Steen,
Som kneiser over Kæmpens Been,
Men væk ei ham, nei lad ham ligge
Og drømme stolt! Hans vaagne Blikke
Blev os vist ikke meget ømme, -
Nei, lad ham drømme - lad ham drømme!
</body>
</poem>

<poem id="winter2018082636">
<head>
    <title>Til Constantin Hansen</title>
    <subtitle>Den 3die November 1869</subtitle>
    <toctitle>Til Samme, 1869</toctitle>
    <indextitle>Til Constantin Hansen, 1869</indextitle>
    <firstline>Hen over de slumrende Blomsters Grave</firstline>
    <source pages="98-99"/>
    <dates>
        <event>1869-11-03</event>
    </dates>
    <keywords>hansenc</keywords>
    <quality>korrektur1,kilde,side</quality>
</head>
<body>
Hen over de slumrende Blomsters Grave
Nu hopper den eensomme Spurv i din Have,
Og Solen sin døsige Straale kaster
Mat over den sildigvaagende Aster.
Høstvinden slaaer paa de dybeste Strænge,
Og dine smaa Piger og dine smaa Drenge,
Som før saa frit under Himlens Lofte
Sig tumled som Kid paa den grønne Tofte,
Nu holde sig helst i den lune Stue
Ved Bog og ved Blad og ved Arnens Lue;
Og Vinterens Strenghed alt synes at lægge
Sig uden for Muur og inden for Vægge.
Men - <w>eet</w> Sted veed jeg, hvor Kulden ei kommer,
<w>Eet</w> Sted jeg veed, hvor der altid er Sommer,
Hvor Blomsterne mylre, hvor Billeder vrimle,
Saa brogede rige, som i alle syv Himle;
Hvor Vid og Lune med Gratie flagre
Paa Phantasiens blomstrende Agre;
Hvor Alvor boer, og hvor Tanken raader
Saa mange af Skjønhedens sindrigste Gaader,
Og <w>det er dit Hjerte</w>, din Sjæls Tabernakel,
Hvor Trofasthed tændte sin hellige Fakkel,
Som varmer Enhver, der kan nyde den Lykke,
At som Ven sin Haand han i din tør trykke!
Den stolte Glæde blev da ogsaa mig givet,
Ved Gudernes Gunst, en god Stund af Livet;
Og dem jeg anraaber, at de vil os bevare
Af glade ,,Torsdage'' en klækkelig Skare
Fra første Januar til sidste December!
- See, det var vor Hilsen til tredie November!
</body>
</poem>

<poem id="winter2018082637">
<head>
    <title>Tak for en Indbydelse</title>
    <subtitle>(Til Const. Hansen)</subtitle>
    <toctitle>Tak for en Indbydelse. (Til Samme)</toctitle>
    <firstline>Du, som Intet vilde heller</firstline>
    <source pages="100-101"/>
    <keywords>hansenc</keywords>
    <quality>korrektur1,kilde,side</quality>
</head>
<body>
Du, som Intet vilde heller
End at gjøre denne Dag
Til en Fest mig ved din ,,Kjelder''
Og dit <i>«trogna»</i> Hjertelag:
Tag, istedetfor Personen,
Mod en fattig Cithars Klang,
Som har tabt sit Sving i Tonen
Og sin Ungdoms Sylphegang;
Men som bærer ikke mindre
Villig paa sin Vandring frem
Tak og Hilsen fra mit Indre
Til Dig selv og til dit Hjem,
Hvor det Ædle og det Skjønne
Inde øver huldt sin Magt,
Mens det Friske og det Grønne
Udenfor i Krands er lagt!

  Under dine Laurbærs Skygge
Lever yndig Fred og Ro,
Og omkring dem boe og bygge
Kjærlighed og Haab og Tro!

  Nu lev vel! Gid alle Muser
Ramme Dig med Øiets Skud!
Deres Blikke sødt beruser, -
Men sov aldrig Rusen ud!
</body>
</poem>

<poem id="winter2018082638">
<head>
    <title>Til F. L. Liebenberg</title>
    <toctitle>Til F. L. Liebenberg, 1871</toctitle>
    <subtitle>Den 16de August 1871</subtitle>
    <firstline>Hvad tør man ønske Dem idag?</firstline>
    <source pages="102-103"/>
    <dates>
        <written>1871-08-16</written>
    </dates>
    <quality>korrektur1,kilde,side</quality>
</head>
<body>
Hvad tør man ønske Dem idag?
Det er en meget kilden Sag
At lave Ønsker for en Anden;
De blive tidt ei til Behag, -
Og det er flout som bare Fanden.

Den bedste Udvei, som jeg veed,
(Den er saa jævn, beqvem og bred,)
Er, ligefrem Enhver at lade
Sig efter Ønsker dukke ned
I Haabets Hav og tage Bade.

Naar saa den Badende har faa't
En Haabets Perlemusling flot,
Saa veed man strax, det er paa Tiden,
Og skynder sig at ønske blot:
,,Gid der maa være Perler i den!''

Hver Sjæl jo haaber, - Deres med!
Thi holder ogsaa her jeg ved
De af mig grundede Principer.
- Min Tak for Deres Venlighed
Mod mig! - jeg veed, den mig ei glipper.
</body>
</poem>

<poem id="winter1999070718">
<head>
    <title>Juli Maaned</title>
    <subtitle>1868</subtitle>
    <firstline>Aarets rige, varme Hjerte!</firstline>
    <source pages="104-105"/>
    <quality>korrektur1,kilde,side</quality>
</head>
<body>
Aarets rige, varme Hjerte!
Efter Vintrens Kamp og Smerte,
Efter Vaarens lette Flagren
Kommer Du med Guld paa Agren,
Fulgt af Solens Blus, der sødmer
Frugten, som bag Løvet rødmer, -
Kildens Rislen gjennem Dalen, -
Dagens Gløden, - Nattesvalen.
Ei paa Vinterpsalmesangen
Tænker Du, der over Vangen
Hvined treven og fortrøden,
Som var Alt nu stedt i Nøden;
Kuldens Kjæmpeslægt ei finder
Hjem blandt dine friske Minder.
Fremtids Varsler ei Du ændser:
Inden dine egne Grændser
Har Du Nok for hele Livet
I den Fylde, Dig er givet.
Ei Du jager mod det Fjerne:
Hvad er Dig den kolde Stjerne,
Som nedstirrer fra det Høie,
Mod et Smiil fra Rosens Øie?
Rosen, som - vil Alt end briste -
Er det Første og det Sidste,
Og hvis Duft, med Livets Kræfter,
Hvert et Hjerte tørster efter. -
Bien liig, Du sødt beruser
Dig i alle Sødheds Sluser.
Er i Solens Favntag svundet
Kraften Dig, din Vinge bundet,
Hvælver selv Du Skovens Skygge,
Hvor de tusind Drømme bygge,
Der, lig Blomsterduft og Druer,
Atter tænde Hjertets Luer.
Du er Jubel, Du er Glæde,
Ikke Du forstaaer at græde,
Ikke kjender Du til Smerte, -
Aarets rige, varme Hjerte!
</body>
</poem>

<poem id="winter2018082640">
<head>
    <title>Af Reinekes Memoirer</title>
    <toctitle>Af Reinekes Memoirer, tredie Fragm.</toctitle>
    <subtitle>Tredie Fragment</subtitle>
    <firstline>Det var en deilig Sommerdag</firstline>
    <notes>
        <note>* See <a poem="winter2018081948">første og andet Fragment</a> i Nye Digtninger 1853.</note>
    </notes>
    <source pages="106-114"/>
    <quality>korrektur1,kilde,side</quality>
</head>
<body>
Det var en deilig Sommerdag,
Da Grimbart Grævling gik i Mag
Til Malpertus, for der at faae
De træge Timer til at gaae;
Thi siden Isegrim, den Slemme,
I Skamfuldhed sig maatte gjemme,
Og Reinke holdt sig stadig hjemme,
Var der ved Hoffet mere Fred,
Men og meer kongelig Kjedsomhed,
Alt havde Solen i sin Pragt
Dagsreisen halvt tilbagelagt,
Og der var Liv paa Mark, i Skov,
Da træt ved Borgens Port han stod
Og Klokken lystig klinge lod.
Man sagde ham, at Ræven sov;
Dog traadte han med sagte Fjed
Tæt hen til Vennens Hvilested.
Der laae han da med sure Miner
Bag sammentrukne Silkegardiner,
Med Tørklæd bundet om sit Hoved,
Og stønned mat: ,,Jeg har ei sovet.''
Da hvisked Grimbart: ,,Hvad er dette?
Vil Du ei snart dit Anker lette?''
,,Ak!'' svared Reinke, dybt han sukked,
Idet han sine Øine lukked,
,,Jeg var i Aftes til et Gilde,
Hvor det kun gik mig meget ilde.
Ei Drik, - Du veed, jeg meget taaler, -
Ei Vinen til de hundred Skaaler
Har gjort mig, som Du seer, saa ussel,
At jeg med ikke ringe Blussel
Maa nævne Tømmermænd og - Andet,
Som piner mig nu reent forbandet!'' -
,,Hvad har da voldt Dig disse Qvaler?'' -
Min Ven! det har de mange Taler.
Man faaer ei Lov ved sligt et Taffel
At bruge flink sin Kniv og Gaffel.
Knap er man sat i Mag ved Bordet,
Saa raabes: ,,Den og Den har Ordet!''
Saa reiser, til min store Skræk,
Fra Stolen sig hveranden Gjæk
Og krammer ud en Hoben Præk,
Der snart pathetisk høit sig hæver,
Snart langs ad Jorden jævnt sig væver;
Snart bydes humoristisk Vaas,
Som knap af Taleren selv forstaaes,
Mens Æ og Mæ og Hm og Stammen
Maae holde Vrøvlets Pjalter sammen.
Saaledes tænder mangen Gaas
Som Festens Lys sin Skillingspraas,
Der, skjøndt den uederdrægtig oser,
Dog tidt kan farve ,,grønne Hoser''.
Hvor flout det var, blev det modtaget
Med Bifaldsskrig og Klap af Laget.
Som Hagl om Øret mig det slog
Og al min Madlyst reent forjog,
Og mens hver Taler vandt en Palme,
Fik jeg Migraine, Bugvrid, Qvalme.''

  ,,Men'', vedblev Grimbart, ,,denne Fest,
Hvortil Du vel som Hædersgjæst
Indbudet var, sig, til hvis Ære
Var den?''

            Da smiled Reinke: ,,Kjære!
Det Hele var en sand Misére,
Javist, som Hofmand og Poet
Var jeg da ogsaa bleven bedt.
Du kjender jo den sølle Fyr,
Vor Landsbysanger, <w>Murmeldyr</w>,
Der af og til forstod at more
Ret artigt baade Smaa og Store
Ved de smaa Viser, som han sang,
Imens hiin Bondedands han sprang,
Som jeg aflured ham og gjorde
Med den ved Hoffet stor Furore,
Han leved stille hen, alene,
Kom aldrig frem paa Verdens Scene;
Han havde, liig den onde Aand,
For Korset, hængt i vatret Baand,
En Dødsangst, naar det faldt ham ind,
Man vilde hænge det paa hans Skind.
Han saae kun med Respect den Stjerne,
Der funkler klart i Nattens Fjerne,
Men loe kun ad de Sølversole,
Der straale paa saa mangen Kjole.
Man kunde rigtig bittert drille
Ham, naar man meente, Nobel vilde
Benaade ham med Navn af ,,Raad''
Og slige andre smukke Navne,
Som nu vi Kloge nødig savne.
Sligt stak hans Hjerte som en Braad
Og rørte ham til Harm og Graad,
Kort sagt, den Nar, han holdt ei af,
At Agt paa hans Person man gav.
Ei sandt, det er en daarlig Smag?
Thi det er dog en afgjort Sag,
,,Det er saa smukt, paa Gaden naar man
Dem hører sige: See, der gaaer han!''<note>* Persius, Sat. I: Ast pulchrum est digito monstrari et dicier, hic est.</note>
Hiin Romer har vel sagtens meent:
Naar man, som jeg, det har fortjent.
Ja, naar jeg færdes hist i Staden
Og gaaer beskedent hen ad Gaden,
Jeg hører stolt med frydfuld Bæven:
,,Der gaaer Hans Excellence Ræven!''''

  ,,Men'', vedblev Grimbart, ,,Du fra Gildet,
Min Bedste! har Dig langt forvildet.''

  ,,Bi,'' sukked Reinke, ,,nu det kommer.
Ak, hvor det i mit Hoved trommer!
Saa fast det i min Tinding banker,
Jeg knap kan samle mine Tanker.
De Taler - naa! Men nu til Sagen!
Hr. Murmeldyr - igaar var Dagen -
Fik lagt en heel Deel Aar paa Bagen.
Den Stordaad havde han bedrevet,
At fjorten Lustra han opleved.
Saa stor Merite vel fortjente
En sær Belønning, som man meente.
Og af en Hob Gripominusser,
Men fremfor Alt af unge Russer,
Som aldrig før var kommet med
Til slig Commers og Lystighed,
Der danned sig en Comitee,
Som ham beredte Sorg og Vee.
En Hare, Spidsmuus og en Rotte
Som Deputerede nu maatte
Begive sig til Fjeldet ud
Og bringe ham det Hædersbud,
At hans Velyndere i Folket
Nu ønskede at faae ham tolket
Den Tak, de meente ham var skyldt
Nu, da Halvfjerds han havde fyldt.
Først stræbte han at gjøre klart
For dem, hvor ganske blot og bart
Det var for alle gode, sunde,
Forsvarlige og stærke Grunde
At ville hædre ham saalunde,
Og at han fandt det reent forbandet.
Han sagde dem blandt meget Andet:
,,Den Lyra, som Apollo slaaer,
Tilbedes ei; men Guden faaer
Det Offer selv, han har fortjent.
Jeg var kun Gudens Instrument.
Giv ham den ham tilkommende Ære,
Mig er den altfor tung at bære.
Jeg fordrer derfor, lad mig være
I Fred for al Demonstration
Og Halen-frem af min Person,
<w>Den</w> kommer ikke Konsten ved.
Gaa altsaa bort og skaan min Fred!''
Da dette ikke hjalp ham Noget,
En Vending gjorde han i Sproget,
Blev vred og brølte barsk et Nei
Og viiste dem den næste Vei
Til Døren hen, ud fra hans Hule; -
Men, at! det nytted ei en Smule.
Jeg var just hos ham, da de kom,
Og blev der, til han fik sin Dom.
Han faldt paa sine Knæer baade
Og bad ,,væmodeligt'' om Naade,
Mens Vandet randt ham fra hans Øie;
Dog Skjebnen lod sig ikke bøie, -
Nei, ubønhørlig er jo Parcen,
Han <w>maatte</w> spille med i Farcen.
Hvis Du den Scene havde seet,
Du havde Dig fordærvet leet.
De putted ham i en Kareth,
Hvor han var stædt, det kan ei feile,
Som førtes han til Hjul og Steile,
Og følte sig omtrent saa godt,
Som Reisen gik til et Skafot.
I Byen blev han strax modtaget
Med Jubelskraal af hele Laget.
I deres Poter svang de Blus
Og brølte: <i>«Vivat dominus.</i>
Landsangeren, <i>alpinus mus!»</i>
Derpaa blev han ført ind i Salen,
Et Chor af smaa og store Grise
Ham peb en deilig Velkomstvise,
Og Bellin Væder bræged Talen.
Jeg fornemst var, og ved min Side
Fik Staklen Plads, kan Du vel vide.
Hr. Murmeldyr nu skulde takke;
Han bøiede sin stive Nakke
Og lavede sig til at snakke.
Og Snak det blev! Fortvivlet saae
Han sig omkring og - gik istaa.
Skjøndt jeg ham hvisked Lidt i Øret,
Befippet, kunde han ei høre't,
Tog for det Rette just det Gale,
Saa Sludder blev den ganske Tale.
Med en tvetydig Lyd han atter
Fik sat sig - under Hyl og Latter.
Det Hele blev saa komisk, Du!
Jeg griinte fast min Bug itu.
Tilsidst man drak ham saa paa Pelsen,
At jeg er bange for hans Helsen;
Han er vel ikke vant til Andet
End Rødder, Nødder og Kildevandet.
Han tog for stærkt til Bacchi Gaver
Og blev kjørt hjem som et Cadaver.
Jeg er nu træt, og snart jeg tænker
At ligge fast i Søvnens Lænker.
Nu, Fætter Grimbart! let din Krop,
Gak hjem og skriv Skandalen op
Til Skræk og Varsel for de Mange,
Maaskee som ellers lod sig fange.''
</body>
</poem>

<poem id="winter2018082641">
<head>
    <title>Et Landskab</title>
    <firstline>Jeg sidder her og seer</firstline>
    <source pages="115-118"/>
    <quality>korrektur1,kilde,side</quality>
</head>
<body>
Jeg sidder her og seer
Mig mæt paa alt det Skjønne,
Mens Solen venligt leer
Til mig og til det Grønne.

Smaafuglene er med
At glædes og at nyde;
Fra Træets Grene ned
De muntre Sange lyde.

Selv Kragens hæse Røst
Er ganske smuk at høre,
Naar bare man har Lyst
Og et velvilligt Øre.

Nys aabned Dammen jo
Sin brede Mund, sin Sluse,
Som uden Rist og Ro
Man fjernt kan høre suse.

Men Dammen ligger end
Saa underlig, saa rolig,
Man kunde tænke den
En Hemmeligheds Bolig.

Og Gud maa vide, om
En Vandmand eller Nøkke
I gammel Tid ei kom
For her at boe og bygge.

Hen over Vandets Blaae
Der roer og svømmer Anden,
Den lokker sine Smaa
Og dukker flittigt Panden.

De røde Skyers Rad
Ret som i Dybet seiler,
Det brede Skræppeblad
I blanke Glar sig speiler.

Histovre staaer et Par;
De muntert sammen snakke.
Paa Arm en Glut hun har,
Og han en Stang paa Nakke.

De staae saa langt fra mig,
Han og den unge Pige,
At skjelne jeg kan ei
Et Ord af, hvad de sige.

Blødt favner hendes Arm
Den lille Møllerunge;
Hvor hendes Kind er varm!
Hvor flink er hendes Tunge!

Mens Møllehjulet faaer
Det klare Vand paa Skuldren
Og det i Dybet slaaer
Med Brusen og med Buldren,

Han sladdrer nok saa frisk
Og leger peent med Barnet;
Dog vist ei <w>denne</w> Fisk
Han lokke gad i Garnet.

Thi naar med ,,Dikkedik!''
Den Smaa han troer at more,
Jeg seer hans lune Blik
Paa Veien til den Store.

Hvor hendes Kind blev rød!
Hvor Øinene blev klare!
Hvad disse Tegn betød,
Vil man vel nok erfare.
</body>
</poem>

<poem id="winter1999070719">
<head>
    <title>En Smagssag</title>
    <firstline>Jeg tør og vil mig aldrig rose</firstline>
    <source pages="119-122"/>
    <keywords>heibergjl</keywords>
    <quality>korrektur1,kilde,side</quality>
</head>
<body>
Jeg tør og vil mig aldrig rose
Af Stemning for det Grandiose,
Stormægtige, som ret gjør Spræl;
Jeg elsker meest det Stille, Milde,
Det Hyggelige, Skjelmske, Lille, -
Kun der er Hjemmet for min Sjæl.

Jeg gad ei boe i Pragtpaladser
I ,,nobel'' Stiil, med ,,store Masser'',
Med Marmortrapper, Høienloft;
Til Fred og Fryd jeg helst gad flytte
Ind i en lille sjællandsk Hytte,
Med Hauge, Skov og grønne Toft.

Mig skræmmer denne Fos, der bruser
Og i sit Fald saa haanligt knuser
Steenblokken og den ranke Gran;
Mig qvæger kun den muntre Kilde,
Hvis Perlevover sagte trille
Og mig fortælle, hvad den kan,

Jeg vil ei høre Ajax tude,
See Philoctet med sine Klude,
Orest paa Jordens Navlesteen;
Mig morer meer en lystig, lille,
Velsleben Heibergsk Vaudeville,
En Henrik, Arv - og saadan Een!

Jeg seer med Skræk de høie Fjelde,
Med Snee paa Panden, der med Vælde
Mod Skyen kneiser, stolt og kold;
Jeg elsker vore grønne Banker,
Hvor jeg Viol og Bukkar sanker
Og Minder fra en svunden Old.

Jeg hader de Tendents-Romaner -
Om Statsforvaltning, <w>Isen</w>baner,
Om Christendom, Pædagogik;
Jeg nærer mig ved smaa Noveller,
Som mig om Dagens Liv fortæller,
Om Verdens nye og gamle Skik.

Bort flyer jeg for de malte Helte,
Halvnøgne og med Sværd ved Belte,
Achilles, Hector og Orest;
Mig fryder meer en hollandsk Frue,
En lystig Sværm i Kroens Stue,
En laset Tigger eller Præst.

Min Smag er ringe for Junoner,
Hvis Pande kulsort Manke kroner,
Hvis stolte Blik som Lynild slaae;
Nei! Hebes Vært, sneehvide Arme,
Violblaae Øine, Læber varme
Og blonde Haar - kan jeg forstaae.

De Marmorvæsner uden Kofter
Med nøgne Bryster, bare Hofter
Som Dødninge kun for mig staae;
Jeg <w>næsten</w> heller seer de Dukker,
En Bager skaber os af Sukker
Og polychromisk klæder paa.

Jeg mig saa ængstlig lille føler,
Naar Verdenshavet mod mig brøler,
Umaaleligt og uden Kyst;
Mens vore Bugter, vore Sunde,
Som snoe sig om de grønne Lunde,
Mig vække Freidighed og Lyst.

De halvpoetiske Propheter,
De speculerende Poeter
For mig maae gjerne rømme Landet;
Jeg vender kun et villigt Øre
Til den, hvis Sang mig lader høre,
At han har ikke <w>kunnet Andet</w>.

- De kloge Folk vil sagtens smile,
Mig sende deres Tankepile,
Vel dyppede i fornem Spot;
Den Trængsel faaer jeg vel at bære, -
Vorherre og Apoll dog ere
De samme To - i Stort og Smaat.
</body>
</poem>

<poem id="winter1999070720">
<head>
    <title>Fransk og Dansk</title>
    <subtitle>Paris 1869</subtitle>
    <firstline>Nei, dette Maal, som her de taler</firstline>
    <source pages="123-124"/>
    <quality>korrektur1,kilde,side</quality>
</head>
<body>
Nei, dette Maal, som her de taler,
Har for mit Øre ingen Klang;
Den Rigdom stor, hvormed det praler,
Mig synes ikke skabt til <w>Sang</w>.

Skjøndt klart som Springvand op det stiger
Og sindrigt sig om Tanken snoer,
Jeg <w>føler</w> aldrig, hvad det siger,
Om end jeg <w>fatter</w> grant hvert Ord.

Ja vist! thi vore Ord og Tanker
I himmelvid Forskjellighed
Er avlede paa tvende Ranker,
Som Intet af hinanden veed:

Den enes Rod blev lagt i Jorden,
Hvor Solen koger Druen sød;
Den andens i vort høie Norden
Er fostret strengt i Kuldens Skjød.

Trods <w>det</w> vort Maal har indre Varme,
Saa fuld af samme rene Lyst,
Som naar to melkehvide Arme
Os trykke til et kjærligt Bryst.

Det siger jeg med stor Bestemthed,
Jeg det erfared mangen Gang:
At af saa sød og mild Beklemthed
Fremgaaer et Hjertes bedste Sang!
</body>
</poem>

<poem id="winter1999070721">
<head>
    <title>Polka</title>
    <firstline>Læg Maalen bort, lad Rokken staae</firstline>
    <source pages="125-126"/>
    <quality>korrektur1,kilde,side</quality>
</head>
<body>
,,Læg Maalen bort, lad Rokken staae,
Tag sølverspændte Skoe nu paa,
I Kroen hist til Dands vi gaae,
I to smaa søde Piger!
Oboen, som en Lærkelil,
Alt synger sødt, og Fløitens Spil
Med Contrabassen lystre vil,
Hvad Violinen siger.

Vi nyde vil vor unge Vaar;
Vor Kind er rød, vort Hjerte slaaer,
Vi ændse ei, at Tiden gaaer
Med altfor rappe Vinger.
Vi skye Alt, hvad er mørkt og tungt,
Vi elske, hvad er let og ungt,
Om Glæden, som det lyse Punkt,
Vor Tankefugl sig svinger!''

Og lystigt han til Strængens Klang,
Til Clarinettens klare Sang
Den Blonde og den Brune svang
I Dandsens lette Slingren.
Og da det saa mod Daggry gik:
,,Farvel! Farvel!'' med søde Blik,
Et Kys han fra dem Begge fik, -
Men sendt ham kun med Fingren.

De Kys, de fløi som i en Leeg,
Mens Begge ned ad Skrænten steg,
Den Ene rød, den Anden bleg,
Med Armen om hinanden.
Den Ene bleg? den Anden rød?
Og hver af dem dog lige sød!
De Farver, ak! hvad de betød?
Det løb ham om i Panden.

Den Blondes Kind var freidig, glad,
Men paa den Brunes Kinder sad
En Elskovssmertes Lilieblad
Og dulgte Hjertets Varme.
Saa da han kjæk som Beiler kom,
Den Blonde hvisked: Nei! men som
En Blomst den Blege segned om
Og rødmed i hans Arme.
</body>
</poem>

<poem id="winter2018082645">
<head>
    <title>Et Besøg</title>
    <firstline>Jeg var alene, det var Nat</firstline>
    <source pages="127-128"/>
    <quality>korrektur1,kilde,side</quality>
</head>
<body>
Jeg var alene, det var Nat,
Min Lampes Lue var saa mat,
Min Kind til Haandens Støtte sat.

Jeg sad i Tanker - uden Tanke, -
En usel, vissen Drueranke, -
Fast Hjertet havde glemt at banke.

Forladt det var af alt det Smukke,
Der fyldte før dets Indelukke, -
Af Blomster, Toner, Smiil og Sukke;

Og koldt og blindt for Livets Glands
Det havde mistet al sin Sands
For Strængens Klang og Rhythmens Dands.

Og hvor jeg stirred hen med Haaben
At see mig frelst af Smertedaaben,
Sig viiste kun en Afgrund aaben.

Men midt i denne sløve Jammer
Brat gjennemstraalede mit Kammer
Olympens ædle, milde Flammer.

Min Musa! - som saa mangen Gang
Min Sjæl udløste af dens Trang
Og havde lært mig Spil og Sang.

Men dybt jeg maatte Blikket bøie,
Thi der hun stod den Ranke, Høie,
Med bittert Smiil, med Haan i Øie;

Ei som hun hist i Pavens Stad
Staaer venlig, mild i Søstres Rad, -
Paa hendes Pande Strenghed sad.

,,Du er ei meer den, Du bør være,
,,Du gjør mig Skam og ingen Ære,
Ei meer mit Navn Du maa frembære!''

Min lille Cithars gamle Strænge,
Som havde trøstet mig saa længe,
Hun sønderrev og lod dem hænge.

Hun lagde Haanden paa mit Hjerte
Og slukkede dets svage Kerte -
Og lod mig ene med min Smerte.
</body>
</poem>

<poem id="winter1999070722">
<head>
    <title>Smaa Riim</title>
    <firstline>I Taalmod maa sig øve</firstline>
    <source pages="129-130"/>
    <quality>korrektur1,kilde,side</quality>
</head>
<body>
I Taalmod maa sig øve
Hvo ret sit Maal vil vinde:
Tidt synge glad for Døve,
Tidt male smukt for Blinde.

---

Vær haard som Flint mod Skjebnens Stød,
Men i din Medgang mild og blød!

---

Grib Lykken i Farten
Og nyd, mens Du har den!

---

Til Nag mit Hjerte intet Huusrum eier, -
Jeg sørger gjerne for en bedre Leier.

---

Fortuna, denne frække Tøs,
Som Hvermand veed, paa Traaden løs,
Alt efter Lune deler Sengen
Med Herren snart og snart med Drengen.

---

Træd din Vei til Gravens Bo
Frisk - fri - from - fro;
Uden disse Adjectiver
Pjalteri det Hele bliver!

---

Vei strengt - og giv saa,
Søg Havn - og bliv saa,
Tænk ret - og skriv saa,
Gjør Gavn - og driv saa!
</body>
</poem>

<poem id="winter2018082647">
<head>
    <title>Mylord til Fruen</title>
    <subtitle>Den 7de December 1861</subtitle>
    <firstline>Med hvilket Navn skal jeg Dig kalde?</firstline>
    <source pages="131-132"/>
    <dates>
        <written>1861-12-07</written>
    </dates>
    <quality>korrektur1,kilde,side</quality>
</head>
<body>
Med hvilket Navn skal jeg Dig kalde?
Du er <w>den Bedste</w> af dem Alle!
Jeg føler nok, hvor Du imod
Din stakkels Hund er mild og god.
Jeg husker godt, hvor Du var naadig,
Da jeg paa Lammesteg var graadig.
Og naar jeg løb til grønne Skov
Og jog de vilde Dyr - vovvov!
Og blev i eensomt Fængsel kast,
Da kjøbte Du mig ud i Hast.
Selv gav Du aldrig mig et Rap,
Naar ubesindigt mig undslap
En Yttring, som just ikke klæder
En dannet Hund med sine Sæder,
Ak, hvis jeg kunde, blev jeg rød
Af Skamfuldhed - ja, tog min Død!
Vorherre har dit Hjerte gjort
Som et Palads saa rigt og stort;
Men skjøndt det huser Mange, dog
Du gav mig der en lille Krog.
Er jeg forknyt, og har jeg Smerte,
Saa gaaer det altid Dig til Hjerte:
Jeg husker nok, hvor tidt Du kom
Med Balsam og med Lægedom.
Og sulter jeg, er Du saa sød
At række med din Haand mig Brød.
Og kommer jeg ved Nattens Stund
Og vækker af det første Blund
Dig ved mit Hyl, da op Du staaer
Af varme Leie og mig faaer
Fra Kulden ind i Stuen bragt
Og paa min bløde Maatte lagt.
Jeg elsker Dig, det vist Du veed,
Med Ydmyg- og Taknemlighed!
Naturen nægted mig jo Talen,
Og jeg kun smile kan med Halen;
Men denne Logren, de Manerer
Betyde her: ,,Jeg gratulerer!''
Jeg lægger ydmygt for din Fod
En Flacon, som ret skal være god. - -
Tillad mig saa din Haand at kysse.
Jeg er din Mylord, kaldet
<nonum><small><right>Mysse.</right></small></nonum>
</body>
</poem>

<poem id="winter2018082648">
<head>
    <title>Om Mylord</title>
    <firstline>Nu er han død, den smukke, kloge Hund</firstline>
    <source pages="133-134"/>
    <quality>korrektur1,kilde,side</quality>
</head>
<body>
Nu er han død, den smukke, kloge Hund,
Som ene hilsed Dig hver Morgenstund
Og smaskende, mens han med Halen slog,
En sød Bid Brød af dine Hænder tog
Og sad og vented, om ei Meer der var,
Og saae paa Dig med ærligt Øienpar.
Dig lystred han, skjøndt aldrig dog din Haand
Ham tugtede med Svøbe eller Vaand.
Paa Gaden fulgte han Dig tro som Vagt,
Og selv hvor Fristelsen ham nær var lagt,
Den øved ei paa ham sin vante Magt;
Han ved din Side trofast holdt sig blot,
Saae op til Dig, ,,om det var rigtig godt?''

  Saa kom han bort - bort til et fremmed Land,
Men til en Ungersvend, en Herremand,
Der just forstod at skatte hans Forstand.
Det var et andet Liv! Der fik han Lov
At fare lystigt om i Mark og Skov;
Og Husets Frue selv ham blev saa god,
At hun sin Stadsestue ham oplod.
Og tapper var han der; den stærke Knegt
De Køtre holdt i sømmelig Respect,
Og som sin Herres Vagt den gode Dreng
Tog Nattehvile uden for hans Seng.

  <w>Der døde han!</w> - Det var da nok en Ven,
Som Tidens vilde Storm fik veiret hen.

  <w>Det var dog kuns en Hund!</w> - O, Evas Æt!
Tør Du bebreide mig <w>de</w> Vers med Ret?
</body>
</poem>

</content>
</section>

<section>
<head>
    <title>Rimede Fortællinger</title>
</head>
<content>

<poem id="winter2018082649">
<head>
    <title>Onkels Lise</title>
    <firstline>Decemberstormen Sneen feied</firstline>
    <source pages="137-155"/>
    <quality>korrektur1,kilde,side</quality>
</head>
<body>
Decemberstormen Sneen feied
Langs Nørrevold til Vesterport;
Vildt Træerne paa Volden svajed,
Og Mørket gjorde Alting stort.

Mens hist og her Tranlampens Lue
Forsvandt ved Vindens frie Magt,
Tog under Kjelderskurets Bue
Den Vægter Hvile paa sin Vagt.

Her listed sig en gammel Herre
Med Lygte til sin kjære Club;
Lydløst igjennem Snee sin Kærre
En Sjouer fik ved træge Skub.

Fra Frue-Taarn alt meldtes Tiden
Ved otte dumpe, dovne Slag;
Og Kræmmerdrengen spared Fliden
Med Glæde til den næste Dag.

Paa Vestergades Hjørne laae der
En Guldsmeds Bolig, stolt og prud;
Til Volden og til Gaden saae der
Dog ganske mørkt og skummelt ud.

Men ind til Gaarden Stuen vendte,
Hvor der var Hygge, luun og god;
I Ovnen lystigt Ilden brændte,
Og Aftensbordet dækket stod.

Tilstængte var Boutikens Skoder
Og laaset Alt, hvad laases kan;
Der sad jeg hos min Faders Broder,
Guldsmed, Captain og Enkemand.

Jeg spurgte til hans søde Datter,
Som var mit Hjerte, ak! saa kjær.
Han svared kun med Spøg og Latter,
Saa jeg var altid lige nær.

Det var mig en saa bitter Tanke,
I Maaneder, ja hele tre,
Mit Øie ikke fik den ranke,
Den hvide, blonde Mø at see.

,,For Guds Skyld, kjære Onkel Jørgen!
Hvor har Du sendt Mathilde hen?'' -
,,Hold op med Fritten og med Spørgen!
Det hjælper ei, min lille Ven!'' -

,,Du veed, hvor inderligt vi Begge -''
,,Ja, det er netop Knuden, Du!'' -
,,Vil Du os da i Graven lægge?'' -
,,Det har vel ingen Hast endnu?'' -

,,Saa siig mig kort og klart, Hr. Onkel!
Hvad har da gjort saa haardt dit Sind?'' -
,,Hr. Brodersøn! en slig Karfunkel
I rigt Metal bør fattes ind.

Jeg var dog vist en daarlig Mester,
Hvis for en saadan Diamant
Jeg ikke blandt Boutikens Gjæster
En straalende Indfatning fandt.

Tro aldrig, Dreng! jeg Dig foragter,
Fordi Du ikke Mønt kan slaae;
Jeg veed, at andre Aandens Magter
Dig vise Veien, Du skal gaae.

Johannes, hør, hvad jeg vil sige:
Du est en deilig Ungersvend!
Jeg sværger Dig, var jeg en Pige,
Jeg tog Dig til min Hjertensven.

Jeg elsker Dig, min smaa Johannes!
Thi jeg har ogsaa god Forstand
Paa, hvad der af Castale vandes
Og Hippocrenes ægte Vand.

Men Sligt ei giver Stort i Skjeppe;
Stak selv Homerus ud dit Qvad,
Du vandt ei her - det troer jeg næppe -
Til Buxer, Skoe, til Huus og Mad.

Lev Du i Fryd med din Gudinde,
Som vækker Dig til yndig Sang,
Men Synd Du gjør, hvis Du vil binde
En Anden til din Nød og Trang!'' -

,,Jeg søge vil -'' - ,,Hos Tante Trine?
Paa Nørrebro? Veed hun Besked?'' -
,,Der har jeg spurgt om min Cousine
Igaar, men Tante Intet veed,'' -

Søg Du i Sjælland, Jylland, Fyen,
Paa Lolland, Falster, Ærø, - Spraa,
Søg Du paa Jorden og i Skyen:
Saa lang en Næse vil Du faae!'' -

,,Velan! jeg tidligt dog og silde
Vil søge, Onkel! Dig tiltrods;
Og finder jeg engang Mathilde,
Saa skal Du aldrig skille os.

Men jeg skal nok forstaae at vinde
Mig snart saa hæderligt Erhverv,
At fra din Haand jeg ingensinde
Skal tage selv den mindste Skjerv!'' -

Ha! bravo, Gut! det maa jeg lide;
En <w>Villie</w> bære kan sin Frugt.
Nu skal Du see, jeg paa min Side
Ei heller holder Munden lukt:

Du søge maa min lille Pige,
Og fjorten Dage jeg dertil
Dig skjenker, saa Du kan ei sige,
Jeg driver med Dig Abespil.

Du søge skal, og hvis Du finder
Mit Barn Dig lige huld og tro,
Jeg Intet gjøre vil til Hinder
For eders Fremtids Fryd og Ro.

Men til et Pant, at Du har <w>fundet</w>,
Hiint Demantkors Du vise frem,
Som jeg om hendes Hals fik bundet,
Da hun forlod sin Faders Hjem!

Saa vil jeg troe, at jeg min Lilie
Gav i en dygtig Gartners Haand;
Saa vil jeg stole paa din Villie
Og saa - velsigne eders Baand.

Men - svinde hen de fjorten Dage,
Og Du ei fandt, hvad jeg har gjemt,
Saa maa Du som et Vink det tage,
At Skjebnen har din Lod bestemt.'' -

,,Ja men -'' - ,,Ei længer Du mig trætte!
Nu har vi jo et Compromis.
Kom, lad os nu tilbords os sætte
Og mødes paa en anden Viis!

Sid ned hos mig og tag tiltakke
Med hvad jeg har og byde kan;
Lad nu om Verdens Færd os snakke,
Vær kjæk og tee Dig som en Mand!

Her staaer Postei af vilde Ænder, -
En Cotelett, - Sardiner her, -
Hist Pickles, som paa Tungen brænder,
Her Chesterost, - hvad vil Du meer?

Her lokker for en tidig Mave
En ægte, alderstegen Rum,
Jeg selv vil os en Bowle lave, -
Vi skilles ei, før den er tom.''

Jeg satte taus mig hen ved Bordet
Og fast mechanisk aad og drak,
Mens Onkel stadigt førte Ordet, -
Og Ordet var just ikke Snak. -

Han havde reist, oplevet Meget
I Genf, Florents, Paris og Rom
Og Ætna og Vesuv besteget
Og seet tilgavns, hvorhen han kom.

Saa vandred hans Fortællings Strømme
Jævnsides Punchens hede Strøm;
Jeg hørte paa hans Ungdoms Drømme
Halvvaagen i min egen Drøm.

Og derfor var det intet Under,
At Timen fløi os let forbi,
Som var den kun et Par Secunder,
Og Vægtren meldte Klokken ti.

Pendulens Slag og Vægtrens Psalme,
Skildvagtens Skraal: ,,Vagt i Gevær!''
Drog Onkels Sind fra Sydens Palme
Til Tid og Sted, som var ham nær.

Han saae paa Uhret: ,,Det er silde,
Og Du skal hjem paa Østerbro;
Til dette Veir, det skumle, vilde,
Kun nødigt vil jeg Dig betroe.

Jeg veed, Du er just ingen Kjærring,
Du taale kan et Tørn, men saa
Du komme vil til Portens Spærring
Dog altfor seent, hvis Du skal gaae.

Paa Lises Ryg skal Du Dig sætte,
Hun som et Muuldyr sikkert gaaer;
Kryb i min Pels, dens lodne Hætte
Dig dækker Nakke, Hals og Haar.

Naar saa Du kommer til din Bolig
Hos Vognmand Spelt paa Østerbro,
Han sørge vil for Hesten trolig
Og skaffe Havre den og Ro.

I Morgen Middag kan Du ride
Herind; det korter jo din Vei.
Saa kan jeg ogsaa faae at vide,
Om Du har <w>fundet</w> - eller ei.''

,,Du spotter, Onkel? Jeg vil bære
Med Taalmod nu din Spot, saa vist
Som jeg igjen engang med Ære
Skal komme til at lee <w>tilsidst</w>.

Mig skjærme jo de ni Gudinder,
Hvem jeg hver Dag faaer Offer bragt;
Snart Labyrinthens Traad jeg finder
Ved dem mig huldt i Haanden lagt!''

Nu førte Onkel mig til Hesten,
Som han hver Aften reed en Tour;
Den stod i Porten stille, næsten
Saa livløs som en gammel Muur.

Men knap jeg kommet var til Sæde,
I Pels, med Hætten ned om Kind,
Langs Volden, ned ad Studiistræde
Den traved lystigt som en Vind.

Den vilde om i Nørregade,
Jeg tvang den ned til Rundetaarn;
Men her holdt Veiret just Parade,
Og værre blev det end tilforn.

Den lodne Hætte dækked Brynet;
Men Stormen hæved høit sit Hyl,
Og Sneen føg og blænded Synet
Og stak i Øiet som en Syl.

Vi var paa rette Vei tilvisse,
Vi ned ad Landemærket kom,
Fik Syn af Rosenborgens Spidse,
Til Venstre saa vi vendte om.

For nu langs Volden ned at ride
Og Østerporten snart at naae,
Jeg ændsed ei, til hvilken Side
Min Reises rette Maal vel laae.

Thi under al den Storm og Trængsel
Min Tanke underdanig lod
Sig ydmygt føre til det Fængsel,
Hvor hendes Navn paa Døren stod.

Saa kom vi da til Porten Begge,
Og det var just i rette Tid;
Jernstangen hørte jeg dem trække, -
Og Slaaens Hviin og Nøglens Vrid.

Rask ud af Portens Hvælving gik det;
Her Jord og Himmel stod i Eet,
Hist Bjerge, som fra Himlen skikket,
Her bart, som ei det havde sneet.

Nu saae jeg Ravelinens Træer,
Saa lod jeg trøstigt Dyret gaae
Og vade gjennem Sneens Bræer,
Og haabed snart mit Hjem at naae.

Da lod jeg ubekymret ile
Mit Hjerte til det ene Punkt,
Hvor kun det kunde finde Hvile
Og evigt være friskt og ungt.

Med Eet stod Jomfru Lise stille,
Hun hævede sin blide Røst
Og vrinskede, som om hun vilde
I vor Elende æske Trøst.

Jeg saae mig om, og jeg opdaged,
Vi var paa Nørrebro, ved Gud!
Jeg kjendte Porten, Væggen, Taget,
Og Tante Trine selv kom ud.

,,Hvad bringer Dig til os saa silde,
Min Broder! ganske mod din Skik?
Du frygter dog ei for Mathilde?
Hun er jo ganske flink og qvik.''

Nu vidste <w>jeg</w>, jeg var i Havnen,
Og i min Glædes søde Ruus
Jeg trykked Lises Hals i Favnen, -
Mathilde var i Tantes Huus!

Af Hesten ganske sagte steeg jeg,
Som var jeg en halvgammel Mand,
Og op ad Trappen langsomt sneeg jeg
Mig, støtted mat til Rækkets Rand.

Men da jeg stod i Dagligstuen,
Hvor i Divan Mathilde sad,
Bestraalet klart af Lampeluen,
Og smiilte til mig kjæk og glad,

Hun raabte: ,,Men, Papa! hvor tør Du
I dette gyselige Veir -
Dig vove saadan ud? og bør Du
Forskrække os til Døden her?''

Da lod jeg Bjørnepelsen falde,
For hendes Fod jeg kasted mig,
Og af Olympens Guder alle
Var Ingen salig nu som jeg.

Men ængstlig reiste sig Mathilde,
Hun voved ei sit Syn at troe;
Hun hvisked: ,,Tante! det er silde,
Kom, lad nu strax os gaae til Ro!''

Men blidt tilbage holdt jeg hende
Og raabte ivrigt: ,,Seer ei Du,
Din Fader selv mig monne sende?
Du bryder intet Løfte nu!''

Og saa begyndte jeg min Melding
Om, hvad den Aften var passeert;
De hørte glade min Fortælling,
Som Glæden gjorde tidt forkeert.

Der blev en Undren og en Spørgen,
Der var en Raaben Nei! og Ei!
Og de velsigned Onkel Jørgen, -
De havde nær velsignet mig!

Jeg raabte: ,,Har jeg Seier vundet,
Jeg Lise takke maa saasandt;
Hvad neppe selv jeg vilde fundet,
Det gode Vanedyr mig fandt!''

Nu i Divanen blødt jeg hviled
Mig yndigt efter denne Dyst;
Min Fremtids Himmel huldt tilsmiled
Mig Fred og Lykke, Liv og Lyst.

Jeg saae i hendes Øine blide,
Thi jeg fik Lov at see derind;
Jeg kyssed hendes Haand, den hvide,
Og trykked ømt den til min Kind.

Hvor søde var ei hendes Blikke,
Hvor fristende den friske Mund!
Men, ak! jeg vovede det ikke,
Jeg nøiedes med Haabet kun.

Men Tante, over Bordet bøiet,
Da først al Undren var forbi,
Betragted os saa sært fornøiet
Og næsten ganske glad som vi.

Da seent jeg maatte Afsked tage,
Gav mig Mathilde selv sit Kors;
Glad kunde jeg til Hjemmet drage
Paa Onkels ædle, gamle Hors.

Jeg lod det med en Halmvisk gnide,
Jeg lod det sætte luunt i Baas,
Før selv jeg efter Midnatstide
Saae til, om Hvile kunde faaes.

Paa Søvn var der dog ei at tænke,
Dertil var Tanken altfor vakt;
Og kun et Blund sin lette Lænke
Fik af og til om Hjertet lagt.

Men da jeg vaagned næste Morgen,
Jeg jubled fast i Overmod;
Uveiret svundet var som Sorgen,
Og Solen blank paa Himlen stod.

Og i den kolde Luft, den klare,
Ei mindste Strømning føltes gaae;
Iiskroner alle Træer bare
Og kasted deres Skygger blaae.

I Onkels Pels, paa Lises Sadel
Jeg kneised nok saa stolt og kry;
En Ridder uden Frygt og Dadel
Drog ind jeg i den travle By.

Jeg Onkels Gaardskarl flyede Hesten,
Hans Pels jeg hængte paa en Knag;
Beklemt mit Hjerte skjælved, næsten
Som om jeg havde tabt min Sag.

Dog trods mit Hjertes Tremulanter
Jeg naaede Onkels Cabinet.
Han sad og ordned Diamanter
Paa rødt Papir med en Pincett.

Jeg takked for den gode Ganger,
Som trofast bar mig til mit Huus.
Han loe: ,,Den baaret har en Sanger,
Er altsaa nu en Pegasus!''

,,Ja, Onkel! ja! et Digt skal blive
Min Natteflugt paa dette Dyr,
Den mig et fyldigt Stof skal give
Til ret et yndigt Eventyr!''

Han saae mig smilende i Øiet
Og sysled med sin rige Krands;
Ved Siden af ham stod jeg bøiet,
Fast blændet af dens stærke Glands.

,,Du synes godt om disse Stene?'' -
,,Ja, men de har et guulligt Skjær;
Jeg har dog seet dem mere rene, -
Som for Exempel disse her!''

Og uden Omsvøb eller Væsen
Jeg tog Mathildes Smykke frem
Og holdt Etuiet ham for Næsen:
,,Hvad synes, Onkel! Du om dem?''

Men jeg fortrød dog næsten dette,
Thi bleg han blev, den stakkels Mand;
Et Suk hans Hjerte maatte lette,
Han stammed svagt: ,,Hvordan - hvordan?''

,,Vær rolig!'' raabte jeg, ,,forsyndet
Har Ingen sig imod din Agt;
Det være festligt Dig forkyndet:
Mig har til Maalet Lise bragt!

Hun bar mig frem, hun fulgte Veien,
Som hun hver Dag var vant at gaae,
Og Skylden være maa din egen,
Hvis det en Brøde kaldes maa.

Jeg blev maskeret, som Du vilde;
Men Skjebnen var Dig altfor fin:
Din Rolle først jeg maatte spille,
Men saa - s spilte jeg kun <w>min!</w>'' <!-- Underlige "- s spilte" er korrekt iflg. to facsimiler. -->

- Jeg saae, han vreed sig svart i Vaanden,
Et Blus ham over Panden foer;
Saa slog han mig sin Haand i Haanden:
,,<w>En Mand en Mand, - et Ord et Ord!</w>''

  <nonum><small>October 1867.</small></nonum>
</body>
</poem>

<poem id="winter2018082650">
<head>
    <title>En Sanger</title>
    <firstline>I Elverhøi indtagen</firstline>
    <source pages="156-162"/>
    <quality>korrektur1,kilde,side</quality>
</head>
<body>
<nonum><center><small>1.</small></center></nonum>

I Elverhøi indtagen
Blev han engang som lille Dreng,
Da seent paa Sommerdagen
Han vilde hjem og gaae i Seng.

Han blev slet ikke bange,
Thi Alt derinde var saa kjønt;
De fakkelklare Gange
Med Blomster pynted' var og Grønt.

Og Elverpiger smukke
Omkring ham svæved op og ned;
Han blev dem til en Dukke,
De deiligt kunde lege med.

Hans gule Haar de børsted,
De svøbte ham i Sindal varm,
Og smægted han og tørsted,
De lagde ham ved deres Barm.

Og vilde tidt han græde,
De kyssed blødt hans Øine blaae,
Saa Graaden blev til Glæde,
Og Øiet skjønne Syner saae.

De bar ham blomsterkrandset
Tidt ud i Maanenatten klar
Og yndigt for ham dandsed
Saa nøgne, som de alle var.

De svæved let omkring ham
Med Sang saa sværmende, saa øm,
Og aabenbared Ting ham,
Som Spirer til en Fremtidsdrøm.

Og al den Skjønheds Fylde,
Seet uden Slør og uden Baand,
De fik ham lært at hylle
I Ordets fine Klædemon.

De lærte ham at sjunge,
Som selv de sang; en Blomsterflor
De lagde paa hans Tunge
Af underfulde Trolddomsord,

Men om den hele Lille
De fik saa sær en Ynde lagt,
At, selv om ei han vilde, -
Den lokked Alt med sælsom Magt.

- I Høien da han boede,
Mens Aar for Aar svandt hen saa brat,
Ham ubevidst; han troede,
Han var der kun een Sommernat.

Dog snart de Sjæleløse
Ei taalte ham i deres Høi;
De vilde Tidkort øse
Helst af et yngre Legetøi.

De var selv fine, unge,
Mens han var blevet stor og drøi;
Hans Fodtrin var saa tunge,
Mens let de svæved hen og fløi.

Dog først foruden Smerte,
Mens dybt han sov i deres Hal,
De toge ud hans Hjerte
Og gav ham et af kold Krystal.

Saa udjog ham da Vrimlen;
Paa Landeveiens gule Støv
Han stod, hvor Solen, Himlen
Først gjorde ham fast blind og døv.

---

<nonum><center><small>2.</small></center></nonum>

Nu stod han midt i Livet,
Alene, fremmed vel, men stærk
Ved Alt, hvad ham var givet,
Skjøndt det var Dybets skumle Værk.

Saa tryllende han lokked
Ved Øiet, ved sin Stemmes Lyd,
At Alt sig om ham flokked
Med Undren og med Hjertefryd.

Han kom som fra det Fjerne,
Og det er just, hvad Verden vil,
At see en sjelden Stjerne
I et tilfældigt Gjøglespil.

Hans Sang den strømmed mægtig,
Som Nattergalens Qvad paa Qvist;
Men, at den var saa prægtig,
Var ham, som Fuglen, ubevidst.

Ham tusind unge Hjerter
Sødt smægtende imøde kom;
Men, som af Dødens Smerter
Berørt, med Sorg de vendte om.

Uhyggeligt det blev dem,
At han paa Klapperslangens Viis
Fortumled og henrev dem
Og gjøgled dem et Paradiis.

Den Hjerteløse aned
Ei, hvad det var, der budt ham blev;
Hans Indre ei paamaned
Ham om, han noget Ondt bedrev.

Hans Øie saae vel Meget,
Som Verdens Øie aldrig saae;
Men hver en Engel veget
Var fra hans Hjertes kolde Vraa.

I Sjælen var ham slukket
Hver Gnist af Kjærlighed og Had;
Hans Hjerte aldrig sukked,
Men det var heller aldrig glad.

Hvad Ære var, han kjendte
Saa lidt som Elskovs søde Lyst;
Begeistring aldrig tændte
Sin Fakkel i hans mørke Bryst.

Af alle Livets Glæder,
Der strømmed til ham som en Flod,
Af Guld og Glands og Hæder
Urørt han som en Klippe stod.

Den Trolddom, ham var givet,
Snart Verden aned dog med Skræk;
Han passed ei til Livet,
Og Livet grumt ham stødte væk.

I et Asyl, hvor mangen
Forvildet Sjæl fandt Fred og Ro,
Lod Mesteren i Sangen
Man som en Daare tage Bo.

Hvorfor i denne Bolig
Han var, han ikke selv forstod.
Han døde kold og rolig, -
Men Sangen aldrig ham forlod.
</body>
</poem>

<poem id="winter2018082651">
<head>
    <title>Konge-Egen</title>
    <subtitle>En Fortælling</subtitle>
    <firstline>Al Drosselslægten qviddred</firstline>
    <source pages="163-173"/>
    <quality>korrektur1,kilde,side</quality>
</head>
<body>
Al Drosselslægten qviddred
Under Bøgenes Krands;
I Krattet lydt det toned
Som Musik til en Dands.
Paa lysegrønne Teppe
Sprang baade Raa og Buk,
Og fjernt i Skoven hørtes
Vaargjøgens søde Kuk.

De hvide Anemoner,
De røde og de blaae
Var ei for Kulden bange,
Det klart for Dagen laae;
De havde sidst i Høsten
Sig venligt Stævne sat, -
Nu stod med Smiil de alle
Til Mødet parat.

Ved Skovens lyse Udkant
Paa en vidtaaben Plet
Der hæved sig et Egetræ
Saa rankt og saa ret;
En tusindaarig Olding
Blandt den unge lave Slægt,
En kneisende Konning
Med Kronens rige Vægt.

Og rundt om det var stillet
Baade Bænke og Bord;
Her mødtes tidt til Jagten
De Jægres muntre Chor.
Her hviled Malkepigen tidt
Med Spanden, som hun bar; -
Nu sad der just i Vaaren
Et ungt fortroligt Par.

Den Ungdom hos dem Begge
Var saa tydelig at see;
Hendes Hals, hendes Kinder
Var som Roser og Snee,
Hendes Lokker vare gule,
Hendes Øine vare blaae,
Hendes Hænder og Fødder
Nok saa fine og smaa.

Men han var før af Lemmer,
Og han var skulderbred,
Omkring hans Tinding krused
Sig dunkle Bukler ned;
Hans Øine vare sorte,
Hans Ansigts Lød var brunn;
Men paa den stærke Hage
Endnu kun spired Duun.

See, saadan saae Margrethe
Nu, Provstens Datter, ud,
Og hun var Candidatens,
Hr. Peder Hjarnes, Brud;
Han selv paa Herregaarden,
Der laae bag Skoven smukt,
Holdt begge de unge Grever
Til Lærdom og til Tugt.

Om hvad de talte sammen,
Jeg vidste ei selv Besked;
Men denne lille Irisk,
Som nylig fløi derned
Paa de løvfulde Grene, -
At lytte var dens Agt, -
Mig røbed i sin Vaarsang
Alt, hvad de To fik sagt:

At Fædre og at Mødre
Vare enige med dem;
At Peder skulde føre
Som Brud Margrethe hjem;
Men at det skulde vente, -
Det, meente de, var bedst, -
Til Peder var i Kjolen
Og bleven Sognepræst.

Men, ak! den lange Venten,
Den faldt dem saare tung:
Hun syntes, hun blev gammel,
Endskjøndt hun var saa ung;
Og han var leed og fjed af
At herse med de Smaa
Og eensom i sin Stue
Sin Middagskost at faae.

,,Nei, det skal blive deiligt,
Naar vi engang i Mag
Tilbords kan sidde sammen
Hver evige Dag!'' -
,,Jeg lægger Suppen for!'' - ,,Og, jeg
Trancherer, skjenker Viin!
Vi klinke, drikke Skaaler,
Jeg din og Du min!''

Hvad Andet de fik hvisket,
Forstod vel Fuglen ei;
Den letted sine Vinger
Og flagrede sin Vei.
Men han og hun blev siddende
Endnu en lille Stund,
Men intet Ord blev hørt den Tid
Fra hans og hendes Mund.

Da hørtes Kirkeklokken
Histnede otte slaae:
,,Nu, sødeste Margrethe!
Farvel! nu maa jeg gaae.
Imorgen kan dog ikke
Vi mødes her i Fred;
Der jages skal, og Jagten
Jo samles paa dette Sted.

Saa har Hr. Greven havt den
Høist vittige Idee,
At han vil see, hvordan jeg
Paa Jagten vil mig tee.
Der er vel intet Hexeri
Ved denne Fredens Leg;
Kan han og de andre Junkre,
Hvorfor da ikke jeg?

Jeg kan vel sagtens ramme
En Buk eller Raa;
Men fælder jeg et Stykke,
Hvad hjælper det mig saa?
Mig huer Hjorten bedre
I Skoven let og glad,
End naar den ligger braset
Paa det store Sølverfad.''

Saa trykked Ungersvenden
Hendes Haand til sin Mund;
Til Høire ned ad Stien
Gik han, - til Venstre hun.
Men da han kom til Stenten
Og hun til Krattet - tys!
Da vendte de sig Begge
Og sendte hver sit Kys.

---

<nonum><center><small>2.</small></center></nonum>

Musvit og Stillids knap var oppe
Af deres lune Gyngeseng,
Knap rødmed Bøgeskovens Toppe,
End Røgen laae paa Mark og Eng.

Da saae man alt ved Egen samle
Sig Jagtens ædle Riddersmænd;
Der baade Unge var og Gamle,
Som havde gjordet deres Lænd,

En Sværm af Grever og Baroner
Og Junkre kom tilvogns, tilhest;
Og mellem disse Standspersoner
Man skimted hist og her en Præst.

Livjægere og Hundedrenge
Afsides stod ved Skovens Gab;
Da vared det ei heller længe,
Saa kom Hr. Greven med sin Stab.

Heel rank og stolt som nogen Junker
Blandt dem Hr. Peder Hjarne stod,
Med Smiil om Mund, i Øiet Funker,
Og Hagelbøssen ved sin Fod.

Da Complimenterne var endte,
Og før det end til Afmarche kom,
Det ædle Compagnie sig vendte
Saa hist, saa her og saae sig om.

Og Talen faldt paa Egens Ælde,
Og hvor dens Bul var frisk og stor,
Og man beundrede dens Vælde, -
Da kom først Greven ret til Ord:

,,De Herrer tykkes Træet være
Unique - einzig i sit Slags?
Jeg selv det holder høit i Ære, -
Warum? Det skal De høre strax.

Engang Kong Frederik den Femte -''
Her bukked Greven dybt og foer
Med Haand til Hatten, saa han glemte
Fast sin Beretnings næste Ord, -

,,Engang Hans Majestæt geruhte
En <i>déjeûner</i> at tage her;
Han fandt det angenemt herude,
<i>Enfin</i> - det var et deiligt Veir.

Her under Egen sad den vise,
Den dydefulde Konge just;
Og Alle saae vi ham at spise
Med naadig Appetit vor Ost.

Jeg stod som Page ved hans Side,
Credentsed Viin og bar ham Mad.
De Herrer kan da sagtens vide,
At jeg var nok saa stolt og glad.

Da Kongen hævede sit Taffel
Og atter Stok og Kaarde greb,
Han gav min Kind en dygtig Vaffel
Og naadigt mig i Øret kneb.

Derfor De vil ei sært det finde,
At dette Træ jeg frede vil,
Da et saa stort, ophøiet Minde
Bestandigt knytter sig dertil.

Ei denne Eeg jeg vilde miste,
Den er mig meer end selv mit Slot;
Til Salg jeg aldrig lod mig friste,
Bød man mig nok saa meget Godt.

Dog - Tiden gaaer, - jeg mig forsynder
Mod al <i>bon-ton;</i> dog først jeg maa
Lidt sætte Mod i en Begynder.''
Til Peder talte han da saa:

,,Mærk vel: her ønskes ei til Lykke,
Sligt skader baade Jagt og Spil;
Men tag mit Ord: ,,<w>Det første Stykke,</w>
<w>Han rammer, skal ham høre til!</w>''

Ved dette Stikord Candidaten
Fik gjort Omkring, som ved en Vind,
Og uden Nølen eller Praten
Han slængte Kolben til sin Kind.

Paa Konge-Egen Sigte tog han,
Og, før der kunde raabes Stop,
Sin Bøsses fulde Ladning jog han
I Kæmpens gamle, svære Krop.

Der blev et Raab, der blev et Bulder,
Hr. Greven segned fast i Knæ.
Med Haand paa Candidatens Skulder
Han skreg: ,,Ja, <w>hans</w> er nu det Træ!

Han vidste, <w>hvor</w> jeg var at ramme,
Jo, han er mig en fin Patron!
Men jeg skal ikke staae tilskamme, -
Det Træ har nu min Affection.

Hør nu: hvis han tilbagegiver
Mig Løftet, som jeg gav ham før,
Det første Kald, som ledigt bliver,
Det skal han faae, - <i>parole d'honneur!</i>''

  <nonum><small>Januar 1868.</small></nonum>
</body>
</poem>

<poem id="winter2018082652">
<head>
    <title>C. A. Lang &amp; Co.</title>
    <firstline>Den rige Sommersol bestraalte</firstline>
    <source pages="174-186"/>
    <quality>korrektur1,kilde,side</quality>
</head>
<body>
Den rige Sommersol bestraalte
Med Purpurguld Landskrona By;
Dampbaaden med sin Røgsky maalte,
Hvor langt der var til Bellevue.

Mørkblaa var Himlen, høi og stille,
Og Sundet som et slebet Speil;
Hvert Skib, saa nødigt som det vilde,
Laae slumrende, med slappe Seil.

Strandveiens Vognerækker sange
Til Skoven trilled deres Fragt;
Der hørtes glade Raab og Sange, -
Al Sorg paa Hylden syntes lagt.

Men tæt ved Sundets Bred, dernede,
Hvor Blomsterpragt der var at see,
Hvor skyggefulde Linde brede
Sig stolt og danne en Allee;

Med Mad og Viin og Sølv belæsset
Et festligt dækket Bord der stod;
Alt mange Flasker laae i Græsset
Med knækket Hals og uden Blod.

Lidt til en Side sad paa Bænke
Stadsmusikantens bedste Folk;
De blæste Touche, kan man vel tænke,
Som en høirøstet Glædens Tolk.

Thi rundt om Bordet havde leiret
Sig mangen ung og gammel Gjæst;
Grossereren, den gamle, feired
Jo her sin gyldne Bryllupsfest.

Een reiste sig og holdt en Tale,
Og Allesammen qvad en Sang
Og skreg Hurra, som de var gale,
Begeistrede, til Glassets Klang.

Da dette saa var tømt til Bunden,
Og Kniv og Gaffel brugtes flink,
Den ædle Brudgom tørred Munden
Og løfted Haanden til et Vink.

Sit Glas han bragte til at klinge:
,,Ti stille, Børn! et lille Korn!
Til Tak for Skaalen vil jeg bringe
Jer, hvad jeg Ingen gav tilforn:

En sand Beretning om, hvorlunde
Mig Skjebnen laved Alt tilpas!''
Da holdt de Mund, saa godt de kunde,
Og nipped tyst til deres Glas.

- ,,Fra Jydland kom jeg, velforsynet
Med Gloser, Phraser, - Haab og Mod,
Og uden Frygt jeg hæved Brynet,
Da ved det grønne Bord jeg stod.

Jeg fik brillante Characterer,
Mig <i>alma mater</i> i sin Favn
Optog med yndige Manerer
Og gav det bedste Sønnenavn.

Saa gik det jævnt i samme Skure,
Med stadigt Skridt jeg vandred frem;
Fra Høresales skumle Bure
Lidt Klart jeg altid bragte hjem. -

En Kjøbmand var der da i Staden,
Det gode Firma <w>C. A. Lang;</w>
Tilfældigt mødtes vi paa Gaden,
Han standsed mig: ,,Tillad engang!

Det er min Skik, saasnart man nævner
Mig Een, der hedder som min Æt,
At søge og, saagodt jeg evner,
At tjene ham - saa slet og ret.

Da samme Navn vi To nu bære,
De finder det vel ikke sært?
Og da nu De gjør Navnet Ære,
Er det mig, seer De, dobbelt kjært.

Besøg mit Huus og vær som hjemme,
Og trænger De til Raad engang,
Saa beder jeg Dem ikke glemme,
At begge to vi hedde <w>Lang!</w>''

Jeg kom - og saae - men overvundet
Alt første Gang jeg gik derfra.
Et Baand mit Hjerte havde bundet,
Min Tanke, Sjæl - etcetera!

Hvad saae jeg da? En lille Pige,
Saa henved tretten, fjorten Aar;
En fyldig Rosenknop, der lige
Var ved at springe ud i Vaar.

Jeg kom der da, saatidt jeg turde;
Men, hildet i det stærke Garn,
Taug jeg beskeden, som jeg burde, -
Hun var endnu jo kun et Barn.

Men han saae snart, at hans Helene
Var al min Tankes Maal og Meed;
Og da han havde kun den Ene,
Saa blev han ved min Tanke vreed.

Han tog mig da engang tilside
Og sagde ganske barsk og tør:
,,Der er en Ting, jeg nok gad vide,
Og som jeg ogsaa vide bør:

De elsker - eller er paa Veie?
Og hvem? - det seer mit Øie grant.
Det er mit Hjertes bedste Eie, -
Siig, har jeg Ret? er det ei sandt?''

Jeg blev lidt stødt, lidt rød i Kammen,
Men da jeg just ei er en Pjalt,
Jeg fatted mig, jeg tog mig sammen
Og svared: ,,Jo!'' og skrifted Alt.

,,Saa hør nu her af Barnets Fader
Eet lille Ord, saa godt som ti:
Jeg siger ikke, jeg <w>tillader</w>, -
Thi, ærligt talt, jeg helst var fri.

Men jeg <w>forbyder</w> heller Intet,
Den Ret ei meer en Fader har,
Og nødigt saae jeg mig dog fintet
Som en <i>«tiranno»</i> eller Mar.

Kun een Betingelse maa stilles,
Som ei jeg viger fra; De maa,
Før her fra denne Plet vi skilles,
Med Æresord gaae ind derpaa:

At aldrig De, naar jeg er borte,
For min Helene med et Ord
Vil aabne Deres Hjertes Porte
Og røbe, hvad derinde boer;

Kun naar vi To er ene sammen
Med hende, kan det staae Dem frit
At give Luft for Elskovsflammen,
Hvoraf De mener De har lidt!''

Han fik mit Ord, og vore Hænder
Gav Møde ved den sære Pagt;
Vi skiltes ad som gode Venner,
Skjøndt jeg mig fandt i Lænker lagt.

Thi hvor han saadan kunde mage't,
At aldrig jeg dem ene fandt,
Det fik jeg dengang ei opdaget,
Mens Eden end min Tunge bandt.

Hvergang jeg kom, og hun var inde,
Til min Fortvivlen ud han gik;
Og aldrig kunde jeg besinde
Mig paa at tale med et Blik.

Naar hun og jeg var stundom ene,
Forpiint jeg som paa Naale sad,
Mens roligt smilende Helene
Mig converseerte nok saa glad.

Forgjæves brød jeg da mit Hoved,
Skjøndt aldrig dog det var min Agt
At bryde, hvad jeg havde lovet;
Jeg holdt mig strengt til Ed og Pagt.

Ak nei! en Faders Fif og Rænker,
Naar han vil vogte paa en Skat,
Er større, end man muligt tænker
Hos ABCeens Marekat!

To Aar henrandt i denne Trængsel,
Mens kjækt et andet Kald jeg lød:
Fra min Examens-Læsnings Fængsel
Jeg hæderligt mig Udvei brød.

Eet Maal jeg havde altsaa naaet,
Det var et ret alvorligt Tørn,
<i>Egregie</i> jeg havde faaet, -
Jeg slog med Vingen som en Ørn.

Nu gjaldt det blot at naae det næste,
Som skulde gjøre Alting kjært,
Det Maal, det yndigste, det bedste, —
Men, Gud bevares! det var svært.

Det var just Foraar. Næste Morgen
Jeg, efter dette Mesterskud,
Imellem Glæden deelt og Sorgen,
Begav mig tankefuld herud;

Thi <w>her</w> om Sommeren han boede.
Man sagde mig paa Trappens Trin,
At Herren laae, men at man troede,
Jeg gjerne kunde gaae derind.

Dog, just som Døren jeg oplukked,
Bag Sengens Silkeomhæng saae
Jeg, at Helene let sig dukked,
Som Maagen i det klare Blaae.

Et Net omkring den blonde Fletning
Og Haaret glat om Panden laae;
Den hvide Natdragt mig en Gjetning
Tillod om det, jeg ikke saae.

Som Lyn det foer mig gjennem Tanken:
,,Smed Lykken kjækt i denne Stund!''
Og under salig Hjertebanken
Jeg satte mig med Smiil om Mund.

Jeg meldte mig som Candidaten,
Der blandt dem Alle stod sig bedst;
Han med et Smiil lykønsked Staten
Til slig en veludrustet Præst.

Jeg førte Talen paa Helene.
Han loe: ,,De troer, for fulde Seil
Ved Characterens Vind alene
At naae til Havn? - De tager feil!''

,,Jeg feiler ikke, Hr. Grosserer!
Med Ret jeg kjæmper for mit Liv;
Thi med og uden Characterer, -
Vil hun, saa vorder hun min Viv!

<w>Jeg elsker hende!</w> Nu hun veed'et,
Paa eengang Dem og hende sagt!
Endt er den Qval, mig var beredet
Ved Edens altfor grumme Magt.

Jeg saae, hun sjæled sig bag Sengen,
Da jeg kom ind, og haaber nu,
Jeg seiret har, - hvis ei, gaaer Strængen
Paa min Langmodighed itu!''

Han taug, - han taug, - han tørred Øiet,
Han knuged Haanden mod sit Bryst,
Han reiste sig, forover bøiet
Han kaldte med saa svag en Røst:

,,Helene! Alt, hvad denne Herre
Har sagt, det har Du sagtens hørt?
Siig mig, - jeg frygter det, desværre! -
Har det dit Hjerte vel berørt?''

Saa kom hun frem, med Kinder varme;
Jeg fik end ei et Øiekast,
Men begge sine runde Arme
Hun lagde om hans Hals i Hast.

Med Kind ved Kind og tæt ved Øret
Hun hvisked ham et lille Ord,
Og skjøndt jeg ikke kunde høre't,
Jeg aned dog: ,,Nu Rosen groer!''

,,<w>Ja saa!</w> Du vil med ham paa Landet?
En Præst? - al Ære og Respect!
Men kunde der ei findes Andet,
Som gav hans Virken Værd og Vægt?

Jo! han min Compagnon skal være
Og tegne: L. A. Lang &amp; Co.,
Han Godt og Ondt med os skal bære, -
Saa har jeg Jer dog begge to!

Hos mig han sidde paa Comptoiret,
Med Dig paa anden Sal han boe;
Vi skilles aldrig, - det er svoret!
Saa har jeg Jer dog begge to!

<w>Jeg miste Dig?</w> - Forsøg, Helene!
Om Du kan faae ham til at troe,
At det var Synd, jeg blev alene
Og ei beholdt Jer begge to!''

<w>Hun</w> saae blot paa mig med hiint lange,
Usigelige, søde Blik,
Som siden mig saa mange Gange
Betydningsfuldt til Sjælen gik.

<w>Jeg sagde Ja!</w> Alt blev besluttet;
Og det var sagtens ogsaa bedst,
Thi aldrig end har jeg fortrudt det. -
Saa den Gang blev jeg ikke Præst.

Saaledes fik jeg da hans Ene, -
Min Eneste paa denne Jord,
Min kjære, trofaste Helene,
Som sidder her ved dette Bord.

Fra den Tid er der jo henfløine
Heel mange alvorsglade Aar,
Men hun endnu for mine Øine
Er deilig som i Elskovs Vaar!''

- Her taug den gamle Herre. Sagte
Sin Hustrus høire Haand han fandt
Og sirligt den til Læben bragte
Og tømte saa sit Glas galant.

Men over Bordet saae man samle
Sig alle Gjæsters Glas, med Sang
Og Jubelhurra for de Gamle,
Til Paukers og Trompeters Klang.

  <nonum><small>Fécamp, September 1868.</small></nonum>
</body>
</poem>

<poem id="winter2018082653">
<head>
    <title>En skummel Begivenhed</title>
    <firstline>Tolv Slag der lød fra Skoleflokken</firstline>
    <source pages="187-208"/>
    <quality>korrektur1,kilde,side</quality>
</head>
<body>
<nonum><center><small>1.</small></center></nonum>

Tolv Slag der lød fra Skoleflokken,
Og huiende som Volmers Jagt
Fra alle Klasser brused Flokken
Ned gjennem Portens snevre Tragt.

Jeg selv var ikke blandt de Sidste,
Og flyvende det gik i Fart,
Ei nogen Tid jeg vilde miste,
Mig hvert Minut var dyrebart.

Paa Veien, som jeg vilde træde,
Der vented mig saa meget Godt,
Saa meget Kjært, saa megen Glæde, -
Ei Juletidens Gammen blot.

Mit unge Hjerte gjemte Noget,
Som tændte Blussel paa min Kind;
Det uden Udtryk er i Sproget, -
Meer fint end Silkeormens Spind.

Thi hvad er finere for Tanken,
Af Tanken meer urørligt vel,
End denne første Hjertebanken?
Den første Blomstring i en Sjæl?


<nonum><center><small>2.</small></center></nonum>

Jeg skrifte maa; skjøndt jeg er bange,
At, naar jeg slaaer min egen Stræng,
Jeg høre faaer, - som mange Gange, -
At jeg var ret en tosset Dreng.

- Det var i ,,Krigens Tid''. Soldaten
Sig bryste overalt man saae,
Og han, den Vigtigste i Staten,
Som Herre i Qvarteret laae.

Dog for ham til Forstand at bringe
Man lod ham i Qvadrille lang
En <i>«cavalier seul»</i> stundom springe
Til Trommeslag og Pibers Klang.

Men for de Folk med Epauletter
Og Sabelqvast blev nok saa flot
Gjort Bal, Concerter og Banquetter,
De burde have det saa godt!

Man hverved musicalske Kræfter
I hver en Krog, hvor man dem fandt;
Og skjøndt de ofte var derefter,
Til Eenhed man dem dog forbandt.

I Symphonien Bratsch jeg spilled,
I Choret sang jeg anden Bas,
Og derfor var det frit mig stillet
At være med til Bal og Stads.

I Skolens sidste Klasse sad jeg,
Alt sytten Aar; med al min Kraft
Apollo og de Ni tilbad jeg -
Just ei, som Rector vilde havt.

Med Fliden gik det ikke rigtig;
Der var saa mangen anden Ting,
Der meer end Plato var mig vigtig
Og fik min Tanke sat i Sving.

Meer end paa Græsken og Latinen
Jeg paa ,,min Goethe'' satte Priis;
Jeg Bratschen strøg og Violinen,
Og jeg skrev Vers - naturligviis.

Og dandse gjorde jeg saa gjerne,
Frit Bal jeg fik som Ripienist.
Først paa et Bal oprandt min Stjerne, -
Og den mig vinked, - det er vist!

Det var nu Pastor Hermanns Datter;
Hid kom hun fra den anden Ø,
Og fuld af Liv og Lyst og Latter
Hun dandsed som en Ellemø.

Saa livlig, sød som Lærken var hun,
Der qviddrer i et Morgenblaa.
En Krands af blonde Lokker bar hun,
Og hendes Smiil og Øine - naa!

Men tænker jeg nu ret tilbage,
Undseelig bliver jeg og trist;
Hun vidste i de unge Dage
Nok mere, end hun burde vidst.

Naar i Balsalen hun paa Stolen
Hos Søstren sad og om sig saae,
Var det mig jo saa klart som Solen,
At det var mig, hun vented paa.

Men var min Sara en Sylphide,
Saa svai og sirlig som et Ax,
Var Søsteren ved hendes Side
En Skjønhed af et andet Slags.

Det var en stolt, bredbarmet Qvinde
Med sorte Øine, fyldigt Haar,
Og ,,Militairet'' kaldte hende
En Juno fra en Præstegaard.

Hun Clara hed. Det kan nok hænde,
Slet Vitz til Jorden sjelden faldt;
Derfor blev ogsaa disse Tvende
De <w>rimelige</w> Søstre kaldt.

Om hende sværmed de som Bremse
Og bøied deres stive Hals
Heel dybt ved den bekjendte Remse:
,,Min Frøken! næste Extravals?''

Hun havde sjelden nogen anden
At unde Den, som seent kom hid;
Dog var der Een, - jeg kjendte Manden, -
Som stedse kom i rette Tid.

Og det var Lieutenant Will, den smukke,
Den ædle Ungersvend, hvis Blik
Vist mangen Tanke, fulgt af Sukke
Fra mangen Barm, imøde gik.

Hun elsked ham, - det Alle troede, -
Han hende, - det var aabenbart;
At derfor Een og Anden gloede
Paa ham med Had, var ogsaa klart.


<nonum><center><small>3.</small></center></nonum>

Den sidste Gang før Julefesten
En glimrende Concert vi fik.
Den var saa riig, jeg siger, næsten
Os selv vi dengang overgik.

Saavidt jeg mindes, blev serveret
En Symphonie af Gyrowetz,
Og Bendas Drama declameret
Af Madame Rolf og Adjunct Petz.

En Valdhornsolo blev der tuttet, -
Af en Major med vældigt Mod
En Arie brølt, og derpaa sluttet
Med Chor af ,,Erik Ejegod''.

Saa kaldte os til Dands Trompeten,
Og Par og Par man hvirvled rask
I Ecossaisen, i Tempêten,
I langsom Vals og Molinask.

Det var min Lyst at see om Clara
De røde Uniformers Flok
Sig trænges tæt, saa jeg og Sara
Hinanden maatte være nok.

Mens de i Glædens Rosenlue
Sig gyngede, som Fugl paa Qvist,
Fik sig Papa i Vertens Stue
En Punch og en gemytlig Whist.

Med Sara sprang jeg ufortrøden
Hver Dands, saamange som der var,
Skjøndt det paa Livet gik og Døden
I Ecossaisens tred've Par.

Nihundred Gange sexten Tacter
Kan sagtens gjøre Øret mæt;
At Foden efter Hvile tragter,
Begriber nu man ogsaa let.

Jeg listed derfor gjennem Sværmen
Mig til et Sidecabinet;
Ved Kakkelovnen, bagved Skjærmen
Jeg paa en Sopha segned træt.

Her var det netop, som jeg vilde,
Saa hyggeligt, saa tyst og godt;
Mat som et Maaneskin en lille
Og døsig Lampe tindred blot.

Ei længe fik jeg dog den Glæde
At nyde Hvile her i Fred;
I Cabinettet snart indtræde
Jeg hørte To med lette Fjed.

At det var Will og Clara saae jeg;
Jeg burde reist mig, det er sandt,
Men paa mit Leie stille laae jeg,
Som om en Trolddom fast mig bandt.

Hun Armen om hans Epauletter,
Hans om den ranke Midie lagt, -
Hvor Tanken var, man sagtens gjetter,
Men knap, hvad Læberne fik sagt;

Det var ei Ord, ei Graad, ei Latter,
Det var en Lidenskab saa vild,
Saa glødende, som Den kun fatter,
Der selv har svælget i dens Ild.

Og hvilke Suk og hvilke Navne!
Hun lagde Haanden om hans Kind
Og blev saa ved at favne - favne -
Og stirre ham i Øiet ind.

Hun hvisked sagte: ,,Lov mig, Søde!
At vi til Juleaften sees!''
I hendes Kys hans ,,Ja'' hendøde, -
Han stod som i en Tryllekreds.

Der hørtes Fjed! - Let som en Due
Hun fløi ud af en anden Dør,
Og han forlod min stille Stue
Halv svimmel, syntes mig, og ør.

Nu var jeg ene; men hvor længe
I Paradis fik Adam Ro?
Jeg saae sig ind med Støi at trænge
I Stuen Officierer to.

Ei kjendte jeg den Ene rigtig;
Men Lieutenant Grant jeg kjendte strax.
Det var en raa Krabat, en vigtig
Vindbeutel af det værste Slags.

En Tjener Glas og Flaskebakken
Paa Bordet satte i en Krog.
De toge Plads. Paa deres Snakken
Ei let man kunde blive klog.

Snart hvisked de, og snart de griinte;
Jeg lyttede af al min Magt,
Men fatted ei - hvor det mig piinte!
Alt, hvad til Vennen Grant fik sagt:

,,At der var Een, han haded fyndigt,
At der var Een, han elsked høit,''
Det declamered han saa yndigt
Og svor og bandte dyrt og drøit.

,,Nei, Kammerat! tro mig paa Ordet:
Min skal hun blive, - aldrig hans!''
Her lagde Næven han i Bordet,
Saa Glas og Flasker fik en Dands.

De reiste sig, de hvisked atter,
De tømte Glasset, Haand i Haand,
Og stormed ud med haanlig Latter, -
Saa løst jeg blev af Angstens Baand.

Jeg bange var, det nægtes ikke,
Og blev først rigtig let i Sind,
Da, mødt af Saras søde Blikke,
Igjen jeg kom i Salen ind.

Mens i Kehrausens Irregange
Med Fryd jeg svang min unge Skat,
Jeg glemte, hvor jeg nys var bange,
Og hvad jeg saae i denne Nat.

Saa holdt vi ud, til Vintersolen
Saa mat, som vore Voxlys, kom.
Hvordan det da mig gik i Skolen,
Jeg har ei Lyst at melde om.


<nonum><center><small>4.</small></center></nonum>

Nu var da Juleaften kommen,
Som jeg nok een Gang før har sagt;
Med nogle Skillinger i Lommen
Jeg fik mig over Sundet bragt.

Jeg vidste meget godt, jeg turde
Besøge Saras kjære Hjem,
Og troede derfor, at jeg <w>burde</w>
Den Omvei tage - ligefrem;

Thi <w>ligefrem</w> jeg maatte trave,
Ei følge Landeveiens Sving,
Men over Grøfter, Vandløb, Grave
Tidt gjøre mangt et dristigt Spring.

Naar saa jeg havde talt med hende
Og talt med hendes Øine blaae,
Jeg haabed nok, jeg kunde vinde
Til Hjemmet end, før Nat faldt paa.

Men, som sædvanligt, min Beregning
Letsindig var og holdt ei Stik;
Thi Mørket kom, kun svagt en Tegning
Af Maanen gjennem Taagen gik.

Jeg maatte snoe mig gjennem Skoven,
Der strakte sig til Saras By;
Det tætte Grenetag foroven
End meer fordunkled Maanens Ny.

Klap fik jeg nok af Hvidtjørnqvisten,
Hvis Haand just ei var blød og from;
Saa vaded jeg i Leer til Vristen,
Naar jeg paa Kongeveien kom.

Af Buskes Favn jeg maatte slide
Mig løs og snuble tidt i Ovas;
Men for mit søde Maal at lide,
Mig syntes, var just ret tilpas.

Ved Veien, som til Byen førte,
Et lille Pusterum jeg tog;
Min Tinding sittred, og jeg hørte,
Hvor Puls og Hjerte voldsomt slog.

Da syntes Fjed i Løvet traske;
Jeg blev lidt ræd, og hurtigt steeg
Jeg, een af Gymnastikens Raske,
Op i en gammel, knudret Eeg.

Det var to Bønderpiger lange,
Som sagte ud mod Veien kom;
De teede sig, som var de bange,
Ved hvert et Skridt de saae sig om.

De bare Knipler lange, tykke,
Og tæt ved Roden af det Træ
Hvor jeg sad godt i Skjul - til Lykke,
Tog de for Maanelyset Læ.

Jeg sad paa Grenen som et Egern,
Saa sammenkrympet, taus og tyst,
Naar det i Høiden øiner Jægren, -
Men det var snevert i mit Bryst.

Hvad vilde de? - Som Pæle stive
De stod og rørte ei et Lem
Og røbed kun, de var i Live,
Ved sagte Hvisken mellem dem.

En Gangers Hov lød fjernt paa Veien;
Nu Støtterne fik Liv. Jeg saae
Af deres Venden, deres Dreien,
Det var nok Den, de vented paa.

Den Rytter hørtes, mens han traved,
At fløite klart en Melodie;
Den klang, som Hjertet selv den laved,
Thi Fryd og Længsel var der i.

Men da han just var kommet lige
For Træet, paa hvis Green jeg hang,
Jeg saae de tvende Qvinder snige
Sig frem, - de over Grøften sprang.

Den Ene tog et Tag i Bidslet,
Saa Hesten segned fast paa Bag;
Mens Dyndet sprøited op og hvisled,
Hun løfted Stokken som til Slag.

Den anden Qvind sin Knippel svinger,
Paa Ryttrens Hoved faldt tre Hug, -
End i mit Øre fælt det klinger, -
Han sank, - der hørtes ei et Suk.

Dog - da hun atter vilde hæve
Til fjerde Slag sin nøgne Arm,
Mit Hjerte følte jeg at bæve
Forbittret, i ustyrlig Harm.

Glemt var min Angst. Jeg hvined, brølte,
Og kjækt jeg ned fra Grenen steeg;
Mit Mod var vakt, Mandskraft jeg følte,
Og rasende ,,Til Hjælp!'' jeg skreeg.

Men, som en Stormvind havde veiret
Dem bort, de begge To forsvandt;
Mit Skrig alene havde seiret, -
Men, ak! hvad var det, Seiren vandt?

Paa Veien sprang jeg ud fra Gjerdet,
Og da jeg nu saae nøie til,
Hvem Offret var, jeg saae forfærdet,
Det var den unge Lieutenant Will.

Han laae med høire Fod i Bøilen,
Paa Ryggen, nær den vaade Grøft,
Krampagtigt Haanden holdt i Tøilen, -
Uhyggeligt var Hestens Snøft.

Tvivlraadig stod jeg ikke længe,
Af Bøilen friede jeg hans Fod,
Men lod ved Tømmen Haanden hænge,
Saa Dyret taaligt stille stod.

Jeg skraaede rask hen over Vænge,
For Byens første Gaard at naae,
Hvor Alt, hvortil jeg kunde trænge,
Jeg turde haabe strax at faae.


<nonum><center><small>5.</small></center></nonum>

I Præstegaarden var der Gilde
Med Gaas paa Spid og Grød paa Fad;
Det var paa Tiden, da de vilde
Sig sætte ned til Viin og Mad.

En Vogn kom rullende for Døren,
Saa Lægen, der var indbudt med,
Udbrød: ,,Nu gjælder denne Kjøren
Vist mig, og saa maa jeg afsted!''

Men, ak! jeg glemmer aldrig Skrækken,
Som greb dem Alle, da de saae
Tre Karle paa et Hestedækken
Indbære Den, som laae derpaa,

Han kjendt og yndet var af Alle;
Og Clara - hun - ved dette Syn
Ligbleg paa Gulvet saaes at falde,
Som var hun truffet af et Lyn,

Jeg gav - naturligviis lidt vigtig -
Beretning om, hvad der var skeet,
Men holdt mig strengt, som jeg var pligtig,
Kun til, hvad der var hørt og seet.

Will paa en Sopha laae, behandlet
Af Lægens kunsterfarne Haand;
Hans sorte Lokker var forvandlet
Til en Calott af hvide Baand.

At Sara om min Hals sig snoede
Og kyssed mig mit Ansigt vaadt,
Var - som hun sagde, og jeg troede -
Af lutter Angst og Rædsel blot.

Men under al den Sorg og Jammer
Og i min egen Skræk og Vee
Var inde i mit Hjertekammer
Knap Saras Billed meer at see.

Man saae, at Will var end i Live,
Bevidst, men stum; med Haand og Blink
Han lod forstaae, han vilde skrive, -
Man hurtigt efterkom hans Vink.

En Tavle blev ham bragt; han stræbte
At skrive, kunde man vel see,
Men Haanden mat kun Griflen slæbte,
Det Hele blev kun til et G.

Saa sank paa Leiet han tilbage,
Han sine Øine lukked i,
Det sidste Suk han hørtes drage,
Og Lægens Dom: ,,Det er forbi!''

Saa det var godt, at man med Lempe
Til Sengs alt havde Clara bragt;
Som Hjælp til Sorgens Kamp at kjæmpe
Sad hendes Moder der paa Vagt.

En Birkedommer kom tilstede,
Med Skriver og med Protokol;
Jeg frem for Skranken maatte træde
Og Spørgsmaal fik jeg mangefold.

Da med Forhøret han var færdig,
Han snøvled: ,,Nok, min lille Ven!''
Og gik, tykmavet, stolt og værdig,
Til Dødens Høst, at syne den.

Nu var det, følte jeg, paa Tide,
At jeg fra Scenen bort mig drog.
Lev vel! jeg sendte til den Side,
Hvor Sara slumred i en Krog.

Saa listed jeg mig ud af Stuen,
Jeg tog min Frakke paa og Hat
Og traadte uden Angst og Gruen
Ud i den skumle Vinternat.

Mig tyktes, jeg var blevet ældre,
At Livets Alvor var begyndt.
Til mine ventende Forældre
Jeg iled gjennem Tykt og Tyndt.

- Udaadens Haand blev aldrig fundet;
Og Sagen blev, - som Sligt jo skal,
Naar man omsonst har søgt og grundet, -
Lagt til uløste Gaaders Tal.


<nonum><center><small>6.</small></center></nonum>

Lang Tid svandt hen. Med Flid studeret
Jeg havde baade Dag og Nat.
Forlængst jeg alt var gradueret
Og bar den røde Doctorhat.

Thi Digteriet laae i Graven,
Som knap Apoll jeg havde kjendt,
Og til hans Søn med Slangestaven
Min hele Hu sig havde vendt.

I pene Huse - som man siger -
Lidt efter lidt min Praxis gik;
Som en Ballon, der langsomt stiger,
Min Lykke Fyld og Runding fik.

Blandt mine bedste Patienter
En prægtig General der var,
Med Alders Vægt og svære Renter,
Som begge han gemytligt bar.

Og skjøndt han havde Bjørnens Kræfter
Og Ulvens gode Appetit
Og sov i Forhold godt derefter,
Hver Dag han ønsked min Visit.

Een Gang for alle var jeg buden
Til disse ,,Router'', som han gav
Hveranden Uge; og desuden
Var han til Nytaar meget brav.

Saa var jeg da hos Generalen
En Aften, som jeg havde fri.
Jeg kasted Blikket rundt i Salen,
Jeg vented just paa mit Parti.

Da saae jeg over Gulvet skride
En Dame, grandios og svær,
Udmaiet, som jeg ei kan lide,
Med Blomster, Flor og høit Stavær.

Mens kneisende hun mod mig seiled,
Med Velbehag sit Blik hun lod
Ved hver en Pille strøife Speilet, -
Til smilende hun for mig stod:

,,Det lader til, De mig ei kjender?''
,,Ah! Clara Hermann? Ikke sandt?''
,,Javist! De er blandt gamle Venner, -
Der gaaer min Huusbond, Major <w>Grant!</w>''

  <nonum><small>Paris, Januar 1869.</small></nonum>
</body>
</poem>

<poem id="winter2018082654">
<head>
    <title>En Forlover</title>
    <firstline>Fra lange Reiser hjem han kom</firstline>
    <source pages="209-213"/>
    <quality>korrektur1,kilde,side</quality>
</head>
<body>
Fra lange Reiser hjem han kom,
Johan, den flinke Sømand;
Han havde dygtigt seet sig om
Og pløiet meget Søvand.

Han havde hjem fra China bragt
Tolv stukne Silketrøier
Og Sirts med broget Blomsterpragt,
Og grønne Papegøier.

Det første Sted, hans Hjerte drog
Ham til, - thi Hjertet haster, -
Nyboder var, hvor i en Krog
Som Enke sad hans Faster.

Dog, sandt at sige, var det ei
Just Fasteren, den gode,
Der lokked ham ad denne Vei,
Hvad hun dog næsten troede.

I Fasters Stue sad der Een,
Det var den smaa Anine,
En lille Jomfru, blond og peen,
Hun var Johans Cousine.

Og hende holdt han meget af,
Men lod med Haab sig nøie;
Det smukke Sirts han hende gav
Og saa en Papegøie.

Da saa hans Rhedere igjen
Paa Farten lod ham skikke,
Med Hjertet tungt han reiste, men
Han glemte hende ikke.

Og hun ham glemte heller ei,
Nei, mens hun sad og syede
Ved Vinduet, den lange Vei
Til ham een Tanke tyede.

Og denne, som i Hjertets Grund
Hun gjemte og i Panden,
Den røbed ofte hendes Mund:
,,Johan og ingen Anden!''

Saa, naar hun tog paa Sytøi fat
Og lagde Læg i Randen,
Hun sukked, mens hun strøg den glat:
,,Johan og ingen Anden!''

Om Aftnen, naar sin Myrtegreen
Hun læskede af Kanden,
Var hendes Tanke atter een:
,,Johan og ingen Anden!''

Og saa det gik Dag ind, Dag ud;
Hver Stund - og ei hveranden -
Kom, som i Høst de Stjerneskud:
,,Johan og ingen Anden!''

- Saa kom han hjem; og, mønstret af,
Med Hjertebanken atter
Han ud til Faster sig begav
Og hendes søde Datter.

Han fandt dem Begge, som ifjor,
Velsignede og kjære;
Han uden Omsvøb nu sit Ord
Lod Hjertets Bøn frembære:

,,Nu er jeg Styrmand, nu jeg kan
Vel trøstigt til Dig beile!
Siig, vil Du have mig til Mand?
Saa vil vi sammen seile.

Jeg trofast Dig med Hu og Arm
Hver Aarets Dag og Uge
Skal holde stadselig og varm
I Last og under Luge!''

Hun vilde gjerne sagt sit ,,Ja'',
Men dybt i Hjertet laae det,
Saa det var ængsteligt derfra
Paa Læben frem at faae det.

,,Saa Du <w>har</w> valgt? Gud bedre det!
Siig det, min rare Pige!''
Hun stammed sagte, lidt coquet:
,,Jeg tør det ikke sige!''

Da skreeg han høit i Vee og Skræk:
,,Anine! hvem er Manden?''
Men Poppedrengen svared kjæk:
,,<w>Johan og ingen Anden!</w>''

Rask tog han Pigen i sin Arm:
,,Siig, taler Fuglen Sanden?''
Hun hvisked i hans Favn saa varm:
,,Ja, <w>Du</w> og ingen Anden!'' -

- Hvor blev den gamle Faster glad!
Hun glemte Bøn og Sukke,
Da efter Aar og Dag hun sad
Forynget - ved en Vugge.
</body>
</poem>

<section level="2" id="winther2018090101">
<head>
    <title>To Ord</title>
    <notes>
        <note>* Een af mine Venner, hvem jeg forelæste den rimede Fortælling ,,To Ord'', sagde mig, at han for lang Tid siden havde læst en Roman eller Novelle af lignende Indhold, kun at Tiden, Lokaliteterne, Costumet o. s. v. vare andre. - Naar jeg nu herved erklærer, at jeg ikke har kjendt hiint Værk, men at det her behandlede Sujet i Eet og Alt er min egen Opfindelse, saa har jeg - mener jeg - skjellig Grund til at antage, at man vil troe mig paa mit Ord.</note>
    </notes>
    <source pages="214-241"/>
</head>
<content>

<poem id="winter2018082655">
<head>
    <title>Paa et Bal</title>
    <firstline>Som Virak let mod Tempelbuer</firstline>
    <source pages="214-217"/>
    <quality>korrektur1,kilde,side</quality>
</head>
<body>
Som Virak let mod Tempelbuer,
Som i en Skov Vaarfugles Sang,
Høit i den rige Frues Stuer
Sig Dandsens Melodier svang.

Det var en broget Volière;
Der svæved, som i Vaarens Vind,
En luftig Sværm med rige Fjere,
Liig Bier om en Blomsterlind.

Det var just i den søde Svimmel,
En Polka mægter at faae stemt,
Hvori den unge, skjønne Vrimmel
Sig havde tabt og næsten glemt.

Men under Vindvets blaae Gardiner,
Som Sværmen svæved let forbi,
Sad To, hvis høist ulige Miner
Ei røbed just stor Sympathie.

<w>Hun</w>, Fruens Datter, frisk og yndig,
Omstraalet af sin Ungdoms Pragt,
Men kold og stolt, ja næsten myndig,
Og Læben presset med Foragt.

<w>Han</w> var en Mand, - at sige flere
End dette lille, gode Ord
Behøves ei; det tidt er mere,
End mangen Qvinde veed og troer.

Hvad han forstod, det var at bygge
Talentfuldt baade Smaat og Stort;
Saa der var ædel Smag og Hygge,
Hvor han gav Nøglen til en Port.

Han havde ikke mange Penge;
Men smuk, begavet, stolt og kjæk,
Betænkte han sig aldrig længe
I Livets Skakspil paa et Træk.

Han havde talt saa ømt, ærbødigt,
Men fast og ærligt som en Mand,
Der ikke troer, at han har nødigt
At skjule, hvad han er og kan.

Han vilde trygt i hendes Hænder
Sin Fremtid lægge og sit Liv;
Og roligt han sin Tale ender:
,,Siig, vil De vorde saa min Viv?''

,,De vover?'' sittred hendes Læbe
Med et saa haanligt, bittert Smiil,
Som hvert et Haab hun vilde dræbe
Med Øiet, som en giftig Piil.

Men paa, hvad ham blev sagt med Øiet,
Forklaring ved <w>eet</w> Ord han fik,
Som, gracieust imod ham bøiet,
Hun hvisked ham, før bort hun gik.

Det ene Ord - det var saa fyldigt
Af Alt, hvad der kan være lagt
I Talens Svøb af Ligegyldigt,
Af bitter Haan og af Foragt.

Hun reiste sig, og dybt hun neied,
Saa Roben dulgte hendes Fod;
Og snart i Valsens Hvirvel feied
Hun siirligt og med freidigt Mod.

Han tog til Dands en lille Pige,
Og dandsed, som han ret var fro,
At hun og han var kommet lige
Tilpas i Valsen begge To.
</body>
</poem>

<poem id="winter2018082656">
<head>
    <title>Hos Pæhtau</title>
    <firstline>Tilbords sad der to unge Venner</firstline>
    <source pages="218-220"/>
    <quality>korrektur1,kilde,side</quality>
</head>
<body>
Tilbords sad der to unge Venner,
Og Bordet var forsvarligt dækt;
Een var der, som vi ikke fjender,
Den Anden var vor Architect.

,,Du reiser, Henrik?'' - ,,Ja, jeg reiser!'' -
,,Er det dit Alvor eller Spads?'' -
Nei see, den brasilianske Keiser
Skal have sig et nyt Palads;

Og ved min Skjebnes snilde Vending
Er jeg nu blevet valgt som Den,
Man troer, er skabt til denne Sending,
Og derfor drager jeg derhen.

Som sagt, i Rio snart jeg lander
Paa Skjebnens og mit Hjertes Bud,
Og saa <i>por Deos</i> kun jeg bander
Og siger aldrig meer: Ved Gud!

Mig Fylla føre skal til Landet,
Hvor jeg, europatræt og dum,
Vil hente mig, om ikke Andet,
En Glemsel og en lille Sum.

Saa vil jeg leire mig her hjemme
I denne gamle, kjære Stad,
Forynget ved at kunne glemme, -
Og lade, som jeg ret var glad.''

- ,,Men veed Du ikke, hvem der følger
Paa Fylla med nu fra sit Hjem?
Og vil Du, at de samme Bølger
Skal bære Dig og <w>hende</w> frem?

Med sin Cousine og sin Onkel
Begiver hun sig kjækt paa Fart.
Hvad hist de vil? den Sag er dunkel, -
At Du maa lide, synes klart.''

- ,,Paa ingen Maade! Seer Du, Kjære!
Ei altid just var let min Lod,
Saa jeg har vant mig til <w>at bære</w>
Og stampe rask mod Smertens Braad.

Frygt ei for mig! Ei meer Du røre
Ved det, jeg vied Lethes Strøm!
Stormfuglens Skrig jeg snart skal høre
Og vækkes af min sære Drøm. -

Min Kjærlighed til denne Qvinde
Skal aldrig døe paa denne Jord;
Jeg <w>hende</w> glemmer ingensinde,
Men jeg <w>vil</w> glemme hendes Ord.

Og derfor er det mig beleiligt,
At man saa langt mig sender bort;
Thi Du maa tilstaae, det er deiligt,
Naar man kan gjøre Pinen kort.

Vær rolig! Hvis paa Skibets Planker
Hun tør mig frit i Øiet see,
Saa lidt hun aner mine Tanker,
Hun ane skal mit Hjertes Vee.

Opvarter! kom, jeg vil betale.
Farvel! lev vel, min ædle Ven!
Nu vil der mange Sole dale
Før vi tør mødes her igjen.''
</body>
</poem>

<poem id="winter2018082657">
<head>
    <title>Fylla</title>
    <firstline>Hun heised alle sine Klude</firstline>
    <source pages="221-226"/>
    <quality>korrektur1,kilde,side</quality>
</head>
<body>
Hun heised alle sine Klude,
Sydosten aandede derpaa,
Og snart hun dandsede derude,
Hvor Kattegattets Bølger gaae.

Om hendes Lænd Nordsøens Fraade
Sig snoede som en sneehvid Krands;
Og Maager fløi, Springhvaler kaade
Ledsaged hendes lette Dands.

Hun svæved sirligt i Kanalen
Og naaede ned til spanske Sø,
Hvis høie Svulmen, dybe Dalen
Geneerte ei den stolte Mø.

Men ikke saa det var paa Dækket,
Hvor Passagerer sad og gik,
Hvis Reisemod, forstemt og knækket,
Sig røbed i hvert Ord og Blik

Men blandt dem Alle var der Tvende,
Hvis Holdning var saa sund og kjæk,
At saae man blot paa ham og hende,
Man glemte selv sin egen Skræk.

Det var den rige Frues Datter,
Marie, med det sorte Haar,
De blanke Øine, livlig Latter,
Den stolte Væxt, de sexten Aar.

Det Henrik var, saa mild og rolig,
Men som et Fjeld saa fast, bestemt,
At selv han fandt det næsten troligt,
Han snart det Hele havde glemt,

Bag hendes Livlighed laae Kulde;
Hans Ro var Skjermen for en Ild,
Der fra sit Skjul ei røbes skulde
Og derfor just var mere vild. -

For heldig Bør Fregatten drog da
Ustandset, kjæk ned mod Sydvest;
Hver Passageer gemytlig tog da
Ved Bordet freidigt Plads som Gjæst.

Især en Dag, der var blikstille,
Saa Skibet gjorde knap et Fjed,
I Messen kom man som til Gilde,
Som i en Club i Mag og Fred.

Men Skibscaptainen sad og førte
Ved Enden af det lange Bord
Knap Glasset til sin Mund; man hørte
Ei til hans ellers muntre Ord.

Og da saa Henrik og Marie
Begyndte paa en lystig Sang,
Han bad dem næsten barsk at tie
Og synge helst en anden Gang.

Han Mere vidste end de Andre,
Men taug, for ei at volde Skræk;
Medlidende han saae dem vandre
Saa freidigt hen ad Skibets Dæk.

Men som en stout og sindig Fører
Han lod berede Alt ombord,
Hvad der til sligt Tilfælde hører, -
Men brugte ikke mange Ord.

De Reisende, som lidt kun kjendte
Til Havets lunefulde Færd,
Ei aned, hvad der var i Vente,
Ei Faren, som dem var saa nær.

De gik og sad saa trygt som hjemme
I deres Huus i Kjøbenhayn
Og syntes ganske nu at glemme,
De laae i Verdenshavets Favn.

I Vest en lille Sky sig reiste,
Saa stor knap som en Barnehaand;
Men snart som en Gigant den kneiste
Og skummel som en Dybets Aand.

Saa kom en Brise let og kruste
Og brød paa Havets blanke Speil;
Den meldte sig med Alvor, suste
Og fyldte alle Skibets Seil.

Det Aften blev. Paa Himlens Bue,
Som før var sommerklar og blaa,
Der ingen Stjerne saaes at lue,
<w>Saa</w> vintermørk den blev og graa.

Lidt efter lidt de Andre fjæled
Sig alt i Køiens lune Gjem;
Kun Henrik end paa Dækket dvæled
Og tænkte paa sit Hjertes Hjem.

Han ændsed ei, hvor Skibets Planker
Besværligt gjennem Bølgen brød;
Saa dybt han sad i sine Tanker
Og leiret huldt i Haabets Skjød;

Skjøndt han om Vantet maatte slynge
Sin Arm som om en Midie rank
Og lade op og ned sig gynge,
Mens Skibet rulled, steeg og sank.

Han sad som i en Drøm, mens Havet
Fortørnet krummede sin Ryg,
Saa Skuden snart var dybt begravet,
Snart hæved sig som stolt og tryg.

Nu Stormen tog sig for at raade
Med al sin Styrke, vild og raa,
Saa Havet blev en sneehvid Fraade,
Og Mulmet over Himlen laae.

Snart turde Ingen nede bie,
Til Morgenlyset vækked dem.
Blandt dem da ogsaa kom Marie,
Paaklædt og bleg, paa Dækket frem.

Med Eet en Braadsø over Dækket
Sig brød, fulgt af et rædsomt Stød,
Saa Skibet steiled, som forskrækket,
Og knaged som en knækket Nød.

I Brændingen det voldsomt hugged,
Omtaaget af den hvide Damp;
Mod Klippen stred det haardt og sukked
Og stønned i sin sidste Kamp.

Saa fulgte Stød paa Stød, der feied
Den hele Rigning ned med Brag,
Og Skroget dybt i Svælget neied, -
Snart var den stolte Seiler - Vrag!

Men Vraget selv blev ikke skaanet;
Som Spaaner vidt og bredt det foer,
Af Bølgens Jubel vildt forhaanet, -
Og det var Fyllas sidste Spor.
</body>
</poem>

<poem id="winter2018082658">
<head>
    <title>Paa Øen</title>
    <firstline>Til Ro den vilde Havets Vove</firstline>
    <source pages="227-235"/>
    <quality>korrektur1,kilde,side</quality>
</head>
<body>
Til Ro den vilde Havets Vove
Ved Daggry lidt sig havde bragt;
Og Solen over dunkle Skove
Stod straalende med tropisk Pragt.

I Skoven skingred Skrig af Poppen,
Kalkunen slog sin Vifte bred;
Nyfigent Gederne fra Toppen
Af steile Banker stirred ned.

Paa Breddens hvide Rullestene
Laae Henrik, feberøm og mat.
Han troede sig nu heelt alene
Og til sig selv kun overladt.

Han reiste sig og sad og søgte
At ordne sine Drømmes Gang,
Der vrimlende i Hjernen spøgte,
Liig Sommerfugle paa en Vang.

Han vidste, han var reist fra Byen,
Hvor han var født og havde Bo,
Hvor Korset straaler høit mod Skyen,
Og hvor hans Livs Kjærminder groe.

Han vidste, at paa hele Veien
Den skjønne Qvinde var ham nær,
Men at han blevet var sin egen,
Skjøndt hun ham blevet mere kjær.

Han vidste, at han sad paa Dækket
En Nat, saa venligt lullet ind
I Fremtidsdrømme, men usvækket
Med Haab og Tillid i sit Sind.

Han husked godt, at Stormens Jette
Ham slyngede i Havets Skjød;
At gjennem Skummets Byger tætte
Ham trued Undergang og Død.

Da kom det ham med Eet i Tanke,
Han syntes, at en Anden tog
Og klamred sig til samme Planke,
Der over Brændingen ham drog.

Han saae sig om, - o, Gud i Himlen! -
Han qvalte i sit Bryst et Skrig
Og reiste sig i Febersvimlen, -
Der laae hun henslængt som et Liig.

Han løftede den skjønne Pige,
Dødtræt og mat som selv han var,
Og hende op ad Skrænten lige
Til Skovens første Skygge bar.

At der var Liv, han kunde spore,
At Livets Varme vaagned alt,
Imens hans Taarer, hede, store,
Paa hendes blege Kinder faldt.

Hun ømmed sig, og dybt hun sukked,
Og langsomt, mat sit Øielaag
Hun aabnede og snart det lukked,
Mens tungt fra Brystet Aanden drog.

Ei Sjællands Grønsvær, men saa mange
Slags Urter dækked Træets Rod;
Ei Kryb han saae, han saae ei Slange, -
Og der han hende hvile lod.

Han søgte Bær, og tusind søde
Ufjendte paa hver Stængel hang;
Han søgte Vand, og snart imøde
Ham frisk en sølvklar Kilde sprang.

Lidt qvæget, lod hun Blikket vandre
Omkring, som vaagnet af en Drøm:
,,Jeg her? - og De? - hvor er de Andre?''
Han peged taus paa Havets Strøm.

Hun sank tilbage, men han hvisked:
,,Hviil rolig her! Jeg kommer snart;
Maaskee ved Stranden faaer jeg fisket,
Hvad os kan være dyrebart.'' -

Han gik og speidede ved Stranden;
En Høst af Skaldyr der han fik.
Med Eet han standsed brat ved Randen,
Af Glæde straalede hans Blik.

Han fandt fra Skibet, som forliste,
Hvad ham var mere værd end Guld:
En simpel, propfuld Sømandskiste
Med Klæder, Linnedtøi og Uld.

Det var en Skat! - og der var flere:
En Straahat, Øre, Fyrsvamp, Kniv!
Hvad kunde der vel ønskes Mere
Til dette Robinsonske Liv?

Han bar det op med megen Møie,
Men glad og med forfrisket Mod;
Og da han kom paa Kystens Høie,
Han saae, at der hun opreist stod.

Thi hun var stærk, hun lod ei kue
Sit Mod ved Skaalens bittre Saft,
Og hvor hun Faren saae at true,
Vandt hendes Hjerte større Kraft.

Han graved let en lille Grue
Og tændte Ild i Ved og Bast
Og stegte saa ved Arnens Lue
De fundne Skaldyr i en Hast.

Til Brød han fandt Patater røde
Og Yamsens store, hvide Knold;
Og taus de deres Maaltid nøde, -
Men Tanker var der mangefold.

Han fletted mellem fire Stammer
Af seige Stængler blød og veeg
En Køie, til et Sovekammer,
Hvor hun til Nattens Hvile steeg.

Han maged sig af Grene svaje
En Bue og en hvæsset Piil;
Engang dermed paa sine Veie
En Ged han standsed i dens Iil.

Den blev ei dræbt, den kunde rende;
Dog greb han den, fik den afsted
Og saae med Glæde da, at tvende
Smaa Kid bestandigt fulgt med.

Han tøiret fik den stakkels Amme
Og deelte Melken med dens Kid.
Snart andre Geder, næsten tamme,
Som til Besøg kom ogsaa hid. -

Der var saa smukt, Alt var saa fredeligt,
Hver Ængstelse var veiret hen;
Det var, som ret Naturen redeligt
Sig vilde tee som deres Ven.

Ei Slangen saaes i Græsset slynge
Sin Krop med broget Ring og Plet;
I Træerne ei saae de gynge
Vrængbilledet af Adams Æt.

Han prøved Alt, hvad han som Lille
Af stakkels Selkirk havde lært;
Han gjorde Meer; men stolt og stille
Han dulgte, hvor der var ham kjært.

Hans hele Færd var sindig, rolig,
Den aldrig røbed, at der var
Et Noget i hans Hjertes Bolig,
Som Livets bedste Blomst ham bar.

Dog al hans Flid og al hans Stræben
For hende lønned hun ham blot
Med et tvetydigt Smiil paa Læben,
Som kunde tydes: ,,Det er godt!''

Sad de ved deres Maaltid sammen,
Gik Talen kold og tør og tvær;
Det var en Fest foruden Gammen,
Kun en Forretning for dem hver.

Saa Alt blev ganske som derhjemme,
Der ei Forandring kom deri:
Hans Ønske var at kunne glemme,
Og hendes blot at blive fri.

Dog tidt, naar han sit Øie hæved,
Han overraskede et Blik,
Et gaadefuldt, hvorved han bæved,
Thi dybt det til hans Hjerte gik.

Han saae, hvor hurtigt og forvirret
Hun sænked Blikket imod Jord;
Hun syntes, naar hun saadan stirred,
At røbe Noget - uden Ord. -

Saa Tiden led. Hun maatte klæde
Sig i Matrosens tunge Dragt
Og paa hans svære Saaler træde,
Som Havet hende havde bragt.

Da Vintertiden kom, den fule,
Med Regnskyl baade Nat og Dag,
Hver havde Bolig i sin Hule,
Trygt under Klippens faste Tag.

Der udenfor han stadigt tændte
Et mægtigt Baal, - et Flammesværd
Som Engelens, der Tanken vendte
Som hist fra Paradis - saa her.

Et Paradis! - men ingen Slange
Laae der paa Luur i Løvets Læ;
Og skjøndt der var af Frugter mange,
Var der dog intet Æbletræ.

Om selv Mysteriet fra Eden
Dem havde lokket ved sin Magt,
De vilde aldrig troet at see den,
De vilde aldrig Frugten smagt.

Det syntes, som der mellem Begge
Et Svælg, en Afgrund aaben laae;
Og over den en Bro at lægge,
Det faldt jo Ingen af dem paa.

- Saa gik to Aar, de var ei glade!
En norsk Hvalfanger kom der da
Og fyldte Vand i sine Fade, -
Han førte dem saa bort derfra.
</body>
</poem>

<poem id="winter2018082659">
<head>
    <title>I Kjøbenhavn</title>
    <firstline>Hun paa sin Moders Fløiels Sæder</firstline>
    <source pages="236-241"/>
    <quality>korrektur1,kilde,side</quality>
</head>
<body>
Hun paa sin Moders Fløiels Sæder
Nu turde hvile sig i Fred
Og maalte Byens Torv og Stræder
Igjen med sine lette Fjed.

Hun kunde atter læse Blade,
De store, mindre og de smaa,
Og tidt, som før, paa Østergade
Heel gracieuse Hilsner faae.

Hun kunde atter af Plakaten
Paa Østergades Hjørne faae
Nys om, hvad i Theaterstaten
Var værd at tage Kjending paa.

Hun maatte atter taale Luften,
Der kom fra Østen, vild og hvas,
Og spore svagt Resedaduften
Om <w>Hesten</w> paa den store Plads.

Al denne <w>Herlighed</w> formaaede
Dog ei at gjøre hende glad.
Sig selv hun ikke var en Gaade, -
Hun vidste klart Hvorfor og Hvad.

Hun gik i Selskab, naar hun skulde,
Hun smykked sig til Bal med Pragt,
Men saae paa Alt med fornem Kulde, -
Man kunde kalde det Foragt.

Hun mærked ei, at de Veninder,
Med hvem hun jo var Du og Du
Og havde kjære fælleds Minder,
Lidt efter lidt sig fjerned nu.

Hun ændsed ei, hvor kold og dæmpet
Al Stemning var i deres Kreds,
At hvert et Ord, forsigtigt lempet,
Lod ingen ærlig Mening sees.

Selv ei hun saae, i Modrens Mine
Laae noget Uklart - noget Vist,
Hvergang hun ymted lidt om sine
Beskedne Kaar paa Øen hist.

Alt dette hende ei berørte.
Nedsænket i een Tankes Skjød,
Hun saae det knap, hun knap det hørte
Og aned ei, hvad det betød,

Eet Punkt, det første og det sidste,
Hun <w>maatte</w> have Rede paa,
Hvis ei, - hun troede, ja hun vidste,
Til Grunde selv hun maatte gaae.

- Endnu <w>han</w> hos den rige Frue
Kun een Gang havde sat sin Fod,
Da seent en Aften i sin Stue
Han ved sit Tegnebrædt just stod.

Fordybet i en heldig Tanke,
Som fyldte ganske nu hans Sind,
Han hørte det paa Døren banke
Og raabte adspredt sit ,,Kom ind!''

Hvem var det saa? Det var Marie,
Indhyllet i sin Vinterdragt.
Ved Vink, ved Blik hun bad ham tie,
Med Fingeren paa Læben lagt.

Hun kastede sit Slør tilside
Og paa en Stol sig satte ned:
,,Til Dem jeg kommer! Jeg maa vide
Een Ting, som De alene veed.

Jeg leer kun ad de Qvindedaarer,
Der vilde gyse ved mit Skridt.
Jeg gjør det ei med Tvivl og Taarer,
Nei stolt, - det er jo ene mit.

Os Gud fik lært, at vore Sjæle
Forenes burde dog engang,
Da strengt han monne os formæle
Ved Dødens Angst, ved Nød og Trang.

Dog <w>den</w> Betragtning lidt jeg agter,'' -
Her hæved hun med Kraft sin Røst, -
,,Til Dem mig førte <w>disse</w> Magter!''
Og knuged Haanden mod sit Bryst.

,,Jeg elsker Dig! Jeg er forvisset,
Mod mig Du nærer intet Had;
Det saae jeg alt saa grant, naar hisset
Vi under Cocospalmen sad.

Jeg elsker Dig, og Du skal være
Mig Livets Lys, min Støttestav!
Jeg glad og stolt dit Navn vil bære,
Indtil jeg slumrer i min Grav.

Jeg elsker Dig, jeg vil godtgjøre,
Hvad jeg saa grumt mod Dig forbrød!
O, lad et Trøstens Ord mig høre, -
Et eneste, - saa er Du sød!''

Med Glædens klare Dug i Øiet,
Mens Blodet til hans Hjerte foer,
Han hviskede, mod hende bøiet,
I hendes Øre blot eet Ord;

Det ene Ord - det var saa fyldigt
Af Alt, hvad der kan være lagt
I Talens Svøb af Ømt, Uskyldigt
Og Stærkt ved Kjærlighedens Magt.

Hun rakte ham sin Haand og trykked
Den, som det første Pant, i hans,
Mens huldt hans ædle Aasyn smykked
Henrykkelsen med al sin Glands.

,,I Morgen?'' spurgte hun. - ,,I Morgen
Jeg som din Beiler træder frem!
Henveiret er jo Tvivlen, Sorgen!''
- Saa fulgte han sin Elskte hjem.

  <nonum><small>October 1871.</small></nonum>
</body>
</poem>

</content>
</section>

</content>
</section>

</workbody>
</kalliopework>

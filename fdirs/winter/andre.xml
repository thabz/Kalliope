<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="winter" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="winther2001121501">
<head>
   <title>Gravskrift over kgl. Skuespiller, Dr.med. J. C. Ryge</title>
   <toctitle>Gravskrift over kgl. Skuespiller, Dr.med. J. C. Ryge</toctitle>
   <indextitle>Gravskrift over kgl. Skuespiller, Dr.med. J. C. Ryge</indextitle>
   <firstline>Han var en Drot i Kunstens Rige</firstline>
   <notes>
      <note>Johan Christian Ryge (1780-1842) var en af de store skuespillere i 1800-tallets første halvdel. Han var specielt fremragende i <a person="oehlenschlaeger">Oehlenschlägers</a> dramaer, f.eks. i rollen som Hakon Jarl. Men kan kunne også spille komiske roller, således den madglade Saft i syngespillet <i>Sovedrikken</i> (i øvrigt også med tekst af Oehlenschläger; musik af Weyse).</note>
      <note>Kilde er <i>Breve fra danske Skuespillere,</i> ed. R. Neiiendam, II (1912), p. 238.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,korrektur2,kilde,side</quality>
   <keywords>gravskrift</keywords>
</head>
<body>
Han var en Drot i Kunstens Rige.
Hans Herredom sig strakte lige
Fra 'Hakon Jarl' og ned til 'Saft'.
Lod han os le, lod han os græde,
Da var det Kunst, vi saa fremtræde
I Pagt med Sandhed, Vid og Kraft.
</body>
</poem>

<poem id="winther2001121601">
<head>
   <title>Digterens gravskrift over sig selv</title>
   <toctitle>Digterens gravskrift over sig selv</toctitle>
   <indextitle>Digterens gravskrift over sig selv</indextitle>
   <firstline>Her ligger under grønne Tillie</firstline>
   <notes>
      <note>Kilde: ODS (s.v. Tilje). [med flere henvisninger til trykte kilder, deriblandt:] <a person="brandes">Georg Brandes</a> skriver: 'Han, der i Spøg og dog for Alvor som sin Gravskrift har skrevet [disse ord] vil til enhver Tid staa som Repræsentant for Livsfylden og Sollyset'.</note>
      <note type="credits">Bidrag fra Sven Sørensen.</note>
   </notes>
   <quality>korrektur1,korrektur2,kilde</quality>
   <keywords>gravskrift</keywords>
</head>
<body>
Her ligger under grønne Tillie
C. Winther, meget mod sin Villie!
</body>
</poem>

<poem id="winther2002011002" variant="winter2018082625"> 
<head>
   <title>Hvis en Telegraph man vidste</title>
   <toctitle>Hvis en Telegraph man vidste</toctitle>
   <indextitle>Hvis en Telegraph man vidste</indextitle>
   <firstline>Hvis en Telegraph man vidste</firstline>
   <notes>
      <note>Dette digt, dateret 'd. 17de Mai 1871', fulgte med digterens brev af samme dato til hans hustru, Julie Winther, der med sin syge datter Ida opholdt sig i Italien. Originalen findes i NkS.2815, 4°, Kgl. Bibl. Her indtastet efter <i>Breve fra og til Christian Winther,</i> ed. Morten Borup (1974), bind 3, side 118-120. Digtet er med ændringer og udeladelser optrykt i Winthers <i>En Samling Vers</i> (1872).</note>
      <note type="credits">Bidrag fra Sven Sørensen, Malta.</note>
   </notes>
   <quality>korrektur1,korrektur2,kilde,side</quality>
</head>
<body>
Hvis en Telegraph man vidste,
Som fra Hjertet kunde bringe
Tanker, som sig ellers svinge
Tause og til Maalet liste;
Vilde Du hver Dagens Time
Venligt for Dit venstre Øre
Faae mit Hjertes Ord at høre
Som en yndig Klokke kime.
Men <i>den</i> Traad er ikke spundet
Paa Maskiner eller Tene,
Som saa let os kan forene, -
Det endnu ei er opfundet!
Tankerne maae langsomt skride
Gjennem Pennen; jeg maa lade
Dem paa Brevets blanke Blade,
Liig en Snegl paa Løvet, glide.
De, liig Sommerfugle, bange
Flagre let foran hinanden,
Flygte skye mig ud af Panden,
Før i Net jeg kan dem fange.
Derfor bliver ofte Brevet
Ikke det, som var besluttet,
Og jeg seer da, - heelt betuttet -
Noget ganske Andet skrevet.
Du maa tage da tiltakke
Med det Holdningsløse, gale;
Hører Du end ei mig <i>tale,</i>
Hører Du mig dog at <i>snakke.</i>

Her er koldt endnu og Vinter.
Vaarens Ynde er kun ringe.
<i>Petersen</i> endnu maa bringe
Til min Ovn de tørre Splinter.
Over Torve, gjennem Stræder
Maa jeg, som i Vinterkulden,
Hele Kroppen ganske ulden,
Slæbe paa et Lispund Klæder.
Haglen rasler paa min Rude,
Sneen falder fiint paa Taget;
Iilsomt driver Skyen, jaget
Af den vilde Storm derude.
Træerne staae splitternøgne;
Droslens Sang er kun en Klage;
Den har ingen gode Dage,
Hverken hellige eller søgne! -

Du maa ikke være bange,
At mit Fad og Kruus er tomme,
<i>Det,</i> som ei endnu vil komme,
Er min Røst til smukke Sange.
Altfor længe har den tiet;
Og det er en farlig Vane
At staae stille paa en Bane, -
Let man sidder lænket i 'et.
Ak! - jeg har fast glemt at sjunge!
<i>Andet</i> Savn ei tør jeg nævne;
I min Længsels Kamp og Stævne
<i>Bør</i> jeg holde Tand for Tunge.
Var jeg end i Taalmod øvet,
Vilde dog et Suk, en Klage,
Som <i>Dig</i> ønskede tilbage,
Sikkert gjøre Dig bedrøvet.
<i>Thi</i> - vor Lod er heelt forskjellig:
<i>Jeg</i> kun svagt min Uro dæmper,
Mens jeg seer, hvor kjækt <i>Du</i> kjæmper
For en Idræt, stor og hellig!

Her en Hilsen, varm og kjærlig,
Faaer min Ida fra sin Fader!
Hendes Sparebøsse lader
Til at trives nok saa herlig.

Nu lev vel! - Paa dine Hænder
Trykker jeg, min søde Frue!
Hede Læber! - deres Lue
Kom fra Hjertet, - hvor det brænder!
</body>
</poem>

<poem id="winther2002111201">
<head>
   <title>Den, som eier, hvad der klinger</title>
   <toctitle>Den, som eier, hvad der klinger</toctitle>
   <indextitle>Den, som eier, hvad der klinger</indextitle>
   <firstline>Den, som eier, hvad der klinger</firstline>
   <notes>
      <note>Med en lille sølvklokke, faddergave til en søn af kgl. skuespillerinde Julie Sødring, 1856. Trykt i hendes <i>Erindringer,</i> II, 1895, side 58-59. Originalmanuskript i NkS 1705 Fol. II.</note>
   </notes>
   <quality>korrektur1</quality>
</head>
<body>
Den, som eier, hvad der klinger,
Han faaer ogsaa det, der springer;
Terne, Træl, som ellers krybe,
Bringer han let til at flyve;
Han faaer baade Hingst og Hoppe,
Fede Harer, Hjortekroppe,
Springende Champagneproppe;
Han faaer mange Fødder rappe,
Mange Hænder til at klappe,
Mange Hjerter til at dandse,
Mange Haler til at svandse.

Giv da Klokken til den Lille,
Han hvis Tunge end er stille,
Lad den flinke Fyr, den unge,
Bruge Klokken da som Tunge,
Lad ham med sin Haand den spæde
Kalde til sig hver en Glæde,
Som hans Hjerte kan begjære,
Til hans Tunge ret kan lære
Selv at sige: ,,Spring, min Kjære!''
Til han dygtigt har indaandet,
Hvad der løser Tankebaandet.
Da skal han med Aandens Klokke
Hele Verden til sig lokke,
Høi og Lav og Rig og Ringe
For den smaa Christoffer springe.
</body>
</poem>

</workbody>
</kalliopework>

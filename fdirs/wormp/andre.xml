<?xml version="1.0" encoding="UTF-8"?>
<!DOCTYPE kalliopework SYSTEM "../../data/kalliopework.dtd">
<kalliopework id="andre" author="wormp" status="incomplete" type="poetry">
<workhead>
   <title>Andre digte</title>
   <year>?</year>
   <quality>korrektur1</quality>
   <cvs-timestamp>$Id$</cvs-timestamp>
</workhead>
<workbody>

<poem id="worm2003030201">
<head>
   <title>Til en Brud</title>
   <toctitle>Til en Brud</toctitle>
   <subtitle>(Den 1ste Juni)</subtitle>
   <indextitle>Til en Brud</indextitle>
   <firstline>Smaa Brudeterners Klynge</firstline>
   <quality>korrektur1,kilde</quality>
   <notes>
      <note>Teksten følger <i>Nytaarsgave</i>, Foreningen "Fremtiden", Fjerde Aargang, S. L. Møllers Bogtrykkeri, 1869.</note>
      <note type="credits">Bidrag fra Margit Ammentorp.</note>
   </notes>
</head>
<body>
Smaa Brudeterners Klynge
I Mark og Eng og Lund
Med Fugletunger synge
I Festens glade Stund.

En anden Pigeskare,
Det stille Blomsterfolk,
Har ingen Toner klare;
Thi bruger det en Tolk.

Syrenens lyse Toppe,
Reist op mod Himlen blaa,
De hviske: See, deroppe
Skal Jordens bryllup staae!

Guldregnens tunge Kjæde
Har strakt sig ned mod Jord;
At Guld betyder Glæde,
Det er et gammelt Ord.

Rødtjørn og Hvidtjørn skrive
Med Lys paa Haabets Grund,
At Smerten selv kan blive
En Livsens Kilde sund.

Tæt Gedebladet snor sig
- og fast  om Tjørnens Green;
Det siger: Jeg betroer mig
I Vaar og Høst til Een.

Saa har da hver sin Tanke
Og hver sit Varselsord,
Hver af de Kroner blanke
Een lille Alf beboer.

Men denne Rose liden,
Den tier; thi den veed,
At aldrig endt i Tiden
Er Sang om Kjærlighed.
</body>
</poem>


<poem id="worm2003030202">
<head>
   <title>Vort fjerde Bud</title>
   <toctitle>Vort fjerde Bud</toctitle>
   <indextitle>Vort fjerde Bud</indextitle>
   <firstline>Danske yngling, vil du længe</firstline>
   <quality>korrektur1,kilde</quality>
   <notes>
      <note>Teksten følger <i>Nytaarsgave</i>, Foreningen "Fremtiden", Fjerde Aargang, S. L. Møllers Bogtrykkeri, 1869.</note>
      <note type="credits">Bidrag fra Margit Ammentorp.</note>
   </notes>
</head>
<body>
Danske yngling, vil du længe
Boe ved dejligst Vang og Vænge:
Ær din Fader, Nordens Aand!
Ær din Moder, Folkets Hjerte,
Der har baaret Dig med Smerte,
Ført din Fod og løst din Haand!

Unge Mand og unge Quinde
Vil du graanet Hvilen finde,
Hvor din Vugges Gænger gik:
Ær, mens Livets Dag henglider,
Sagas Skrift fra gamle Tider,
Djerve Fædres Helteskik!

Fromme Mødres Maal du Ære!
Intet Fremmed Dig besnære -
Kjend dit Sprog, Du Svend og Mø!
Aldrig lød med jordisk Tone
Bedre Sang for Herrens Trone;
Ei vil Gud, den Røst skal døe.

Det er Folkets Pagt med Livet,
Kaaret, for vor Fremtid givet;
Det er Danmarks fjerde Bud.
Evigheden ei det fjerner:
Den har Sit; Men Tidens Stjerner
Styres af den samme Gud.
</body>
</poem>

</workbody>
</kalliopework>


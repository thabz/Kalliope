<?xml version="1.0" encoding="UTF-8"?>
<bio>
<body>
Wyatt, <w>Thomas</w>, Sir, engelsk Digter, født 1503 i Kent, død 11. Oktober 1542 i Sherbourne. Han blev meget tidlig færdig med sine Studier og blev derefter meget anvendt i vigtige diplomatiske Sendelser, hvorved han fik Lejlighed til at se sig om og tilegne sig Tidens højeste Dannelse. Han staar som et af de ædleste Eksempler paa Renaissancens højtdannede Adelsmænd og bidrager ved sine Sange og Satirer til at indføre Smagen for italiensk Digtning i England. Foruden nogle Sange og Sonetter skrev han tre smaa Satirer om Hoflivet; alle disse Digte findes i Tottell's <i>Songes and Sonettes</i> (1557), paa ny udgivet i Arber's <i>Reprints</i>.

<right><small>(T. L.) I. O. in <i>Salmonsens konversationsleksikon</i>, 2. udg., 1915-1930, Bd. XXV, p. 449.</small></right>
</body>
</bio>


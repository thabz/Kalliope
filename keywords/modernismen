T:Modernismen
<p>Modernismen har sin spæde start i Danmark i 1870'erne, men slår først for alvor igennem i efterkrigstiden - dels i form af tidsskriftet Heretica og dels i form af en række litterære hovedværker såsom Rifbjergs "Konfrontation" (1960) og Inger Christensens digtsamling "Det" (1969).
<p>Man kan tale om mange afarter indenfor modernismen såsom konkretismen, konfrontationsmodernismen og postmodernismen. Derfor er det også svært entydigt at definere, hvad der kendetegner et modernistisk værk.
<p>Én definition kan være, at "modernisme er navnet på den kunst, der tolker det moderne" (Litteraturens Veje, Gads Forlag, 1996). Men hvad er så "det moderne" ?
<p>- Det er vel det, der hele tiden er i forandring og derfor hele tiden er nyt og nyskabende ?
<p>Måske nok, men man må alligevel konkludere, at modernismen modsat andre ismer som ekspressionismen og impressionismen ikke lader sig definere ligeså snævert eller entydigt.


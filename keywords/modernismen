T:Modernismen
<p>Modernismen har sin spæde start i Danmark i <year>1870</year>'erne, men slår først for alvor igennem i efterkrigstiden - dels i form af tidsskriftet <A K=heretica>Heretica</A> og dels i form af en række litterære hovedværker såsom Rifbjergs <i>Konfrontation</i> (<year>1960</year>) og Inger Christensens digtsamling <i>Det</i> (<year>1969</year>).

<p>Man kan tale om mange afarter indenfor modernismen såsom konkretismen, konfrontationsmodernismen og postmodernismen. Derfor er det også svært entydigt at definere, hvad der kendetegner et modernistisk værk.

<p>Én definition kan være, at "modernisme er navnet på den kunst, der tolker det moderne" (Litteraturens Veje, Gads Forlag, <year>1996</year>). Men hvad er så "det moderne"?

<p>- Det er vel det, der hele tiden er i forandring og derfor hele tiden er nyt og nyskabende --

<p>Måske nok, men man må alligevel konkludere, at modernismen modsat andre ismer som <A K=ekspressionismen>ekspressionismen</A> og <A K=impressionismen>impressionismen</A> ikke lader sig definere ligeså snævert eller entydigt.


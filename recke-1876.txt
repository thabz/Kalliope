NOTE:Titelbladets motto stammer fra https://kalliope.org/da/text/hauch2019011620

T:Prolog
F:Min Sang er ikke den store
SIDE:3-4

Min Sang er ikke den store,
Den evigt strømmende Flod;
Snarere er den en Skovbæk,
Som risler ved Bøgens Rod, -

Helst gjennem Krattets Dæmring,
Hvor ikke er Vei eller Sti;
De store Byer og Slotte,
Dem kommer den ikke forbi.

Min Sang er den lille Skovbæk,
I Somren fortørret fast;
Vinterens Storm og Skybrud
Maatte til, da Kilderne brast.

Min Sang er kun som en Skovbæk;
Men Havet, den strømmer imod,
Det tænker jeg, den kan finde
Saa godt som den store Flod.

<nonum><right><small>D. 3/7 75.</small></right></nonum>

T:<num>I.</num>Bryd frem, Kjærminder, af Knoppens Favn
F:Bryd frem, Kjærminder, af Knoppens Favn
SIDE:5-6

Bryd frem, Kjærminder, af Knoppens Favn,
Violer og gule Ranunkler!
Spring ud, I Bøge, i Ringens Navn,
Som her paa Fingeren funkler!

Nu blomstrer min Rose, nu grønnes mit Haab,
Min Sangfugl løfter sin Vinge;
Alverden skal dele Foryngelsens Daab,
Alle fængslede Kilder skal springe!

Det er Salomons Ring, som jeg løfter her,
I skal høre det, Høider og Dale,
Høre det, Smaastjerner, een og hver
I Himlens fjerneste Sale!

Saa kom, Zephirer! Fei Himlen klar!
Spring ud nu, I Markens Blommer!
Det er Salomons Ring, jeg paa Haanden har,
Spring ud i min Kjærligheds Sommer!

<nonum><right><small>1867.</small></right></nonum>

T:<num>II.</num>Hvorfor mit Liv gled hen foruden Spor
F:Hvorfor mit Liv gled hen foruden Spor
SIDE:7

Hvorfor mit Liv gled hen foruden Spor?
Ja, spørg den blinde Magt, som lod mig tøire
Midt i den lange, mørke Corridor,
Hvor paa den venstre Side Døden boer,
Og Livet har sin Leilighed tilhøire.
Hvor har jeg banket, kaldt ved begge Døre;
Men Ingen aabned, Ingen vilde høre.

<nonum><right><small>1869.</small></right></nonum>

T:<num>III.</num>Min Bolig har jeg under Muld
F:Min Bolig har jeg under Muld
SIDE:8-10

Min Bolig har jeg under Muld,
Det stærke Fjeld den bygger;
Der ruger jeg paa Fofners Guld
Imellem Dybets Skygger.

Der hviler jeg i Klippens Nat
Med Dragens Kjæmpekræfter;
Der tæller jeg min gyldne Skat
Og tæller stadigt efter, —

Der strækker jeg min Kjæmpekrop
Henunder Loftets Fuger;
Jeg føler Dyngen voxe op,
Imens jeg paa den ruger.

Rubiner som en blodig Regn
Er strøet i Klippens Kløfter
Med Troskabspant og Troskabstegn
Imellem brudte Løfter.

Der glimter som et Taarebad
Af Perler, klare, trinde,
Der ligger mangt et Elskovskvad
Og mangt et fagert Minde.

Alene vogter jeg min Borg
Aarvaagen som en Drage;
Den Skat, jeg ruger paa, min Sorg,
Skal Ingen fra mig tage.

Med Brystet dækker jeg den tæt,
Og hvo mit Guld vil rane,
Maa vide blot, at gjennem det
Han har en Vei at bane.

Thi under Dyngen høi og bred
Er gjemt det bedste Stykke,
Andvares Ring, min Kjærlighed,
Som aldrig bringer Lykke.

<nonum><right><small>1/2 70.</small></right></nonum>

T:<num>IV.</num>Jeg veed, at Timen stunder til
F:Jeg veed, at Timen stunder til
SIDE:11-12

Jeg veed, at Timen stunder til,
Da du skal drage bort;
Min Drøm var lang; til Gjengjæld vil
Min Afsked blive kort.

Beseiret er min Styrke ei,
Den brydes ei ihast,
Og ingen Magt kan løse dig,
Naar jeg vil holde fast.

Men Livet har sin rige Høst
Mig bragt i fordums Tid;
Og jeg har ikke mere Lyst
At skylde det en Hvid.

Med denne Afsked vil jeg troe,
Jeg har betalt min Gjæld;
See mig i Øiet nu med Ro,
Og siig mig saa Farvel.

<nonum><right><small>8/2 70.</small></right></nonum>

T:<num>V.</num>Prindsesse! Dit Navn berømmer
F:Prindsesse! Dit Navn berømmer
SIDE:13

Prindsesse! Dit Navn berømmer
Hver Digter i hele dit Sogn;
Du holder de gyldne Tømmer,
Og Alverden drager din Vogn.

Tør en ydmyg Plads jeg begjære?
Du hører jo Alle mildt;
Lad mig i din Hofstat være
Som din ringeste Gangerpilt.

Tro ei, at jeg saa spiller Terning
Med dig om din Krone og Krands;
Nei, jeg vil blot passe min Gjerning,
Ride Hest ene daglig tilvands.

<nonum><right><small>8/1 70.</small></right></nonum>

T:<num>VI.</num>Ud paa Jagt til min Høisals Pragt
F:Ud paa Jagt til min Høisals Pragt
SIDE:14-15

Ud paa Jagt til min Høisals Pragt,
   Hvor Løvspringet bryder!
Sløver en nagende Tanke mit Sind,
Spinder et plagende Lune mig ind,
Ud at stole paa Senernes Magt
   Og paa Gangerens Dyder!

Ud paa Rov i den hviskende Skov
   Til Ulven, den bistre!
Hente fra Luften den vingede Falk,
Svøbes i Duften af Blomsternes Kalk,
Flyv, min Ganger, og stræk din Hov,
   Saa Stenene gnistre!

Ud i det Frie uden Vei eller Sti
   Min Rigdom at nyde!
Stormens Gevandter om Skuldren slaae,
Ryste Demanter af hvert et Straa,
Fare Dryadernes Vink forbi,
   Over Alt kan jeg byde!

Ud paa Jagt, mens Natten har Magt
   Paa Enge og Moser!
Mellem de flyende Taagers Dands
Hilse den gryende Morgens Giands!
Ud paa Jagt, før Solen har vakt
   De drømmende Roser!

<nonum><right><small>6/7 70.</small></right></nonum>

T:<num>VII.</num>Den sidste Glød er slukt af Nattens Kuld
F:Den sidste Glød er slukt af Nattens Kuld
SIDE:16-17

Den sidste Glød er slukt af Nattens Kuld,
Den sidste Sky har tabt sin gyldne Strimmel,
Den sidste høie Bøg sit Hovedguld,
Og Natten drysser, sælsomt lunefuld,
De blanke Korn ud paa den dunkle Himmel.

Mon virkeligt det dages vil paany?
Du klare Sol, kan du din Fakkel tænde?
Kan nogen rosenkindet Morgen grye,
Kan Skyen farves og kan Taagen flye
For Dagens Lys, som kommer uden hende?

Nu glider hun imod den fjerne Bred,
Hvor end er Dag, mens jeg har Nat herhjemme;
O, jeg forstaaer, den Sol, som her gik ned,
Har ogsaa villet følge hendes Fjed,
Thi den, som hende saae, kan aldrig glemme.

Ja, følg med hende, Sol, i al din Glands,
Lad hendes Bane være lys og munter,
Lad hende tælle Blomster i sin Krands,
Imens jeg seer mig blind paa Bølgens Dands
Og tæller Nattens snigende Secunder, —

Og tæller hvert et Suk af Nattens Vind,
Og tæller Mælkeveiens matte Stjerner
Og Traadene i Edderkoppens Spind,
Og tæller, Blink for Blink i Maanens Skin,
Hver Bølge, som dit Billed fra mig fjerner.

<nonum><right><small>15/7 70.</small></right></nonum>

T:<num>VIII.</num>Jeg vandrer vide paa min Fod
F:Jeg vandrer vide paa min Fod
SIDE:18-21

Jeg vandrer vide paa min Fod
Ved Midnat og ved Morgen,
Er snart en Gjæst ved Egens Rod
Og snart i Kongeborgen.

Snart er et Smiil, et venligt Ord
Det Vildt, jeg jager efter;
Snart søger jeg paa Ulvens Spor
Et Maal for mine Kræfter.

Snart rækkes mig en Guldpokal
Imellem Marmorpiller;
Snart er det Dug i Skovens Sal,
Hvormed jeg Tørsten stiller.

Snart flokkes Hoffet, hvor jeg sees,
Til Lyd af mine Strenge;
Snart lytter ingen anden Kreds
End Blomsterne i Enge.

---

Der staaer et Slot ved Fjordens Rand,
Tæt hegnet ind af Lunde;
Dets høie Taarn man øine kan
Fra fjerne Øer og Sunde.

Der er en Høisal mod Nordvest,
Hvor Solen ikke brænder;
Der vil inat jeg være Gjæst
Hos Greven og hans Venner.

Jeg standser under Murens Fod,
Hvor Kildens Vover springe;
Jeg sætter mig ved Lindens Rod
Og lader Harpen klinge.

Foroven skygges en Karnap
Af tætte Lindekroner;
Af Solens Pile naaes den knap,
Men vel af Harpens Toner.

Deroppe lytter til mit Spil
Den yndige Grevinde;
Men siden kommer Greven til
Og lader Naaden skinne.

Saa bydes jeg i Hallen ind
Og sidder med i Laget
Og stemmer op i Faklers Skin
En Sang om Vaabenbraget, —

Og maner ved min Harpe frem
Kong Karl med samt hans Helte,
Mens Stuen løber rundt med dem,
Og Bord og Kander vælte.

Jeg sidder i den muntre Kreds
Og flittigt Kruset tømmer,
Indtil de blanke Vaaben sees,
Og indtil Blodet strømmer.

Jeg drikker stadigt med for tre
Og Lystigheden vækker,
Til Ingen af dem meer kan see
Saalangt, hans Klinge rækker.

Naar Greven saa med tunge Skridt
Og døsigt Blik sig fjerner,
Jeg følger med min Sang ham blidt
Til en af Fruens Terner, —

Jeg synger høit hver Ridders Priis,
Der har en høvisk Kvinde,
Og lader bag en Muur af lis
Mit Hjerte brændes inde.

<nonum><right><small>23/7 70.</small></right></nonum>

T:<num>IX.</num>Der er en Plet i Lunden
F:Der er en Plet i Lunden
SIDE:22-24

Der er en Plet i Lunden,
Som Rosenhækken lukker,
Hvor skjult jeg stirrer' over Søens Flade
Til dig i Dæmringsstunden,
Imedens Linden vugger
Det' fulde Maanelys paa sine Blade.
Den lyse Slotsfaçade,
Hvor alle Kjerter funkle
Fra Salen, hvor du dandser,
Den er for mine Sandser
Kun Skyer, som min Stjernes Lys fordunkle,
Den er mig kun en Larve,
Som gjemmer alt mit Liv, dets Glands og Farve.

Der er en Plet i Lunden,
Som først er grøn i Vaaren,
Hvor alle Sangere i Vaaren bygge,
Hvor jeg i Aftenstunden
Blev vakt ved Klang af Aaren,
Da du mig fandt i mine Rosers Skygge.
Du blev, til Dagens Smykke
I Slør af Purpursilke
Bag Taarnet var forsvundet;
Du blev, til Fuglen blunded,
Og Duggen randt paa Blad og Blomsterstilke;
Du blev, til Maanen fletted
De brede Guldbaand ind i Bølgenettet.

Der er en Plet i Lunden,
Hvor Rosen dybest brænder;
Men den er lis mod dine Læbers Varme, —
Hvor Tjørnen holdes bunden
I Net, som Snerlen spænder,
Men fastere dog jeg i dine Arme, —
Hvor ingen Bølger larme,
Hvor Skyggerne er brede
Og Blomsterne er friske, —
Der hørte jeg dig hviske
De Ord, som tales først, naar Sol er nede
Du hvisked i mit Øre,
Hvad ingen anden Dødelig skal høre.

Der er en Plet i Lunden,
Hvor Land og Bølge mødes,
Hvorover Linden skyggefuld sig helder;
Den seer i Dæmringsstunden
Min Lykkestjerne fødes;
Der Timerne jeg til dens Opgang tæller.
Naar Nattens Forbud melder
Med Himlens første Stjerne,
Med Duggens første Draabe,
At det er Tid at haabe,
Da speider jeg mod Slottet i det Fjerne,
Og lader Strengen tone,
Og sender dig en klingende Canzone!

<nonum><right><small>26/10 70.</small></right></nonum>

T:<num>X.</num>Eensom er Kysten, hvor Fjorden gaaer ind
F:Eensom er Kysten, hvor Fjorden gaaer ind
SIDE:25-27

Eensom er Kysten, hvor Fjorden gaaerind,
   Havet er øde,
Ikkun langt ude, hvor Bølgerne gløde,
Glider en Seiler for Dronningevind.

Frem og forbi mig i dandsende Trav
   Bølgerne trække;
Fjernt som utallige straalende Bække
Tabe de sig i det luende Hav.

Skyen i Vest for den dalende Sol
   Bygger en Throne;
Hvilende der og i Purpur og Krone
Synker den ned med sin straalende Stol.

Vinden ved Havets høitbølgende Bryst
   Vaagner af Drømme,
River af Favnen sig løs for at strømme
Ud mod den svindende Dag og dens Lyst.

Aftenens Briser, som ud i det Blaae
   Sagtelig svæve,
Faae i mit Bryst dog en Streng til at bæve,
Vække dets Bølger og sittre derpaa.

Tanker, som blændes af Middagens Skin,
   Længslen, der slumrer,
Vaagner med Styrke paany, da det skumrer,
Løses og følger med Aftenens Vind.

Rastløse Kræfter, som boe i mit Bryst,
   Vingede Drømme,
Flyve og aande og hige og strømme
Ud over Havet mod Sollysets Kyst.

Bævende Ønsker, som fængslede laae
   Dybt i mit Indre,
Alle staae udad, hvor Straalerne tindre,
Ud mod de Lande, jeg aldrig skal naae.

Kunde som Vinden jeg vidt over Sø
   Dagskjæret følge,
Ride derud som den ilende Bølge
For i det fuldeste Lyshav at døe!

<nonum><right><small>17/12 70.</small></right></nonum>

T:<num>XI.</num>Der staaer et Slot ved den blinkende Sø
F:Der staaer et Slot ved den blinkende Sø
SIDE:28-29

Der staaer et Slot ved den blinkende Sø,
Hvor Bølgerne gaae under Lide;
I Slottet sover den fagreste Mø,
Man saae i Verden saa vide.

Min Elskede slumrer bag Mure af Malm,
Dysset ind af de tryllende Runer;
For Vindvet spændes af Bøg og Alm
Et "Telt, der skygger og luner.

Hun slumrer vel hundrede Aar i sin Vraa,
Før Trolddomslænkerne springe;
Haabet sig matter, mens Aarene gaae,
Og Ingen vil Offeret bringe.

Saamangen en Helt fra det Fjerne kom
Og vilde den Skjønne befrie;
Ingen dog voved den Dyst, hvorom
Med Gysen Sagnene tie.

I Haanden har hun et tilegnet Bind
Af ***s poetiske Værker;
Valmuen sender en Duftstrøm ind,
Som Bogens Virkning forstærker.

Hun slumrer vel tusinde Aar i sin Vraa,
Mens Haabet forsvinder afsigte;
Hun slumrer, til Nogen vil tage sig paa
At læse hans samtlige Digte.

<nonum><right><small>10/1 71.</small></right></nonum>

T:<num>XII.</num>Fyrstinde, see! Jeg lader en Sonet
F:Fyrstinde, see! Jeg lader en Sonet
SIDE:30-31
N:sonnet

Fyrstinde, see! Jeg lader en Sonet,
Et Tankeslot af Lampens Aander bygge,
Og Phantasiens Guld skal Værket smykke
Fra Soklen til den slanke Minaret,

Og Søilegangen være fri og let,
Og Kuplen som et Digt af Lys og Skygge
Skal hæve sig, som en befriet Psyche,
Som Brystet hæves i sit Aandedræt!

Men du, som midt i Værkets Giands og Fylde
Er Sjælen, Tryllekraften, Arbeidslysten,
— See! færdig er min Bygning ei endda:

Et Vindve lades ufuldendt mod Østen;
Fuldendelsen jeg ene dig vil skylde,
Byg du Paladset færdigt med dit Ja!

<nonum><right><small>28/1 71.</small></right></nonum>

T:<num>XIII.</num>Ved Søen gik vi, du og jeg alene
F:Ved Søen gik vi, du og jeg alene
SIDE:32-33
N:sonnet

Ved Søen gik vi, du og jeg alene,
Mens Bølgen sagte trilled over-Gruset;
De Andre vandred langsomt op mod Huset,
Og vi kom efter, — endnu mere sene.

Om Halsen, hvor en Kniplingskrave brused,
Du bar et Guldkors med violblaae Stene;
Du spøged med de. gamle Sagn, der mene,
At hvo dem bærer, bliver ei beruset.

Og da vi gjennem. Havelaagen bøied,
Du standsed under Hængeaskens Grene
For Amuletten om min Hals at binde;

Det var for seent; -- thi da jeg løfted Øiet,
Jeg var beruset, meer end nogensinde,
Og det af to violblaae Ædelstene!

<nonum><right><small>2/2 71.</small></right></nonum>

T:<num>XIV.</num>Af hendes rige Dragt
F:Af hendes rige Dragt
SIDE:34-35

Af hendes rige Dragt
Fra det glimrende Bal
Husker jeg intet uden
Et Halsbaand af Koral.

— Hvilken drillevorn Alf
Eller spottelysten Fee
Havde plantet et Koralrev
Midt i disse Bølgers Snee?

Hvert et letbygget Tankeskib,
Som drog i Ledingsfærd,
Blev draget ind magnetisk
Mod dette Rosenskjær.

Hver lille Hurtigseiler,
Jeg lod af Stablen gaae,
Hver dristig Jagt, jeg voved,
Led Skibbrud derpaa.

T:<num>XV.</num>Jeg drømte, jeg var en Abild
F:Jeg drømte, jeg var en Abild
SIDE:36-38

Jeg drømte, jeg var en Abild,
Der stod i et fredet Ly,
Og hilste med Foraarsdrømme
Dit Vindu i Morgengry.

Jeg følte, hvor Livet svulmed
I alle Knopper og Skud;
I Tanken saae jeg mig klædt i
Foraarets rige Skrud.

Da vilde jeg staae ved Vind vet
Og prange med Blomster og Frugt
Og bringe dig Alt, jeg havde
Af Herligt og Rigt og Smukt, —

Mildne de glødende Straaler
For dig med min Blomstersnee-,
Og Alt, hvad mit Foraar bragte,
Skulde du ene see. —

Jeg bøied mig ned mod Bækken
Og speiled min lyse Dragt,
Jeg stod alt i mine Blomsters
Tindrende Stjernepragt.

Hver Blomst var en stille Tanke,
Et Digt, jeg dig havde bragt,
I Duften, jeg om dig spredte,
Hele min Sjæl var lagt.

Der kom en Byge fra Norden
Med Storm i en Uveirsnat;
Den foer gjennem Havens Kroner
Og splitted min hele Skat.

Nu skjænker jeg ingen Frugter,
Ei Skygge for Solens Brand;
Nu strøes mine hvide Blade
Over det hele Land.

{rs:1/6 71.}

T:<num>XVI.</num>Du seer paa Nøkkerosen hist, som vugger
F:Du seer paa Nøkkerosen hist, som vugger
SIDE:39-40
N:sonnet

Du seer paa Nøkkerosen hist, som vugger
Sig kongeligt paa Søens blanke Staal
Og drikker Solens Ild af bredfuldt Maal,
Naar Straalen dybt sig i dens Bæger dukker;

Giv Agt, hvordan dens matte Sølverskaal
I Aftenstunden drømmende sig lukker,
Naar Vesterledens kolde Bølge slukker
Den sidste Gnist af Dagens røde Baal.

Hvert Hjerte har sin Sol; i Solens Ild
Udspringer Knoppen duftfyldt efter Natten;
I Kveld den lukker sig om Mindeskatten.

Men hvor min egen straaler, varm og mild?
Ja, det maa blive Gjenstand for din Gjætten,
Thi nu som Blomsten lukker sig Sonetten!

{rs:22/7 71.}

T:<num>XVII.</num>I Skoven, midt i den dybeste Ro
F:I Skoven, midt i den dybeste Ro
SIDE:41-42

I Skoven, midt i den dybeste Ro,
Hvor kun Lyset og Skyggerne stride,
Løber en Fodsti, hvor netop To
Kan vandre Side om Side.

Der gik vi gjennem det dunkle Hegn
Og fulgte Bredden af Aaen,
Og traadte Spor i en Blomsterregn
Fra duftende Hvidtjørn og Slaaen.

Etsteds ved en Krumning er Stien smal,
En Bøg har i Veien sig stillet;
Der gik du først, og i Vandets Krystal
Saae jeg dit yndige Billed.

Siden har Tjørnen tidt skiftet Dragt;
Men naar den i Blomster sig klæder,
Drager bestandigt endnu en Magt
Mig ud til de samme Steder.

Naar Aaens Bølger med Liv og Skjemt
Og Latter forbi mig drage,
Jeg synes, dens Dyb har et Billed gjemt
Som jeg kunde fordre tilbage.

{rs:16/9 71.}

T:<num>XVIII.</num>Der var en Tid, da Solglimt fandt Vei til Hjertet ind
F:Der var en Tid, da Solglimt fandt Vei til Hjertet ind
SIDE:43

Der var enTid, da Solglimt fandt Vei til Hjertet ind,
Da kunde Hjertet smelte som Vox i Solens Skin,
Da kunde det bæve ved hvert Pust, som gled forbi,
Da var der et deiligt Billed, som præged sig deri.

Men nu er Alt derinde saa dødt og mørkt og koldt,
Og stænget til for Lyset med Fængselsdør og Bolt;
Og nu er Hjertet hærdet til Steen i Frost og Storm;
Nu staaer det tomt tilbage som Mesterværkets Form.

{rs:24/10 71.}

T:<num>XIX.</num>Det er for tidligt at tænde
F:Det er for tidligt at tænde
SIDE:44-45

Det er for tidligt at tænde,
Og det er for mørkt til at see;
De røde Gardiner blænde
Det Skjær, som den hvide Snee
   I Maanelyset vil sende.

Der summer en eenlig Flue,
Som Ingen forfølger meer;
En spillende Kakkelovnslue
Flakker om mit Klaveer;
   Der sidder min unge Frue.

Det Forspil skulde jeg kjende —
— Ikke den Sang! O nei!
De Vers maae synges af Tvende
En skyggefuld Aften i Mai, —
   Alt, hvad du vil, uden denne!

Du sætter dig ved min Side, —
Ja, vist er min Lille smuk!
Du vilde saa gjerne vide,
Hvorfor jeg drager et Suk,
   Og hvad jeg ikke kan lide?

Mit Barn, naar kun du vil smile,
Jeg glemmer, hvad mig er hændt.
Men nu skal jeg rette Stile;
Saa lad os faae Lampen tændt.
   Og lad mine Døde hvile.

{rs:27/11 71.}

T:<num>XX.</num>Du klare Speil, mine Drømmes Brud
F:Du klare Speil, mine Drømmes Brud
SIDE:46

Du klare Speil, mine Drømmes Brud,
Perle, du rene, milde!
Alle mine Tanker fra dig sprang ud,
Som en Strøm gaaer ud fra sin Kilde!

Skoven glemmer sin lyse Mai
Under Vinterstormene vilde;
Men glemme dig, — o, det kan jeg ei,
Før glemmer Strømmen sin Kilde!

Falken kan søge sin Rede mod Nat;
Men min Længsel søger forsiide;
Den finder aldrig sin tabte Skat,
Som Strømmen aldrig sin Kilde.

{rs:10/12 71.}

T:<num>XXI.</num>Du siger, mit Blik er forvirret
F:Du siger, mit Blik er forvirret
SIDE:47

Du siger, mit Blik er forvirret?
Aa, Sagen har ingen Nød;
Det kommer kun af, jeg har stirret
Formeget i Solens Glød.

Jeg har stirret mig træt og svimmel,
Stirret mig ør og blind,
Stirret, til Jord og Himmel
Forsvandt i dens luende Skin.

Den er sunken bag Vestens Bølger,
Lyset har Jorden forladt;
Men Billedet mig forfølger
Endnu i den lange Nat.

{rs:5/3 71.}

T:<num>XXII.</num>Duggen er falden, og Stjernen har Magt
F:Duggen er falden, og Stjernen har Magt
SIDE:48-49

{c:Text.}

Duggen er falden, og Stjernen har Magt,
   Flyv ud, mine Drømme!
Vandred hun her i sin luftige Dragt
   Med Lokkernes Pragt?
Lyttende Blomst, har min Hilsen du bragt?
   Hvad har hun sagt?
Bring mig et Haab i de duftende Strømme!

Svar mig og kjøl mit urolige Blod:
   Hvor lider min Stjerne?
Duggede Roser ved Bøgenes Rod,
   Sprang I ud, hvor hun stod?
Bølge, som dandser med Guldmor om Fod,
   Svulmer af Mod,
Har du ei fulgt hendes Spor som en Terne?

Hurtige Bølger, o, gjætter I, hvor
   Min Længsel har hjemme,
Iil da til Haven, jeg eder betroer
   Et hemmeligt Ord!
Søg hende hist, hvor i Blomsternes Flor
   Herligst hun groer,
Siig, at jeg mindes og aldrig kan glemme!

{rs:27/10 72.}

T:<num>XXIII.</num>Hun ligner ingen andre unge Piger
F:Hun ligner ingen andre unge Piger
SIDE:50-51
N:sonnet

Hun ligner ingen andre unge Piger;
Mod hende holder ingen Regning Stik;
Tidt svarer hun paa Alting med et Nik
Og tager op unaadigt, hvad man siger.

Til sine Tider hun forlanger Smiger,
Saa næsten min Opfindsomhed slaaer Klik,
Til sine Tider slaaer hun med et Blik
Hver Hylding ned, som uvilkaarligt stiger.

Og dette Blik er som en Billedstøttes,
Hvorpaa man stirrer, uden dog at kjende
Dets Udtryk og forstaae dets stumme Sprog;

Og saadan var hun første Gang, vi mødtes,
Og saadan er det, at jeg elsker hende,
— Siig, hvad I vil! — jeg elsker hende dog!

{rs:14/1 73.}

T:<num>XXIV.</num>Mens Aftenduggen sænked sig mod Jord
F:Mens Aftenduggen sænked sig mod Jord
SIDE:52-53
N:sonnet

Mens Aftenduggen sænked sig mod Jord,
Vi vandred sammen bag de tætte Linde
Og saae, dens'Perleskat for alle Vinde
Blev splittet og henveiret uden Spor.

Og mens Natvinden over Sletten foer
Og skræmmet jog henover Dal og Tinde
De lette Alfers Hær, lod vi derinde
Vor Tanke sværme trygt i Skovens Chor.

Hiin Uveirskveld gaaer aldrig mig af Minde.
Thi og hvert sagte hvisket Elskovsord,
Der faldt saa blidt som Duggens. Perler trinde,

Hvert Blik, vi vexled, og hver Eed, vi svor
Var Perler, som blev ødslet bort iblinde
Og glemte som den Snee, der faldt ifjor.

{rs:3/5 73.}

T:<num>XXV.</num>Mens Lundens Skygger sig brede
F:Mens Lundens Skygger sig brede
SIDE:54-55

Mens Lundens Skygger sig brede,
Og Sangeren søger sin Rede
Bag Løvets luneste Gjern,
Til dig mine Tanker stunde
Som Trækfuglen mod sit Hjem.

O, kunde paa Slummerens Bølge
Min Sang som en Terne følge
Din Snekke til Drømmens Kyst
Og for dine Fødder sprede
En duftende Blomsterhøst!

O, turde jeg sætte dig Stævne
Og kunde min Længsel nævne
I Drømmens straalende By;
Thi kun i Drømmenes Verden
Finder jeg Mod paany.

Min Elskov er Natviolen,
Der sænker sit Blik for Solen,
Men folder sig ud mod Nat,
Og spreder for Vind og Vove
Uændset sin rigeste Skat.

{rs:11/5 73.}

T:<num>XXVI.</num>Jeg brænder hvert et Digt, jeg til dig skrev
F:Jeg brænder hvert et Digt, jeg til dig skrev
SIDE:56-57
N:sonnet

Jeg brænder hvert et Digt, jeg til dig skrev,
Hvert Blad, hvor jeg dit Navn har søgt at stave,
Hvert Straa, hver visnet Rose fra din Have,
Hvert Pant, som af vor Elskov vexlet blev.

Jeg brænder hvert meensvorent Elskovsbrev,
Hvert lønligt Tegn, hver kostbar Mindegave,
Det røde Baand, den fine Kniplingskrave,
Som Rosens Torn hiin Aften sønderrev.

O, kunde jeg paa Baalet med det Samme
Mit Hjerte dig som sidste Offer bringe
0<y see det slukt som Stjernen døer i Gry!

Det er, som vil af denne hede Flamme
Den gamle Kjærlighed paa Ørnevinge
Lig en Fugl Phønix stige født paany!

{rs:17/5 73.}

T:<num>XXVII.</num>Der løber en Bæk i Skoven
F:Der løber en Bæk i Skoven
SIDE:58-60

Der løber en Bæk i Skoven;
Den følger sin Vei alene,
Kastende sig forvoven
Ned over Rødder og Stene.

Hvor Tornene Veien stænge,
Og Krattet flokker sig tættest,
Hvor knap et Solglimt kan trænge,
Finder den Veien lettest.

Men træffes den længere nede,
Med sagtere Fjed den vanker;
I speilende Bølger brede
Den vugger, fordybet i Tanker.

Tilsidst, hvor den frem sig stjæler
Til Haven, er Modet tæmmet;
Der hviler den taus og dvæler
Og breder sig blomsterbræmmet,

Og glider med Smiil i Oiet
I mangen en Bugt og Snoning,
Mens Abilden over den bøiet
Betragter sin Blomsterkroning. —

Den samme Vei gjennem Skoven
Gik jeg vel hundrede Gange,
Og var som Bækken forvoven,-
Og sang mine muntreste Sange,

Og lod mine Tanker løbe
Omkap med dens hurtige Bølger,
Og havde bestemt at røbe
Det Haab, jeg i Hjertet dølger.

Men stod jeg ved Havehækken
Og ind under Løvet titted,
Det synkende Mod hos Bækken
Bestandigt mit eget smitted.

Og saae jeg fra Vandets Strømme
Dit Billed imøde skinne,
Da stod jeg taus som i Drømme,
Og Ordet gik mig af Minde.<note>Minde.] Minde</note>

{rs:25/6 73.}

T:<num>XXVIII.</num>Min Sjæl var et lukket Rige
F:Min Sjæl var et lukket Rige
SIDE:61-64

Min Sjæl var et lukket Rige,
Hvor Spirerne laae i Blund,
Og ingen Væxt kunde stige
Op fra den taagede Grund.

Og ingen Sang kunde høres,
Og ingen Blomst sende Duft,
Og intet Vingeslag røres
Gjennem den døsige Luft.

Og ingen Sol kunde finde
Vei til den sænkede Skat,
Og intet Stjernelys skinne
Gjennem den rugende Nat.

Da kom du med Vaarens Vinde
Og planted dit Tegn paa Strand
Og sagde: »Bliv Lys herinde!«
Og see, der blev Lys paastand.

Tusinde Blomster brøde
Med Vælde mod Lyset frem
Og stirred i Morgenrøde
Mod Skyernes gyldne Bræm.

Tusinde sølverne Kilder
Sprang ud i Rosernes Ly,
Liflige Sangfugletriller
Vaagnede høit under Sky, -

Duggen paa Blomster spredte
Sit tindrende Demantstøv,
Skoven sin Skygge bredte
Med dunkelt blinkende Løv.

Og Træer skjød høit som Palmer
» Med glødende Frugter paa,
Tonerne klang som Psalmer
Mod Middagshimmelens Blaa, —

Og Alt, hvad frit kunde stige
Mod Lyset af Dvalen vakt
,Og bæve, aande og hige,
Dit Scepter var underlagt. —

Nu er der skeet en Forandring
Som før ved en Trolddom brat;
Fuglen er gaaet paa Vandring,
Reden staaer tom og forladt.

Den sølverne Strøm er dækket
Af visnet, faldende Løv,
Den frodige Skov er knækket,
Den duftende Blomst er Støv.

Den straalende Sol i Rummet
Er isnet og uden Magt,
Den jublende Sang forstummet
I Stormenes vilde Jagt.

Og over den mørke Scene
Som Nordlyspragt over Snee
Staaer endnu dit Billed ene
Som Ødelæggelsens Fee.

{rs:31/7 73.}

T:<num>XXIX.</num>Da skulde du være kommen
F:Da skulde du være kommen
SIDE:65-66

Da skulde du være kommen,
Mens Bøgen stod i sin Pragt,
Og Haabets vinkende Grønne
Ei kjendte Stormenes Magt.

Da skulde du være kommen,
Mens Knopperne brast i Vaar;
Da havde min Have Blomster,
Som vel kunde smykt dit Haar.

Da skulde du være kommen,
Mens Linden i Blomster stod;
Da havde du fundet et Teppe,
Som passede for din Fod.

Da skulde du være kommen,
Mens Rosernes Flor sprang ud;
Da kunde jeg bundet dig Krandse,
Der sømmed sig for en Brud.

Da skulde du være kommen;
Men Stormene kom før du;
Den Rest, de har ladt tilbage,
Byder jeg Ingen nu.

{rs:12/8 73.}

T:<num>XXX.</num>Mens alle Smaablomster sove
F:Mens alle Smaablomster sove
SIDE:67-71

Mens alle Smaablomster sove,
Og Aftenstjernen har Vagt,
Vidt over Mark og Skove
Rider den vilde Jagt.

I raslende Pandserskjorte
Fare de høit tilhest,
Paa Gangere, fnysende, sorte
Som Uveirsskyer for Blæst.

Forrest med Fyrstehatten
Rider Kong Volmer selv;
Ham følger en Flok i Natten
I Løb som en opstemt Elv.

Sælsomme Maaneflammer
Lege paa Jægernes Dragt,
Hundekobbelet glammer
Med Halsen mod Veiret strakt.

I Stormen Pidskene knalde
Til Hornenes hule Lyd;
Som Stjerner fra Himlen falde,
Flyve de blanke Spyd.

Foran med kneisende Takker,
Stønnende tungt og kort,
Flyer over Dal og Bakker
Den hvide jagede Hjort.

Den søger træt sig at dølge
I Sivet ved Gurre Sø;
Der splittes det vilde Følge,
Og Glammet og Hornene døe. -

Kongen er ene tilbage.
Han tvinger sin Hest i Skridt;
Under Bøgenes dunkle Tage
Drømmer hans Hjerte blidt.

Nattergal dybt i Skove
Synger Kong Volmers Savn,
Vinden henover Vove
Hvisker et elsket Navn.

Taagen som hvide Svaner
Ruger bag Sivenes Bræm,
Maanen med Trolddom maner
Syner af Sløret frem.

Hurtigt som Bølgespillet
Vexler Drømmenes Hær;
Stedse hans Blik et Billed
Dog møder, fjernt eller nær, —

Snart over Stub og Stene
Følgende Hjortens Spor,
Snart under Lindens Grene
Hviskende Elskovsord; —

Snart iblandt muntre Terner,
Smilende, hvid og rød,
Snart under Nattens Stjerner,
Klagende dem sin Nød.

Kongen sporer sin Ganger;
Maanen glider bag Sky,
Luften hans Arm kun fanger
Og Drømmens Billeder flye.

Kongen alene tilbage
Rider i stille Sorg;
Nattevindene klage
Over hans sunkne Borg.

Saalunde Kong Volmer rider,
Melder os Sagnets Ord, —
Fordømt for evige Tider
Til end at færdes paa Jord.

Thi kun hvo der løfter sit Oie
Mod evige Stjerners Glands,
Som har et Haab i det Høie,
Kan vinde Himmerigs Krands.

Men den, hvem de stærke Minder
Om Stjerner, der længst er slukt,
Med Vælde til Jorden binder,
For ham er Himmerig lukt.

{rs:27/8 73.}

T:<num>XXXI.</num>I Kirken er der en Pille
F:I Kirken er der en Pille
SIDE:72-73

I Kirken er der en Pille,
Husker jeg, Altret næst;
Der vil jeg i Skjul mig stille
Og see paa den hele Fest.

Paa Pigernes Søndagsmantiller
Og nyeste Form af Hat,
Paa Brudeparrets Familier,
Som Fronten har tæt besat.

Paa Brudgommens Fjer og Kaarde
Og paa hans Ordener to,
Paa Brudens Erindringstaare
Og hvide smaae Atlaskes Sko.

Der vil jeg aarvaagent høre
Paa Parrets og Præstens Ord
Og Vished faae af mit Øre,
At Ingen hun Troskab svor.

Og see deres Pagt velsignet
Af Præsten med udstrakt Haand,
Og høre den sammenlignet,
Om muligt, med Rosenbaand.

Og da vil jeg knæle i Vrimlen
Med dem, som for Altret staae,
Og sende min Bøn imod Himlen,
Og see, hvo der høiest kan naae.

Naar saa han tilsidst siger »Amen!«
Og ønsker dem Fryd og Held,
Da styrt over Hovedet sammen
Og knus dem, du gyldne Capel!

{rs:18/10 73.}

T:<num>XXXII.</num>Naar Bølgen i Stormflod stiger
F:Naar Bølgen i Stormflod stiger
SIDE:74-75

Naar Bølgen i Stormflod stiger
Gjennem det trange Sund,
Da bryder den Muur og Diger
I Fjordens inderste Grund.

Da splitter den Skrog og Master
Under sit skummende Trav;
Saa vender den om og haster
Igjen mod det aabne Hav.

Der stemmer den ned sin Tone
Og matter sig meer og meer;
Den lægger sin Demantkrone,
Mens Solstraalen paa den leer.

Og intet Øie kan ane,
At hist i den øde Vig
Den nys har krandset sin Bane
Med søndrede Vrag og Lig. —

I disse sittrende Vover,
Der gaae fra min eensomme Havn,
Hvor vingebrudt Haabet sover
Blandt frosne Minder og Savn, —

I disse henglidende Strømme
Tag her en Efterklang
Af Ungdommens brusende Drømme
Og Længslernes Bølgegang.

{rs:19/10 73.}

T:<num>XXXIII.</num>Hvor Havegangen bøier
F:Hvor Havegangen bøier
SIDE:76-77

Hvor Havegangen bøier
Ned mod den store Lind,
Af Asters og Levkoier
Er Veien snevret ind.

Og modsat dem er stillet
En Rosenbusk paa Luur,
Der som en Skjæbne drilled
Os paa vor Aftentour.

Thi naar dens Plads vi naaede,
Hang stadigt Noget fast,
Saa vore Tankers Traade
Paa Rosentornen brast.

Og derfor gik vi Fasters
Rabatter altfor nær,
Saa Snese Sommerasters
Tilsatte Livet der.

Hiin Aften kun, du veed nok,
Da Luftén var saa varm,
Da var os Gangen bred nok,
Da gik vi Arm i Arm.

{rs:23/11 73.}

T:<num>XXXIV.</num>Sidder jeg hos dig hjemme
F:Sidder jeg hos dig hjemme
SIDE:78

Sidder jeg hos dig hjemme
Og hjælper at vinde dit Garn
Og lytter taus til din Stemme,
Det er, som jeg atter blev Barn.

Men lader jeg Tankerne strømme
Til dig over Sø og Strand,
Og seer jeg dig i mine Drømme,
Da synes jeg først, jeg er Mand.

{rs:8/1 74.}

T:<num>XXXV.</num>I Skoven er Bøgen hjemme
F:I Skoven er Bøgen hjemme
SIDE:79-81

I Skoven er Bøgen hjemme,
Der breder den sig som bedst;
Men Egen. er en forvildet,
En uselskabelig Gjæst.

Midt i den grønne Dæmring,
Under Tag i den lune Hal
Er Bøgen spiret og voxet
Mellem Viol og Konval.

I Skyggen kun blide Vinde
Med varlige Fodtrin gaae;
Der rinder dens første Barndom
De Store frede de Smaae.

Saa skyder den rask iveiret
Og søger sig ud en Plads
Og finder sig mellem de Andre
Ret hyggeligt veltilpas, —

Og venter i Skjul taalmodigt,
Til den faaer Luft engang,
Paa ret at vise sin Skjønhed
Og hævde sin Alder og Rang. -

Men Egen vil ikke fredes,
Vil ikke til Andre tye;
Saalidt den tager tiltakke,
Saalidt den beder om Ly.

I Bøgenes store Selskab
Finder den Pladsen for knap;
Det er ikke saa dens Vane
At voxe med dem omkap.

Egen vil ud i Lyset,
Vil mødes med Solens Blik,
Vil først af dens luende Kilde
Suge sin Livsens Drik, —

Vil brydes med Frost og Hede,
Vil kjæmpe med Vind og Veir,
Vil heller knækkes af Stormen
End skygges af andre Træer, —

Vil brede sin stolte Krone,
Der knoppes sildigt i Vaar,
Men knoppes, naar Bøgen falder,
Urokket i tusind Aar.

Og finder den Veien spærret,
Da maa den tilgrunde gaae;
Bøgene ere de Mange;
Derfor er Egene faa.

{rs:15/2 74.}

T:<num>XXXVI.</num>Syng os en Sang ved Festen
F:Syng os en Sang ved Festen
SIDE:82-84

»Syng os en Sang ved Festen,
Minstrel, som vi dig bad!
Alt er det længe siden,
Vi hørte dine Kvad.

»Frister dig ikke Haabet
Om Lønnen for din Kunst
I Mændenes Beundring
Og ædle Kvinders Gunst?

»Kan ei til Sang du stemmes
Ved disse skjelmske Blik?
Ikke ved Purpurskj æret
Af Sydens varme Drik?« —

Hil jer, min ædle Frue,
Og hver høibaaren Gjæst;
Min Sang er som en Fremmed
Ved eders muntre Fest.

Mig smelter ikke Flammen
Af Skjønheds Lueblik;
Mig varmer ikke Gløden
Af Sydens ædle Drik.

Mig frister ikke Haabet
Om Rosenlæbers Smiil;
Min Brud er fjernt i Bjerget,
Vel meer end hundred Miil.

Hun sover i Steenalkoven
Eensomt ved Klippens Rod,
Dysset i Blurid ved Sangen
Af Dybets kolde Flod.

Som Fjeldet i Vinterkaaben
Er Skulder og Arm at see;
En Valmue blomstrer ved Barmen
Tæt under den evige Snee.

Stolt under Linet runde
Sig Brystets Buer to
Som kolde Tvillingpoler,
Hvor ingen Gnist kan boe.

Over den blændende Nakke
Glider Lokkernes Hær
Som over Vinterbræen
Sittrende Nordlysskjær.

Hvo der engang er isnet
Ved hendes kolde Barm,
Kan hverken Himlens Flammer
Eller Afgrundens gjøre varm.

{rs:11/3 74.}

T:<num>XXXVII.</num>I Salen var der unge Piger nok
F:I Salen var der unge Piger nok
SIDE:85-86
N:sonnet

I Salen var der unge Piger nok,
Og mangen fandt jeg skjøn og ingen stygge,
Og der var mangen Hebe, mangen Psyche,
Og mangen flygtig Alf med gylden Lok.

Men tænker jeg mig denne fagre Flok
Og hende, som for mig var Festens Smykke,
Har hendes Billed mindre Lys end Skygge,
Og knapt den Varme, som en Marmorblok.

Hun var ei skjønnest i sit Blik og Smiil;
Ei den, som bedst en Krone kunde baaret;
Ei meest piquant og fiin i Talens Stiil -

Hvad var det, som hos hende mig bedaared?
Fast maa jeg troe, den blanke Sølverpiil
Var Amors egen, som hun bar i Haaret!

{rs:13/3 74.}

T:<num>XXXVIII.</num>Somren er gaaet til Hvile
F:Somren er gaaet til Hvile
SIDE:87-88

Somren er gaaet til Hvile,
Træt af sin Pilgrimsgang;
Blegnet.for Vindens Pile
Det sidste Blomster i Vang.

Sunget i Skovens Haller
Er Sangfuglens sidste Kvad
Useet fra Grenen falder
Skovens det sidste Blad.

Over de nøgne Skove
Lægger sig Taagens Slør;
Bækkens den sidste Vove
Isner deri og døer.

— Var der et Sted i Rummet,
Plet mellem Himmel og Jord,
Hvor Hjertets Bølger forstummed,
Hvor Taushed og Glemsel boer!

{rs:16/7 74.}

T:<num>XXXIX.</num>Der var Skovbal igaar
F:Der var Skovbal igaar. - For Penge
SIDe:89-92

Der var Skovbal igaar. — For Penge
Havde de bedet mig spille;
Til lidt Lystighed kunde jeg trænge,
Og saa gjorde jeg, som de vilde.

Der var pyntet med Flag i Skoven
Og couleurte Lamper og Krandse,
Og Seil var der spændt foroven,
Og lagt Gulv, hvor de skulde dandse.

Men bedst som jeg strøg Fiolen,
Fik jeg Øie paa En, jeg kjendte,
Med Blomster paa Haaret og Kjolen,
Og med ham, som det var at vente.

Hendes Øine var ligesaa klare,
Hendes Læber var ligesaa røde,
Hendes Fødder ligesaa snare
Som før, naar hun løb mig imøde.

Og jeg søgte det Sted med Øiet,
Hvor jeg kunde hans Hjerte ramme;
Men min Haand blev dog ved i Sti øget
Jeg var jo betalt for det Samme.

Det var, som jeg brændte i Lue,
Mens jeg sad paa Forhøiningen stille;
Jeg tog kun lidt haardt paa min Bue,
Og jeg fik en Lyst til at spille,

Saa det gamle Maitræ derhenne
Skulde rive sig fra sine Rødder
Op; dandse imellem de Tvende
Off træde Alt under Fødder.

Men jeg holdt mig rolig paa Stolen,
Som om det mig Intet rørte,
Og holdt Takten og strøg Fiolen
Og hverken saae eller hørte. —

Og da saa det blev kvalmt derinde,
Og de fik formeget af Støvet,
Og Maanen tog paa at skinne
Derudenfor gjennem Løvet,

Saa listede parviis Mange
Sig ud under Krattets Grene,
Igjennem de mørkeste Gange
For at kysses i Mag alene.

Da fløi det mig gjennem Panden,
Der kunde jeg gjerne givet
Accorden og Selskabet Fanden
Og ham mit Knivsblad i Livet.

Men jeg klemte Benet om Stolen,
Som jeg Intet saae eller sandsed,
Holdt Takten og strøg Fiolen
For alle de Andre, som dandsed.

{rs:2/2 75.}

T:<num>XL.</num>Det er ikke meer til at døie
F:Det er ikke meer til at døie
SIDE:93-94

Det er ikke meer til at døie,
Disse slappe, hængende Seil,
Denne Taage trindt for mit Øie,
Dette døsige, blygraae Speil!

Jeg hader de dorske Vande,
Jeg hader den lunkne Luft,
Der leirer sig om min Pande
Tung af Kabyssens Duft!

Jeg væmmes ved dette Trygge,
Denne Jævning af Tørt og Vaadt,
Dette hverken Lys eller Skygge,
Svømmende Graat i Graat, —

Denne Himmel uden en Tegning,
Ingen Sky, som driver for Vind,
Denne færdige, opgjorte Regning,
Denne høflige Pakken mig ind, -

— Hist dukker Noget af Taagen, —
Noget, som tager Form!
Jeg hører Skriget af Maagen;
Kommer der eengang en Storm!

{rs:6/2 75.}

T:<num>XLI.</num>Hvad hjælper det meer at stride
F:Hvad hjælper det meer at stride
SIDE:95-96

Hvad hjælper det meer at stride
Mod Bølgernes vilde Hær?
Omkring mig den evige, vide
Havflade fjernt og nær.

Hvad hjælper mig Armens Kræfter?
Hvad nytter det meer, jeg roer,
Naar ikke jeg veed, hvorefter, —
Naar først jeg har tabt mit Spor?

Hvad hjælper det mig, et Par Mile
Tilbage her eller frem,
Hvor intet Solglimt vil smile
Og vise mig ud eller hjem, —

Hvor intet Fyr fra det Fjerne
Vil lede mig med sine Blink,
Hvor ingen Himmelens Stjerne
Giver mig Raad eller Vink?

Hvad nytter det meer, jeg bruger
Min Øse aldrig saa fort,
Naar Baaden i alle Fuger
Tager ind, hvad jeg slynger bort?

Jeg har haabet som andre Daarer,
Jeg har længe nok slidt og øst;
Overbord nu med Pøs og Aarer!
Overbord! Saa er Knuden løst.

{rs:12/2 75.}

T:<num>XLII.</num>Jeg kjender en gammel Borgruin
F:Jeg kjender en gammel Borgruin
SIDE:97-98

Jeg kjender en gammel Borgruin,
Salen staaer tom derinde;
End gjemmer Kjældren den ædle Viin;
Men Ingen kan Nøglen finde.

Der straaled Kjertérne før ved Fest
I blomstersmykkede Haller;
Nu hersker derinde den kolde Blæst
Med Uglerne som Vasaller.

Thi hun, som gød af sin Trylleskaal
Glandsen om Borgens Tinde,
Gav Sangen Flugt og gav Kraften Maal,
Gav Farve til hvert et Minde, —

Borgens Dronning, den deilige Fee,
Har ladt den øde tilbage,
Isnet og kold som den evige Snee,
Stum, for evigt at klage. —

Mit Hjerte er som en Borgruin;
Salen staaer tom derinde;
End gjemmer Kjældren den ædle Viin
Men Ingen kan Nøglen finde.

{rs:12/2 75.}

T:<num>XLIII.</num>Hver evige Dag maa jeg høre
F:Hver evige Dag maa jeg høre
SIDE:99-101

Hver evige Dag maa jeg høre,
At jeg bærer mig ad som gal;
Det ringer rundt for mit Øre,
At jeg er ikke normal, —

At jeg aldrig sætter en Dæmning
Imod mine Tankers Strøm,
At jeg klamrer mig til min Stemning
Og lever mit Liv som en Drøm.

Jeg veed det. Jeg <w>kunde</w> vandre
Med jer i det sikkre Spor
Og holde mig smukt som I Andre
Fra Flugt mellem Himmel og Jord.

Men i dette banker mit Hjerte,
I Bølgegang ned og op,
Snart synkende, knust i Smerte,
Snart høit paa den fraadende Top.

Snart kjørende Solgudens Heste,
Snart hvirvlet i Dødningdands,
For hver Gang kan jeg dog fæste
Et Blad til Mindernes Krands.

Denne Svæven med Lynets Snarhed,
Denne Flugt mellem Fryd og Kval,
Fra Olympens høieste Klarhed
Til Tartaros’ mørkeste Dal, -

Snart fri som en Fugl i Luften
Og snart i Dæmoners Vold,
Svimmel af Æltherduften,
Glødende heed eller kold, -

Denne Sittren i Solens Flammer,
Denne Gysen bag Mulmets Slør,
Denne Kamp, der spænder og lammer,
Det er deri, jeg lever og døer.

Jeg veed det; jeg <w>kunde</w> vandre
Med jer i det sikkre Spor
Og holde mig smukt som I Andre
Fra Flugt mellem Himmel og Jord.

{rs:14/2 75.}

T:<num>XLIV.</num>Gaaer jeg under Bøgens Grene
F:Gaaer jeg under Bøgens Grene
SIDE:102

Gaaer jeg under Bøgens Grene
I Skovens kølige Ro,
Jeg bliver dog aldrig ene:
Min Elskov og jeg er to.

Min Elskov, — og det mig trøster, —
Min Elskov og jeg er to;
Nu idag vil den Ene til Øster-,
Og den Anden til Vesterbro.

{rs:15/2 75.}

T:<num>XLV.</num>Mig synes, jeg drev paa Havet
F:Mig synes, jeg drev paa Havet
SIDE:103-104

Mig synes, jeg drev paa Havet
I Mulm og Søgang og Nød,
Og ønsked min Sorg begravet
I Bølgernes kolde Skjød.
Jeg drev i Mørke paa Havet.

Mig synes, jeg sprang fraborde
For strax at ende min Harm,
Og vidste knapt, hvad jeg gjorde,
Før jeg fandt mig ved Havfruens Barm -
Jeg styrted mig selv fraborde.

Mig synes, jeg greb en Planke;
Men Mindet mig heelt forlod,
Til jeg vaagned op mellem ranke
Søiler, her, ved din Fod —
Mig synes, jeg greb en Planke.

Omkring mig er Lys og Varme,
Jeg hører din blide Røst;
Men Havfruens kolde Arme
Føler jeg skjult om mit Bryst.
Omkring mig er Lys og Varme.

Men blot jeg vil Haanden strække
Imod dig, der, hvor du staaer,
Saa glider hun mellem os begge,
Kold, med det drivende Haar —
Blot jeg vil Haanden strække.

{rs:16/2 75.}

T:<num>XLVI.</num>En Streg over Alt, jeg har skrevet
F:En Streg over Alt, jeg har skrevet
SIDE:105

En Streg over Alt, jeg har skrevet,
En Streg over, hvad jeg har dr ømt,
Over hvad jeg har tænkt og levet,
Over hvad jeg har gjort og forsømt!

Nyt Maal for de nye Kræfter,
Ny Kraft til et stærkere Tag,
Nyt Løsen til Kamp herefter,
Nyt Haab, nyt Mod og nyt Flag!

See Morgenstjernen derude
Glimter bag Østens Skyer;
Der kviddrer en Fugl ved min Rude,
Ud! Det er Dagen, der gryer!

{rs:16/2 75.}

T:<num>XLVII.</num>Smaafuglen bygger sin Rede
F:Smaafuglen bygger sin Rede
SIDE:106

Smaafuglen bygger sin Rede
Luunt mellem Blomster i Vang,
Bliver ved Jorden nede,
Synger sin bedste Sang.

Smaafuglen sidder i Skygge,
Skjult for den bistre Høg,
Synger om Hjemmets Hygge
Under den lune Bøg.

Men Ørnen til Dagligstue
Har Himmelens vide Rum;
Den stirrer i Solens Lue;
Derfor er Ørnen stum.

{rs:17/2 75.}

T:<num>XLVIII.</num>Kritikken? - Om jeg har seet'en
F:Kritikken? - Om jeg har seet'en
SIDE:107-108

Kritikken? — Om jeg har seet’en?
Det spørger jeg aldrig om;
Det er kun af Majoriteten,
Jeg faaer en paalidelig Dom.

Det er aldrig en Enkelts Mening,
Som et Lune bringer paa Spil;
Det er eders hele Forening,
Massen, jeg holder mig til.

Siger I Alle, jeg feiler,
Og tvivled jeg selv en Stund,
Saa veed jeg først, at jeg seiler
Just i det rigtige Sund.

Kalder I mig en Taabe,
Spotter I mig og mit Værk,
Da vover jeg først at haabe,
At Muren er bleven stærk.

Men siger I, jeg er Digter,
Og brænder mig Viraksbaal,
Da veed jeg først, at jeg svigter
Mit Ideal og mit Maal.

{rs:18/2 75.}

T:<num>XLIX.</num>I fortælle mig, at daarligt
F:I fortælle mig, at daarligt
SIDE:109

I fortælle mig, at daarligt
Jeg kan skjule, hvad jeg vil;
At jeg stundom uvilkaarligt,
Mens jeg troer mit Værn usaarligt,
— Blotter hvad det dækker til?

O, jeg taler, synger, — pjanker
Om det dødeligste Saar;
Finde mellem mine Tanker
Den, hvori mit Hjerte banker,
Ingen af jer dog forstaaer!

{rs:20/2 75.}

T:<num>L.</num>Aldrig var jeg før saa sikker
F:Aldrig var jeg før saa sikker
SIDE:110

Aldrig var jeg før saa sikker,
Aldrig før saa sund og stærk!
Af de brustne Traade strikker
Skjæbnen mig en Pandsersærk.

Mit er nu det hele, tomme,
Store, vide Verdensrum;
Vil ét Hav imod mig komme,
Blæser jeg det bort i Skum!

Til den næste Styrkeprøve
Blev mit Mod af Intet skabt;
Det, som ingen Magt kan røve,
Har man først, naar Alt er tabt.

{rs:20/2 75.}

T:<num>LI.</num>Phineus, Salmydessos' Drot
F:Phineus, Salmydessos' Drot
SIDE:111-112

Phineus, Salmydessos’ Drot,
Kunde løse Fremtids Gaade,
Saae, hvor intet Øie naaede,
Sporet, Ingen havde traadt.

Lykken har et eget Sind;
Dyrt maa slig en Kundskab kjøbes
Den, hvem Guders Løndom røbes,
Er for Livets Farver blind.

Den, hvis Sjæl i Flugt fra Jord
Stundom Kaar med Guder skifter,
Veed, Harpyierne forgifter
Hvert et Bæger paa hans Bord.

Saadan var Kong Phineus’ Bod;
Men som siden mangen Digter
Gjør, naar Lykkens Bæger svigter,
Drak han da sit eget Blod.

{rs:21/2 75.}

T:<num>LII.</num>Min Hjertenskjær, I have Godnat
F:Min Hjertenskjær, I have Godnat
SIDE:113-114

Min Hjertenskjær, I have Godnat,
Min Ganger slaaer med sin Fod,
Saa rider jeg mig gjennem Skov og Krat
Og gjennem den stride Flod.

Min Ganger flyver som Falken snelt
Og agter ei Rast eller Ro;
Saa lægger jeg striden Strøm og Belt
Mellem os begge to.

Min Ganger træder med sikker Fod,
Og Strømmen byder jeg Trods;
Saa dyb er ikke den stride Flod,
Som Dybet er mellem os.

Min Ganger flyver i hurtigt Trav
Over den stride Strøm;
Dog hverken Flod eller viden Hav
Kan skille dig fra min Drøm.

Aldrig saa vidt er det stride Sund,
Aldrig en Strøm saa bred,
At ei min Tanke hver Aftenstund
Vil naae dig, naar Sol gaaer ned.

{rs:23/2 75.}

T:<num>LIII.</num>Jeg kan ikke rigtigt blive klog
F:Jeg kan ikke rigtigt blive klog
SIDE:115

Jeg kan ikke rigtigt blive klog
Paa det Udtryk i dine Blikke!
Dit Ansigt er som en aaben Bog,
Men skrevet fuldt af et magisk Sprog,
Der bøier mig under dit Trolddomsaag -
Dog Skriften læser jeg ikke.

{rs:24/2 75.}

T:<num>LIV.</num>Grav mig en Grav ved Stranden
F:Grav mig en Grav ved Stranden
SIDE:116-117

Grav mig en Grav ved Stranden,
Hvor Stormens Aander boe,
Høiest paa Bakkeranden,
Hvor intet Træ kan groe, —

At ingen Rod skal finde
Skjult til mit Hjerte Vei,
At intet Løv skal skinne
Grønt paa min Grav i Mai.

Thi hvis et Træ vil skygge
Ved Løvspring for mit Støv,
Og hvis en Fugl vil bygge
Sin Rede bag dets Løv,

Da vil den kunne melde,
For hvem min Sang var stemt,
Og høit et Navn fortælle,
Som jeg har dybest gjemt.

{rs:24/2 75.}

T:<num>LV.</num>Jeg kjender Havet nøie
F:Jeg kjender Havet nøie
SIDE:118-120

Jeg kjender Havet nøie,
Den store, vide Sø;
Jeg fulgte med mit Øie
Dets Bølgen under Ø.

Jeg saae det, naar det vugged
En Længsel ved sit Bryst;
Jeg saae det, naar det sukked
Under den mørke Kyst.

Jeg saae dets Luner raade
Med Snekkens svage Karm;
Jeg saae dets Vildhed fraade
Mod Himlen i sin Harm.

Dog aldrig Havet skræmmer
Mig med sin Tordenrøst
Som stundom, naar det gjemmer
En Løndom i sit Bryst.

Tidt, naar i Kveld jeg finder
Mig ved den flade Strand,
Hvor Intet Oiet binder
Trindt paa det vide Land, —

Hvor ingen Kyst sig hæver
Bagved det dunkle Sund,
Og ingen Luftning svæver
Henover Bølgens Blund, —

Hvor ingen Stjerne vaager
Over den øde Bugt,
Og ei de fjerne Taager
Tør hæve sig til Flugt, —

Hvor ingen Bølge stiger
Som til et Aandedrag,
End ikke. Maagen skriger
Over det sunkne Vrag, —

Hvor aldrig blot en Planke,
Der over Fladen sees,
Vil holde fast min Tanke
Midt i den vide Kreds, —

Der griber det og knuger
Mit Hjerte med en Frygt,
Som Havets Stilhed ruger
Paa det, min Sjæl har søgt; -

Da er det, Havet dølger
En Rædsel i sin Favn;
Da kalde de stumme Bølger
Klagende paa mit Navn.

{rs:24/2 75.}

T:<num>LVI.</num>Du er som Aftenstunden
F:Du er som Aftenstunden
SIDE:121-122

Du er som Aftenstunden,
Den skjønne Sommerkveld,
Der gyder over Lunden
Et evigt Ungdomsvæld, —

Som Aftnen i sin Mildhed,
Der bryder Stormens Magt,
Og over Havets Vildhed
Sin bløde Haand har strakt.

Du er som Aftenhimlen
Saa rolig og saa fri,
Saa dyb som* Stjernevrimlen
Der dølger sig deri, —

Saa bly som Aftnens Rødme,
.Saa frisk som Aftnens Luft,
Hvor med fordobblet Sødme
Hvert Blomster sender Duft, —

Saa skjær som Duggens Draabe,
Saa rig som Duggens Bad,
Der har en Perlekaabe
Til hvert et fattigt Blad, —

Saa hin som Aftnens Taager
I Dæmrelysets Skin,
Hvorunder Drømmen vaager
Og Længslen slumrer ind.

Som Dagen splitter Kraften,
Du samler den til Bøn;
Du er en deilig Aften,
Saa lys, saa mild og skjøn.

{rs:28/2 75.}

T:<num>LVII.</num>Der meldes om et Jomfrubuur
F:Der meldes om et Jomfrubuur
SIDE:123-124

Der meldes om et Jomfrubuur,
Dets Sted har Sagnet glemt;
En Lindorm vogter Hallens Muur,
Hvor Lilien blomstrer gjemt.

Hun sover i sin stille Vraa
Bestandigt ung og skjøn,
Og ingen Storm kan hende naae,
Og ingen sagte Bøn.

Jeg kjender vel det Jomfrubuur,
Jeg veed, hvor Lilien groer;
Jeg kjender Ormen, der paa Luur
Om hendes Hal sig snoer.

— O, var du fjernt, vel hundred Miil
Bag Hav og Bjerg og Sund,
Jeg skulde flyve som en Piil
At vække dig af Blund!

O, var du hundred Mile fjern,
Jeg havde Kraft og Mod;
Jeg skulde farve snart mit Jern
I Dragens Hjerteblod!

Men uden Haab er hver en Dyst
Oe al min Kraft for svag,
Naar Buret er mit eget Bryst,
Og Ormen er et Nag.

{rs:8/3 75.}

T:<num>LVIII.</num>Ligger jeg luunt for Anker
F:Ligger jeg luunt for Anker
SIDE:125-126

Ligger jeg luunt for Anker,
Og veed I, jeg bringer et nyt
Fad Viin fra de capske Ranker,
Saa kom kun i min Kahyt.

Seer I mig fri af Skjæret,
Løber jeg godt i Havn,
Saa smid kun Hatten iveiret
Og raab Hurra for mit Navn.

Men seer I, der bliver Fare,
At ikke jeg naaer mit Maal
Og ikke kan Grunden klare,
Saa skaan mig for Klynk og Skraal.

Og gaaer jeg som andre Daarer
Tilbunds i Makrelernes Flok,
Saa spar jere salte Taarer;
Havet kan være mig Nok.

{rs:10/3 75.}

T:<num>LIX.</num>Natten breder ud sin mørke Kaabe
F:Natten breder ud sin mørke Kaabe
SIDE:127

Natten breder ud sin mørke Kaabe;
Fuglen tier, Jorden hviler træt;
Over Duggens himmelfaldne Draabe
Lukker Blomstens Kalk sig tyst og tæt.

Såadan skal dit Billed i mit Hjerte
Hvile tyst som Duggen i en Blomst,
Indtil engang Haabets Morgenkjerte
Bringer Bud om Dagens Atterkomst.

{rs:27/11 75.}

T:<num>LX.</num>Afsted, du Sangfuglsklynge
F:Afsted, du Sangfuglsklynge
SIDE:128-129

{c:Epilog.}

Afsted, du Sangfuglsklynge!
Jeg brænder nu din Rede;
Afsted, og ud at synge
For Mark og Skov og Hede!

Afsted, I gyldne Drømme!
Afsted, hvert Suk og Klage!
Flyv over Dal og Strømme,
Kom aldrig meer tilbage!

Afsted, I Stuefugle,
Afsted, hvert Savn og Længsel
Der bygged som en Ugle
Bag Gittret af mit Fængsel!

Afsted! Jer Vei staaer aaben;
Slaaer ned, hvor I kan bunde;
Værg jer, hvis I har Vaaben,
Hvis ei, saa gaaer tilgrunde!

{rs:1/3 75.}

T:Vision
F:Natten gik frem; ei Nordens lyse Nat
SIDE:130-138

Natten gik frem; ei Nordens lyse Nat,
Med Aftnens Purpurbræm om Kaabens Rande
Og Morgenlysets Straaler paa sin Pande;
Ei Sydens underfulde, dunkle Nat
Med Korsets Demantsmykke paa sin Hat,
Der over Jorden strøer sin rige Skat
Og speiler i de dybe, stille Vande
Sit Skrud med tusinde Karfunkler sat.
Natten gik frem; Natten, den mørke, trange,
Natten, den vide, endeløse lange.

Og Søvnen kom. Jeg stred imod og stred;
Men slangesmidig, følte jeg, den gled
Imod mig frem; jeg følte Giften krybe
Igjennem Aaren, langsomt sank jeg ned
I den uendelige Eensomhed
Som i et Hav, — imod det bundløst Dybe,
Hvor ingen Flyver spredte Vingen frit,
Hvor intet Vindpust sused gjennem Grene,
Hvor ingen Bølge slog mod Strandens Stene,
Hvor intet Hjerte banked uden mit,
Hvor jeg var Alt, og hvor jeg var alene.

Da var det, som et Slør fra Øiet sank.
Og paa en Løibænk, straalende og blank,
Med Kronen om min Tinding, purpursmykt,
Følte jeg pludseligt, jeg hvilte trygt.
Frit drog jeg atter Aande, fri og vaagen
Jeg løftede mit Blik, og frem af Taagen
Steg ranke Søilerader af Lasur,
Som bar det gyldne Loft; fra alle Kanter
Udstraaled Lys af tusinde Demanter
Og brød sig trindt mod Salens Jaspismuur.
Jeg kjendte denne Hal. Hver Steen deri
Var føiet sammen af mim Phantasie;
Hvert snørklet Sving i disse Arabesker,
Der leged hist paa Loftets Gyldengrund
Om Kuplens Tag, som kneiste stor og rund, —
Var mine Tanker, — Væggens rige Fresker
Var mine Syner.
                      Og fra Hallens Bund,
Hvor Marmorsphinxer laae med lukket Mund,
Lød der en Stemme: Herre! tag dit Rige! —
Og Synerne fik Liv;, hvert malet Felt
Udgjød en Skare mod mig, — Drot og Helt
Og underskj ønne Kvinder uden Lige
Flokked sig om min Thrones Purpurtelt
Og bøied sig og kyssed Kaabens Flige.

Jeg reiste mig, tog Lynet ved min Side
Fra Ørnen, som holdt Vagt ved Thronens Fod,
For Døren slog min Hest, det vilde Blod,
Som Ingen uden jeg var vant at ride,
Svang mig i Sadlen og lod Øiet glide
' Ved Dæmrelyset over al min Hær;
Dødstille vented Alle, fjernt og nær,
Guldtrendsen strammet paa de stolte Heste,
Hver Mand med Haand paa Sværdets gyldne Fæste.
Bag mig stod Maanen op; og rød som Blod
En Straale farved Marskens Hjelmklenod;
Som fængslet, draget ved det bratte Blink
Fulgte mit Øie Himmellysets Vink;
Jeg vilde vendt mig om, — da lød paany:
See ei tilbage! Fremad! Tag dit Rige!

For Fyset hist i Østen drev en Sky.
Frem spored jeg min Hest ; mit Banners Flige
Som Dragevinger gjennem Duften skjød,
Kampluren klang, fra tusind Stemmer lød
Et Jubelraab: Vi følge dig! Vi følge!

Og fremad, fremad over Skov og Krat
Som. en af Stormen jaget Kjæmpebølge
Gik Toget, fremad mod den sorte Nat.

Og fremad, fremad som af Stormen baarne
Fløi Skarens Heste over Byer og Taarne,
Høit over Have, over dunkle Skove,
Hvor Granetoppe streifed Hestens Hove;
Og tættere blev Nattens sorte Skrud,
Og bag mig sluktes Himmellyset ud, —
Fremad! — Og vildere blev Jagtens Fart;
Da svang jeg Lynet, og det lyste klart,
Det gnistred milevidt igjennem Sky
Og tændte dybt paa Jorden Slot og By;
Dybtnede saae jeg dem som Stjerner funkle
Et Nu — saa svandt de bag mig i det Dunkle.

Og fremad, fremad gik det vilde Trav,
Frem mod detMaal, som Natten syntes dølge;
Mulm sløred Alt omkring mig fjernt og nær,
Min Gangers Hoved og den stolte Hær, —
Da klang det atter om mig som et Hav,
Meer vildt end før: Vi følge dig — vi følge!

Og atter svang jeg Lynet, — rundt i Ringen
Jeg kjendte Hver og En, der mangled Ingen.
Trindt i den vide Skare Glimtet faldt
Paa guldbelagte Hjelme overalt,
Paa tusind Gangere med gyldne Manker,
Med Purpurgjord, juveelbesatte Bringer;
Det speiled sig i tusind blanke Klinger,
Og disse Sværd var mine onde Tanker,
Hvert enkelt Vaaben var mig velbekjendt, —
Tusinders Blik bevogtede mig spændt,
Som om mit Hjerte skulde blive Maal
For hver en Arm, for hvert et slebent Staal,
Vildt lurede hvert Oie under Brynet;
Men endnu, saae de, holdt min Høire Lynet.

Det var et Blink, saa svandt det Alt for Synet.
Og mens jeg knuged Vaabnet i min Haand
Og med den venstre strammed Tøilens Baand
Og spurgte selv, mod hvilket Maal min Aand
Igjennem Nat og Farer havde higet,
Lød atter Stemmen: Fremad! Dit er Riget!

Frem! — Som et Vinterhav, der bryder Diget,
— Frem! — Som et Sneskred gjennem Bjergets Krat
Gik Toget frem, frem mod den sorte Nat,
Frem i det Stjerneløse, evigt Tomme,
Hvor aldrig noget Morgengry skal komme
Oe kante Mulmet med sin Purpurbræmme,
Det vide Rum, hvis Dybder Intet gjemme,
Hvis Taushed aldrig lytter til en Stemme,
Hvor Intet er at mindes eller glemme, -
Fremad, hvor mine Drømme have hjemme!

Dog see — med Eet det var, som Mulmet veg -
Meer følte jeg end saae, foran mig steg
En Kjæmpeport af Jern, hvis tunge Fløie
Foroven svandt i Skyer for mit Øie,
Mørk, som den gjemte Nattens sidste Gaade,
Som ingen Dødelig formaaer at raade.

Treflammet, knittrende mod Laas og Bolt
Slyngede jeg mit Lyn, men Porten holdt.
Da holdt jeg Hesten an i stramme Tøiler,
Og løftende mig høit i begge Bøiler
Spurgte jeg: Hvo forbyder mig at ride? -
Og dybt fra Portens Hvælving lød en Røst,
— Fjernt, — og dog nær som i mit eget Bryst —:
Du banker haardt. Vend om; det er paatide.

Og mens som aldrig forhen i mit Sind
En Tvivl, jeg havde kuet, sneg sig ind:
Er dette Maalet, som min Sjæl har søgt
Med al sin Længsel, al sin Kraft og Kløgt,
Det være saa, — men har min Hjerne spøgt,
Var denne Røst et Blændværk af min Frygt,
Kan Nogen tale paa den anden Side? —
Da lød det atter bag den tunge Dør,
— Fjernere, — og dog nærmere end før:
Vend om! Vend om! Vend om! Det er paatide.

Da kasted jeg min kongelige Dragt,
Min Krones Guld, min rige Fyrstepragt,
Slap Tøilen, slængte bort min Tordenkile.
Tusinde Landsespidser, tusind Pile,
Tusinde Klinger følte jeg at stile
Hævngjerrigt mod mit Bryst. Et Nu, et kort,
Det var som Alt, hvad Verden har af Smerte
Styrtede med en Bjergvægt paa mit Hjerte, —
Da hvirvled jeg som i en Malstrøm bort,
Jeg sank, — som Draaben siuges af en Bølge,
Smelted jeg bort i Mulmet rundt. omkring;
Men endnu lød det fra den mørke Ring,
Truende, vildt: Vi følge dig — vi følge!

Dog gjennem Raabet fra den dunkle Hær,
Igjennem Klang og Brag af tusind Sværd,
Igjennem Dødens Mulm, som skjulte Striden
Og Dødens Ro efter den vilde Færd,
Lød — stadigt mere fjernt og mere nær —:
Vend om! Vend om! Vend om! Endnu er Tiden.

Jeg veed ei mere, hvad der hændte siden.
Drømmen var endt, og langsomt spredtes Taagen;
Omkring mig ruger Natten tung som Bly;
Jeg staaer ved Vindvet, føler, jeg er vaagen,
Og speider mod det svage Morgengry.

   {s:St. Hans Hospital, d. 22/1 76.}

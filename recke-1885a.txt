T:En Nytaarsdrøm
F:Det var en Nytaarsaften

Det var en Nytaarsaften,
Jeg vandred hjem alene;
Frostsneens Funker lyste
Henover Torvets Stene.

Ud fra en Sidegade
Oer klang en Orengelatter,
Smaa Krudtpatroner knalded,
Glimted og stuktes atter.

Imens mit Blik paa Sneen
Fulgte de røde Gnister,
Forbi mig strøg en Gubbe,
Graaskjægget, mørk og bister.

Og under Kappefligen,
Som flagred lidt for Blæsten,
Bar han - - en Jydepotte?
Saa syntes det mig næsten.

Det fløi mig ud af Munden
— Kaad er jeg tidt, desværre —:
Slaaer De nu ogsaa Potter
paa Døre, gamle Herre?

Kun med et Blik han svared;
I det var sære Kræfter,
Som fik mig til at tie
Og følge langsomt efter.

Igjennem øde Gader
Med Sneens hvide Dække
Op mod vor Frue Kirke
Helt tause gik vi begge.

Den syntes sælsomt oplyst
Af Maaneglands forinden,
Og sagte psalmetoner
Klang ud i Nattevinden.

Hen imod Kirkedøren
Han stred med panden bøiet;
Saa standsed han og fæsted
End engang paa mig Øiet.

Af Kappens Svøb en Urne
Vikled han ud med Lempe,
Og, mens med Et han syntes
At voxe til en Kæmpe, —

Just som det første Tolvslag
Fra Klokketaarnet dirred,
Slynged han den mod Døren,
Saa Laas og Hængsler klirred.

Men op fra Urnens Skjærver
Svang sig en Alfeskare,
Og en for en de kvidred
Mig til i Toner klare:

T:<num>1.</num>Jeg hedder Januar -
F:Jeg hedder Januar, - giv Agt! jeg blæser

Jeg hedder Januar, - giv Agt! jeg blæser
   - Hvis ikke Tonen i Trompeten fryser -
   Den første Dands af det Program, I læser!

T:<num>2.</num>Jeg Februar -
F:Jeg Februar, - hør Klang af mine Bjælder

Jeg Februar, - hør Klang af mine Bjælder
   Snart er det Carneval, hvortil jeg kalder,
   Og snart en lystig Kanefart, det gjælder!

T:<num>3.</num>Jeg Marts -
F:Jeg Marts, - jeg tænder Vaarens første Kjerter

Jeg Marts, — jeg tænder vaarens første Kjerter;
   Jeg leger lidt med Ild af alle Sorter:
   Paa Bal har jeg for Skik at tænde Hjerter!

T:<num>4.</num>Jeg er April -
F:Jeg er April; - mit Sind kan Ingen raade

Jeg er April; - mit Sind kan Ingen raade
   Vent ei i lutter Solskin jer at bade;
   For det kan hændes, at I saa bli'er vaade!

T:<num>5.</num>Jeg Mai -
F:Jeg Mai, - jeg holder først, hvad Marts har lovet

Jeg Mai, - jeg holder først, hvad Marts har lovet,
   Hiemfører Stork og Svaler over Havet
   Og vækker alle Blomster, som har sovet!

T:<num>6.</num>Jeg er Skjærsommer -
F:Jeg er Skjærsommer! Se i Luften svømme

Jeg er Skjærsommer! Se i Luften svømme
   Smaaalfer klædt i Sommerfuglehamme;
   Fang, om du kan, de gyldne Foraarsdrømme!

T:<num>7.</num>Jeg, Juli -
F:Jeg, Juli, holder Ferie paa Landet

Jeg, Juli, holder Ferie paa Landet;
   At angle Hjerter har jeg altid yndet;
   Jeg har det hedt, og jeg gaar tidt i Vandet!

T:<num>8.</num>Jeg er August -
F:Jeg er August; jeg husker først paa Nytten

Jeg er August; jeg husker først paa Nytten;
   Nu har vi sværmet nok i Sommernatten;
   Tænk nu paa Korn i Laden, Smør i Bøtten!

T:<num>9.</num>Jeg er September -
F:Jeg er September; det mod Enden haster

Jeg er September; det mod Enden haster.
   Mens i dit Skjød den gyldne Frugt jeg ryster,
   Glæd dig ved Havens vilde Vin og Aster!

T:<num>10.</num>Oktober hedder jeg -
F:Oktober hedder jeg. Det sidste Bæger

Oktober hedder jeg. Det sidste Bæger,
   Som Høsten skjænker, glimter mellem Taager;
   Tøm det i Farten som en lystig Jæger!

T:<num>11.</num>Jeg er November -
F:Jeg er November, jeg. Jeg sætter Kaasen

Jeg er November, jeg. Jeg sætter Kaasen
   Mod Hjemmet sindigt, ler ad Blæstens Susen,
   Imens jeg trøster mig ved Mortensgaasen!

T:<num>12.</num>Christmaaned er mit Navn -
F:Christmaaned er mit Navn. I Sneen træder

Christmaaned er mit Navn. I Sneen træder
   Min Fod; men over mig en Stjerne spreder
   Sin Glands paa Minder og paa Barneglæder!

T:Tolvslagets sidste Toner
F:Tolvslagets sidste Toner

Tolvslagets sidste Toner
Endnu i Luften sittred;
Der stod jeg helt betagen
Og holdt mig fast i Gittret.

Den Gamle var forsvunden;
Kirken var mørk og øde;
Først da forstod jeg rigtig
Det sære Nattemøde.

{r:Ernst v. d. R.}

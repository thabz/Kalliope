SEKTION:Ved given Leilighed

T:For de Fattige
F:Nu ligger Havet knuget
NOTE:* Extranr. af ,,Ill. Familie-Journal'', 1886.
SIDE:3-5

Nu ligger Havet knuget
Af Isens haarde Lænke,
Og Solen, svobt i Skyer,
Vil ingen Varme skjænke.

De hundred frie Strømme,
Som før i Sommerglansen
Uhindret af hinanden
Traadte omkap i Dansen, —

De tusind raske Bølger,
Som ellers frit sig vugge,
Nu tvungne, arbeidsløse
I Nød og Afmagt sukke. —

Som hine tusind Vover,
Der nu i Trældom dvæle,
Sukke i Vintrens Trængsel
Vel Tusinder af Sjæle.

Dog, — lær af Havets Bølger,
Der ellers uden Tømme
Gaae hver ad egne Veie
I Foraarslykkens Drømme, —

Som ænse knap hinanden
I Sommerglædens Karskhed,
Men nu er sammenknyttet
Af Vinterkuldens Barskhed:

Som Frosten i sin Vælde
Slaaer Broer over Stranden,
Maa Nøden ogsaa knytte
Hjerterne til hinanden.

Og derfor, I, hvem Lykken
Ved dækket Bord beværter,
Lad lidt af eders Lunhed
Naae til de frosne Hjerter!

Mens Isens skarpe Bristen
Fjernt over Sundet gungrer,
Giv Smuler nu til Spurven
Og Brød til den, som hungrer!

T:Prolog
F:Nu er det Jevndøgnstid, da Nat og Dag
SIDE:6-8
N:ottaven,lejlighedsdigtning

{cs:ved en Forestilling til Indtægt for ,,Fædrelandets Forsvar''.}

Nu er det Jevndøgnstid, da Nat og Dag
Med lige Styrke kæmpe mod hinanden,
Da Bølgen fraader vildest under Stranden
Og slaaer mod Revlen mangt et Skib i Kvag,
Da Rusk og Taage hver en Fjernsigt sløre
Og røve selv det Nære Syn og Form,
En Tid med Skumring og en Tid med Storm
Fattig paa Glans for Øie, Sang for Øre.

Og som Naturen udenfor er Splid,
Saa staaer det til og indenfor, i Sjæle:
Her er som hist det liden Lyst at dvæle
Midt i den taagefulde Goldheds Tid,
Hvor Ufredsaander mod hinanden stevne
I Tvist, af. hver en Storhedsglans forladt,
Saa rastløst som et Jevndøgns Dag og Nat,
Med lige Harm og fast med lige Evne.

Hvad vi da ville? Hvad der er vort Maal?
Ei det at stille høit vor egen Bravhed
Til Skue, lysende mod Andres Lavhed,
Ei endnu mer at skærpe Hadets Staal,
Ei det, at saae end flere Dragetænder
I Danskes Mark — ei heller er vor Agt
At bruge, hvad vi har af Mod og Magt
Blot til at tvætte roligt vore Hænder.

Der kommer vel engang en Farens Dag,
Da — troe vi sikkert — alle Hjerter banke
Med samme Varme for den samme Tanke
Og samles enigt under samme Flag.
Et vil vi da: at Hver, som dog vil gjærde
Sit Land, naar Fjendedragen reiser Kam,
Skal finde Kogret fyldt og Buen stram,
Sværd for sin Haand og Jern for Bryst og Hærde.

Lad Spottens Røster glamme, som de vil;
Vi har ei Svar, de skal ei Værket hindre;
Vort Maal er sat; ei Mer og ikke Mindre;
Hvo der er med os, give Sit dertil.
En anden Tid vil blive dennes Dommer;
Lad os da trodse Døgnets Storm og Slud;
Lad os kun holde Jevndøgnstiden ud
I Haab, at engang kommer vel en Sommer.

T:Prolog
F:Ei blot til Lyst i Kveld vi samles her
SIDE:9-12
N:lejlighedsdigtning

{cs:ved en Forestilling til Fordel for Dronning Louises Børneasyl.}

Ei blot til Lyst i Kveld vi samles her:
Bag Teppets Hegn og Lamperækkens Skranke
Der stiger frem for os en Alvorstanke,
Som over Scenen kaste bør sit Skjær,
Ja danne Baggrund for de Vexelsyner,
•Der flygtigt i dens Billedramme lyner;
Og som det Lyse sees mod Mørket stillet,
Saa speiles Livet selv i dette Billed.

Thi under Livets vide Bølgeflade,
Hvis Toppe høit i Lykkesolens Glans
Foroven træde let i sorgløs Dans,
Der dølges Lag, som ingen Sol gør glade -
En Skare, lænket af sin Skjæbnes Vægt,
Som hages fast ved den, Slægt efter Slægt;
Hvor Barnet, uden Hjelp stødt ud i Livet,
Maa træde Sporet, som engang er givet,
Kan aldrig løfte sig som Fuglen kjækt
At søge, fjernt fra hine traadte Veie,
Det Ungdomsland, som dog er Alles Eie.

Og blandt de mange Maal, som Tidens Aand
Har sat os, er at løse dette Baand,
At ikke Ungdomskilden strax skal dæmmes,
Dens Klarhed plumres og dens Frihed hæmmes, —
At ikke Barnehjerterne skal isne,
For tidligt rørt af Livets bittre Kuld,
At ei i Udspring alt de Frø skal visne,
Der udsaaes ovenfra med gavnmildt Huld
I straatakt Ly som under Kronens Guld, —
At Veien til en frodig Livsensvaar
For alle dem, som tørste nu derefter
Og selv gad vinde den ved egne Kræfter,
Skal holdes aaben selv i Armods Kaar.

Lidt har vi gjort, og Meget staaer tilbage;
Dog, stiger alvorsmørk end Tanken frem
Mod Rummets Glans og Lamperækkens Bræm, —
Et Lysglimt kan vi dog af Mulmet drage:
Der, hvor ei Kamp mod Skjæbnens Haardhed skyes,
Der, hvor ei Offeret og Byrden flyes,
Er end til Værket Kræfterne kun svage, —
Der kaster Kjærligheden dog sit Lys.

Til den vi tale, — den, som aldrig trættes,
Med Tak for, hvad ved den er skeet og skeer,
Med Tro paa, at den vil og mægter Mer;
Thi skal engang hin Armodsbyrde lettes,
Maa Vægten løftes af dens Vingefjer.
Og bruser Tidens Hav end mangefold,
Og tales lydt om undertrykte Slægter,
Og lyster Mangen end og troer, han mægter
At læge Verdens Saar med Had og Vold,—
Det vil engang dog blive kjendt og mærket,
At Ufreds Aand er magtesløs og gold,
Og at kun Kjærlighed kan fremme Værket. —

---

Vor høie Dronning! Moder for saamange
I Ringhed Baarne som af Fyrsteslægt,
Hvis Mildhed dvælet har de hundred Gange
Ved straalagt Vugge, som ved purpurdækt!
Maa Værket trives ved din Varetægt
Og i dit Navn en Sommergrønhed fange
Saa rig som den, du fra de danske Strande
Har ladet strømme vidt om Verdens Lande!

T:Ved Kronprinseparrets Sølvbryllup
F:Der stod i Danmarks Have et stort og herligt Træ
SIDE:13-16
N:lejlighedsdigtning,heksameter

Der stod i Danmarks Have et stort og herligt Træ;
Det steg i Pragt mod Himlen, det skjænked Jorden Læ;
Fra Roden tidlig kløftet med Stammer og med Skud,
Vidt over Nordens Riger det bredte Kronen ud.

Over dets stolte Hoved femhundred Aar randt hen;
Af Træets ædle Stammer er nu kun een igjen;
Dog aldrig før det bredte sin Favn saa vid og stor,
Og aldrig af dets Skjønhed saa vide gik der Ord.

Aldrig var Løvet grønnere og friskere dets Dragt,
Og aldrig runded fuldere sig Kronens Sommerpragt;
Aldrig fyldtes den mere af Fugles Elskovssang,
Aldrig var Sommerglæden bag Løvet før saa lang.

Fjerntfra kom Fyrstesønner, som droges at dets Ry;
Og alle fandt det fagert at dvæle i dets Ly;
Hver tog et Skud af Stammen, inden de drog af Sted;
Naar hjem med det de vendte, de bragte Sommer med.

Og dog, mens Træet skygged i femhundred Aar,
Skygged for mangen Fyrstebrud med udslagne Haar,
Dog aldrig nogen Jomfru af Sveas Kongeblod
Har hvilet i dets Skygge og drømt ved dets Rod.

Da kom der over Sundet en ædelbaaren Maar;
Hun traadte under Løvet med Myrthekrands om Haar;
Hun helded sig mod Stammen i Somrens lyse Kveld,
Og over hende dryssed af Blomster ned et Væld.

Der sad den Frue siden fuldmangen Aftenrød,
Og gyldne Frugter trilled fra Gren i hendes Skjød;
Saadan har hun nu siddet i femogtyve Aar
Og i den feire Sommer viet den nye Vaar.

Den svulmer alt, som Knoppen bag Bladet staaer paa Vagt,
Beredt med nye Blomster at virke Aarets Dragt;
Og hendes Oie hviler paa hver en Knop med Lyst,
Som hun gav Liv og Varme udaf sit eget Bryst.

Hil Træets gamle Stamme med alle Grene ny,
Og hil den høie Frue, som sidder i dets Ly!
Hun sidde der med Ære endnu saamangen Kveld
Og eie selv sin Lykke og bringe Danmark Held!

T:Ved Haandværkerforeningens 50-Aars Jubilæum
F:Nu svandt halvhundred Aar, hvis Strid
SIDE:17-18
N:lejlighedsdigtning,ottaven

Nu svandt halvhundred Aar, hvis Strid
Lod gamle Huse knage;
De svandt med Laugets gyldne Tid
Og Mesterskabets Dage.
Men blæste de end Guldstøv bort
Som Støv af Laugsparykker,
De fik ei blæst, skjøndt de tog haardt,
Foreningen istykker.

Den melde kan med freidigt Mod,
Og det skal Alle vide:
Den staaer saa støt, som før den stod,
Og paa den rette Side.
; Den staaer med Kraft af Folkets Marv,
; Som aldrig lod sig bøie,
Ernst v. d. Rcckc: Nye Digte. -
Til Landets Ros og Standens Tarv,
Med samme Maal for Øie.

Men frygter den ei her og der
At tage op en Handske,
Det bli’er dog mest i Fredens Færd,
Man skal dens Gjerning granske:
Blev Manddomsværk, i Striden stort,
End ofte glemt med Striden, —
Hvad her til „Alders Trøst" er gjort,
Nok holder Stand mod Tiden.

Det Lov skal af dens Udsæd groe,
Om end ei Alt den magted:
Den fredet har det Gamle tro,
Mens paa det Nye den agted.
Lad andre Tiders andre Kaar
Dens friske Tanker føde!
Held være med den, naar den gaaer
Den nye Tid imøde!

T:For Universitetet
F:Om Damerne saa tidt vi sang
SIDE:19-21
N:lejlighedsdigtning,ottaven

{cs:ved Studenterjubilæet 1891.}

Om Damerne saa tidt vi sang,
At knap vi bor os skamme;
Hvad om vi tog os for engang
At synge om vor Amme?
Hin sorte Skole, som af Blæk
Og Sværte Melken blander,
Men dog i fire Sekler kjæk
Bar Lysets hvide Banner.

End snoer om den sig Foraarsløv,
Skjøndt den fra ung blev gammel;
Lad være den kan huse Støv
Og stundom gjemme Skrammel:
Philosophien, tandløs, graa,
Sees end som Portnerkjælling
Og rører, fredlyst i sin Vraa,
Af Alt sin Sulevælling.

Men andre Børn er voxet op,
Hvis Blik af Ungdom lue,
Der storme vil hver Klippetop,
Som lover større Skue, —
Der søger ei blot Tidsfordriv
For orkesløse Kræfter,
Men høine vil det tunge Liv
For dem, som sakker efter.

Endnu som fordum Skolen staaer
Og kaster Skin om Lande
Og ruster Snekker ud, som gaaer
Mod nye, fjerne Strande.
Vor egen Baad, vi takke for,
Den lod af Beding rende,
Og den vil sende fler, naar vor
Er hugget op til Brænde.

Men end vor Skude duer, kan hænd’s,
Til en forlænget Reise;
Ei er vi selv paa Kræfter læns
Og vil ei Nødflag heise.
End kan vi, mens vi holde Ror,
See frem som Ørn mod Solen
Og stikke ud en Skaal, en stor,
Paa Dækket her for Skolen.

T:Prolog
F:Nu har sig Høien lukket over Skatten
SIDE:22-25
N:lejlighedsdigtning

{cs:ved Mindefesten for N. W. Gade.}

Nu har sig Høien lukket over Skatten,
Dens Alfestemmer og dens Trylleri;
Korsfarersangen drager os forbi,
Dens dybe Stemmer klinge bort i Natten.
Kun med en Gjenlyd, som den gjemmer længe,
Endnu omkring os dirre Luftens Strenge;
„Gud vil det!“ lyder end af deres Sang
Tilbage mod os fra det vide Fjerne,
Ei, som tilforn vi hørte det saa gjerne,
Med Seiersmod, men nu med Vemodsklang.
„Gud vil det!" — Mestren med sin Høvdingshæder
Er vandret forud til de hellige Steder.

Dog hine stolte Skarer, han har ført,
Vil vandre deres Seiersgang om Lande,
Og disse Værker, han har skabt, vil stande,
Saalænge Sang af øren bliver hørt.
Hin store Kunst, der, medens Livet strider
Sin Kamp i Taager, skjænker Lys og Lyst,
Der spreder Guld paa Sky som Sol fra øst,
Der bringer Glimt fra Paradisets Kyst,
Hvor Livets Abild groer for alle Tider, —
Den blev ei skabt til Nuets Tidsfordriv;
Men, løftet over Døgnets Kamp og Kiv,
Lever den fort sit eget, høie Liv,
Men over Slægters Grave Slægten skrider.

Nok har han vundet for sig selv af Ære,
Nok har med den han smykt det lille Land,
Der ham blandt sine Største tælle kan
Og ei af nogen Søn vil Mer begjære.
Nok var det, hvad han for os Andre gjorde;
Mer end en Rigmands Arv er, hvad han gav
Til lige Deling mellem Høi og Lav;
Og ingen Røst vil løftes ved hans Grav,
At ei Enhver betænktes, som han burde.
Nok har han og af Aar og Lykke havt;
Og til at fylde den blev end ham givet
At vandre bort, ei svag og brudt som Sivet,
Men klar som før, usvækket i sin Kraft.

Hvad har vi Ret at fordre mer af Livet?
Og dog det er et dybt og varigt Savn,
Der end som Krans sig slynger om hans Navn.

Her savne vi ham; rundt i Salen her
Staaer der et Kunstnerfolk, sin Drot berøvet.
Beherske var hans Sag i al hans Færd;
Om paa sin Vandring under Bøgeløvet
Han ensom veied sine Tankers Værd,
Om ved sit Bord han mynted hver især,
Om han som kyndig Dommer Andres prøved
Eller i Glans af disse Lampers Skjær,
Mens hvert et Blik ham fulgte fjernt og nær,
Høit løftet med sin Taktstok Luften kløved, —
En Hersker var han, gjennem Hersken øvet.

Saa stod han, paa den Plads, der nu er tom,
Som et af hine Træer, der meldes om,
Hvorunder Oldtid sine Guder dyrked,
Og fra hvis Susen sære Toner kom,
Som løfted Sjælen og som Troen styrked.
Husk vel, hvad gjennem denne stolte Krone
Aar efter Aar til vore Øren klang
Af Finkers Fløit og Stæres Foraarssang,
Af Drosselslag og Nattergaletone.
Thi hver en Fugl, som eier Sangerstemme,
Har paa dens stærke Grene følt sig hjemme;
Enhver af os, som elsker Fugleslag,
Har lyttet til det under dette Tag
Med Tak og Fryd, som aldrig han vil glemme.
Og søger nu vort Oie rundt i Ringen
Af Stammer paa det danske Kunstparnas
Og spørger: Hvo skal fylde nu hans Plads?
Saa lyder Svaret: det kan Ingen, — Ingen!

Dog — heller end i Savnet os at tabe,
Saa lad os prise nu den Lykkens Gunst,
At vi har eiet ham, har kjendt hans Kunst,
Og eier det, som undtes ham at skabe.
Luk øret op og hør, hvor Gades Sang
End strømmer frisk som Vaarluft over Vang!
Naar Savnet mildnes, vil det sees med Glæde,
At end hans Aand er i hans Værk tilstede.

T:Ved Naturforskermødet 1892
F:Her samles vi atter paa denne Plet Jord
SIDE:26-28
N:lejlighedsdigtning

Her samles vi atter paa denne Plet Jord,
Ret heldigt af Grusdynger dannet,
Som Bræer tog med som Bagage fra Nord,
Men spildte til Slutning i Vandet.
Skjøndt Gruset blev vaadt og medhandlet raat,
Var dog Resultatet et ganske godt.

Og Fyrren slog Rødder, og Egene kom,
Med Meget, som kom for at svinde:
Engang løb her Bjørne i Høiskoven om,
Hvad nødigt idag man maa finde.
Men sidst kom en Æt, som arter sig ret
Og her just er bænket om Bordet tæt.

Velkomne da, I fra det stærkere Land,
Hvorfra vi fik øer leveret,
Velkomne hos os paa den fladere Strand
Til Rullestenssandet og Leret!
Tiltakke nu tag i Frændernes Lag
Og se paa den nye Formation i Mag!

Se, Bøgen staaer lysgrøn i Vaardagens Skjær,
Og Vildtet er tamt nu kan hænde,
Og Isbjerge kommer vel høist som Dessert;
Det Hele er mildnet en Kjende.
Men hvad her kan staae tilbage at naae,
Det tager vor Videnskab trygt sig paa!

En Dronning er den jo med Scepter og Sværd,
Som aldrig for Noget sees vige;
Det Første og Sidste er Alt hende nær,
Det Store og Smaa hende lige.
Hun kommer og seer; hun vil, og det skeer;
Knap ænser hun Tiden og Rummet mer.

Hil sidde den Frue med Ære i Hal,
Som tvinger de isnende Vande
At smelte af Leret det blanke Metal,
Som krone skal Fremtidens Pande.
Og priset Enhver, som hende har kjær,
Men dog fremfor Andre vort Selskab her!

T:Ved Afsløringen af Fru Heibergs Billedstøtte
F:Træd frem, du fagre Billed, for at melde
SIDE:29-30
N:lejlighedsdigtning,ottaven

Træd frem, du fagre Billed, for at melde
Om En, hvis Navn i Danmark glemmes ei,
Hvis Minde, som du selv urørt af Ælde,
End svæver foran lyst paa Kunstens Vei.
Forkynd, selv bleg og kold, om Blik, som straaled,
Om Blod, som rulied, om et Bryst, som slog,
Og om en Sjæl, som, altid vis paa Maalet,
Med stærke Vingeslag sin Bane drog.

Fortæl, selv marmorfast mod Tidens Strømme,
Om det, som Tiden bringer ei igjen,
Som, dygtigst blandt det Flygtigt-Skjønnes Drømme,
Med Nuet kom og svandt med Nuet hen;
Kald atter Syner frem for vore øine,
Der, lette selv lig Sommertaagens Dunst,
For tusind Sjæle dog har kunnet høine
Det trange Liv ved deres rige Kunst.

Fortæl, du Billed fra forsvundne Dage,
Om Tiden, da vor Kunst var ren og stor,
Hin Foraarstid, da Blomster uden Mage
Skjød frem, utalte, af den danske Jord, —
Da Digterstjerner over Norden blinked,
Da de gav Arnens Ild til Kunstens Hjem,
Og hun en Muse var, som stadigt vinked
Til nye Seire Sangerskaren frem.

Staa der, du lyse Billed, som en Lære,
En taus Formaning midt i Døgnets Elv,
Og vidn, at Kunsten skal for Livet være
En ædel Vin, som den, hun skjænked selv.
Meld tyst, hvad hendes gyldne Samtid skabte,
Hvad den har søgt, hvad den har villet skye;
Kald her igjen, hvad vor af Storhed tabte,
Og peg med Fingren mod et gjenfødt Gry!

T:Til Carl Ploug
F:Timerne skride, Livsdagen helder
SIDE:31-32
N:lejlighedsdigtning,ottaven,plough

{cs:paa hans 80-Aars Fødselsdag.}

Timerne skride, Livsdagen helder,
Lavt staaer dens Sol i straalende Skyer;
Ud over Vangen Aftenen vælder,
Lys som et fagert Eventyr.
Gamle, som selv har Tonerne kjære,
Du, som med dem har fyldt vort Sind,
Sang skal dig følge, Sang skal dig bære
Blidt imod Aftenfreden ind!

Du, som os gav dit ypperste Eie,
Gav os din Sjæl i Strengenes Klang,
Følg vore Tankers fladere Veie,
Hør vore Toner her engang!
Ikke med din omkap skal de klinge,
Ikke med Brag af Lur og Sværd;
Blot som en Luftning Bud skal de bringe,
Bud kun, at Venner er dig nær.

Stormen har lagt sig, Havet er roligt,
Skumringen staaer ved Himmelens Rand;
Frem af dens Kiming, mildt og fortroligt,
Dukker det lyse Aftenland.
Lyt i dit Loft, mens Høstsolen lægger
End om dit Tag sin gyldne Glans,
Tag som en Blomst den Sang, der dig vækker,
Gjem den med os i Minders Krans!

T:Prolog
F:Behøves en Prolog, før Teppet atter
SIDE:33-35
N:lejlighedsdigtning,ottaven

{cs:ved ,,Gjenboerne''s 50-Aars Jubilæum.}

Behøves en Prolog, før Teppet atter
Gaaer op for Hostrups Muses lette Gang, —
Behøves Pegepind, før fuldt man fatter
Hans Latters sunde, evigfriske Klang?
Det gjør den knap. Hvad høist deri vi skatter,
Er kjendte Træk, er som en gammel Sang,
Hvis første Toner om vor Vugge løde
Fra første Gang, vi saae en Dag imøde.

Det er det danske Lunes vante Røst,
Hvis Bølgesang os gjennem Livet følger,
Der skvulper evigt, som vort Hav mod Kyst,
Og bliver evigt nyt som Havets Bølger, —
Der mellem Fortrin sikkert gjemmer Brøst
Og mellem Seilløb for os Grunde dølger,
Men som i Trængsel aldrig har os sveget
Og, ligt vort Hav, er fremfor Alt vort eget.

Nei, Ord som Tjenerfølge kræves neppe,
Hvor denne Muse ungdomskjæk gaaer frem,
Saalænge, som der ei hos os er Ebbe
I selve Havet, som er hendes Hjem.
Blot før vi atter løfte dette Teppe
For hendes Ansigt, som det har i Gjern,
Et andet Ord skal siges, — et, vi skylde,
Der ikke skal forklare, men skal hylde.

Halvhundred Aar hun saae som Perler glide
I Tidens endeløse Rosenkrans,
Mens selv hun strøede sine Perler hvide,
Hvergang hun svæved os forbi i Dans.
Halvhundredaarets Sol gaaer under Lide
Omslørt af Flammeskyer, med uvis Glans,
Og tunge Vindstød gjennem Luften suse;
Men lige lys staaer endnu Hostrups Muse.

Halvhundred Aar saae Herskerstjerner stige,
Seniorer voxed frem, Seniorer faldt;
Halvhundred Aar har rystet Land og Rige;
Men Kobbersmedens Hus staaer fast trods Alt.
Lad denne Tanke, før den brat maa vige
i For Smilets Magt, naar Digtren først har kaldt, —
Til Andagt stemme blot en Stund, en liden,
For det i Hostrups Smil, som trodser Tiden.

T:Ved Afsløringen af Hostrups Buste
F:Sparsomt i Norden man Blomsterne finder
SIDE:36-41
N:lejlighedsdigtning,hostrup

{cs:paa Regensen.}

{c:I.}

Sparsomt i Norden man Blomsterne finder,
Farven er bleg og kun svag deres Duft;
Blomster dog har vi, som Digtningen binder,
Frodigt den groer i den nordiske Luft.
Foraarets Aande med Sol og med Vind
Lokked af Jord den og farved dens Kind,
Foraarets Længsel og Ungdommens Haab
Dugged dens Bæger og gav den sin Daab.
Her, inden Gaardens fredlyste Rige,
Her havde Sangen et Fristed og Hjem;
Her skal idag fra Læben den stige,
Hilsende ham, som bar herlig den frem.

---

   Hvor Aanderne huse
   Blandt Bøger og Støv,
   Der vaagned hans Muse
   Som Lindenes Løv;
   Der prøved sin Vinge
   Hun først i sit Skjul
   For ud saa at svinge
   Sig, fri som en Fugl.

   I lyttende Skare
   Studenterne stod,
   Da Toner fuldklare
   Dem strømmed imod;
   Men mere og mere
   De voxed med Magt,
   Mens Flere og Flere
   Med Undren gav Agt.

   Som Vaartoner løde
   Fra Lærkernes Bryst,
   De klang dem imøde
   Med Liv og med Lyst;
   Philisteren skræmte
   De op af hans Ro,
   Og Pigen forglemte
   At malke sin Ko.

   Som Trækfugle svang de
   Sig vidt over Strand,
   Og seirende klang de
   For hele hans Land;
   De seirrige Vaaben
   Bær Ungdommens Glans,
   Og Veien var aaben,
   Og Verden var hans.

---

Men strakte han end vide sin lette Tryllestav,
Og takker ham end Danmark for Sangens Guld, han gav, —
Fra disse røde Mure, hvor først dens Vugge stod
Tos selv han med en Gave, som aldrig ham forlod.

Det var Studentens Stemme, det var Studentens Smil,
Det var hans friske Latter, hans Lunes lette Pil,
Det var hans unge Kjækhed, hans Tankes raske Lyn,
Det var hans varme Hjerte, det var hans lyse Syn.

Og falder for hans Billed nu Sløret inden kort,
Har her han atter Stade for ei at drage bort,
Og staaer han blandt Studenter ved Bøger og ved Glas,
Skal Kredsen om ham vidne: Her staaer han paa sin Plads!

---

{cs:II.}

„I Byens Larm Regensen stod
Med sine Mure skumle
Og skued rolig ved sin Fod
Philisterne sig tumle.
Og vel blev den en gammel Knægt
Paa tvende hundred Vintre;
Dog rulied Blodet altid kjækt
Og fyrigt i dens Indre.

„Og bag dens Mure sig oplod
En Verden rig og stille,
Hvor Tanken paa sin lette Fod
Opsøgte Livets Kilde.
Der folded Blomsten skjult sig ud
I Læ for Storme hvasse,
Og Aandens Frø skjød stærke Skud
Udi den lune Kasse.

„Og Aander selv fik ofte Lyst
Til Gaarden ned at dale;
De fandt det her langt mere tyst
End i de høie Sale.
De banked paa Studentens Dør.“<note>Dør.] Dør</note> —
Jo, netop for at rykke:
De rykked ham som Ingen før,
Indtil han han skrev sit Stykke.

Halvhundred Gange Lindens Løv
Sprang ud paany med Hæder,
Og endnu kom der intet Støv
Paa Mesters Søndagsklæder.
Halvhundred Gange Bladet sank
Fra Kvist for Vintrens Vinde;
Men endnu Klint gaaer lige rank
Sin vante Gang derinde.

I Byens Larm Regensen staaer
Med sine Mure skumle;
Omkring den som i fordums Aar
Philistre nok sig tumle.
Men løftes Sindet friskt og kjækt
Bag Lindens Skygger svale,
Skal Livet selv hos Gaardens Slægt
Til Hostrups Minde tale!

T:Til J. P. E. Hartmann
F:Nu stunder Hundredaarets Kveld mod Nat
SIDE:42-45
N:lejlighedsdigtning,thorvaldsen,oehlenschlaeger,ottaven

{cs:Ved Cæciliaforeningens Concert, da han fyldte 90 Aar.}

---

Nu stunder Hundredaarets Kveld mod Nat,
Dets stolte Vandring nærmer sig sin Ende,
Dets rige Sagas gyldne Tankeskat
Vil snart man kun som Runemærker kjende.
Dets klart oplyste Hal vil staae forladt
Og Mulm sig om dens tusind Minder spænde;
Men gjennem dette Mulm, det evig dunkle,
Vil varigt endnu store Stjerner funkle.

Thi dette Sekel, som er træt af Ælde,
Af tusind Kræfters Gjæringslyst og Splid,
Var stort som intet før ved Aandens Vælde,
Ved Aandens Frihed og ved Aandens Strid, —
Var et, hvorom end Sagnet sent vil melde:
Thorvaldsens, Ørsteds, Oehlenschlägers Tid,
Da Tankens Ørne og da Kunstens Svaner
Skrev over Himlen deres Kæmpebaner.

Forsvundne! En for En de vandred bort;
Den Plet, de havde gjæstet, lod de øde.
Mod Nedgang skrider Hundredaaret fort;
Let tælles de, som saae dets Morgen gløde.
Lang — siges der — er Kunsten, Livet kort,
Og Aandens Kraft maa paa dets Korthed bøde;
Dog af de Store fra de store Dage
Staaer som et Under Een blandt os tilbage.

Hin Tonedigter, Fyrsten for vor Sang,
Som eier ikke mellem os sin Lige,
Som aldrig kjendte paa sin høie Gang
Et Maal, for høit for ham til did at hige, —
Som aabned Døren med sin Guldhornsklang
Til vore egne danske Toners Rige, —
De Unges Lærer som de Gamles Mester,
Han, der er her vor Gjæst, som vi hans Gjæster.

Og Hver iblandt os, Høie her som Lave,
Har henrykt drukket af hans gyldne Skaal,
Enhver hos os, som selv fik Sangens Gave,
Har havt hans Flugt til Leder og til Maal,
Har søgt hans Blik fra først, han kunde stave,
Har tændt sin Klyne ved hans Arnebaal,
Har øst med Andagt af hans rige Kilde,
Har speilet sig i den og følt sig lille.

Thi som et Kæmpetræ, en mægtig Eg,
For hvilken Livets Lov ei syntes gjælde,
Hvis Omfang gjennem Slægter steg og steg,
Saa saaes hans Kunst kun voxe med hans Ælde.
Fra Elvedans og Nøkkens Strengeleg
Til Vølvens Stemme steg hans Klang med Vælde;
Hinsides Fjeldene, som Synet stængte,
Fra Maal til Maal hans Kraft sig stadig trængte.

Dog opad, indad ikkun — udad ei:
Den kunde straalt udover Verdens Scene;
Men som et Træ, der fødtes af vor Mai,
Kun over os den bredte sine Grene.
Han søgte aldrig Storhed paa sin Vei,
Den Storhed, Dødelige kan. forlene;
Den fandt ham af sig selv, den fandt ham hjemme,
I denne Kreds, som lytter til hans Stemme.

Tak have han, den Gamle, Evigunge,
Vor Mester med den svanehvide Lok,
Som ei kan voxe ved den Ros, vi sjunge,
Som har, hvad ham af Hæder tykkes Nok, —
Hvis Navn og Sange boer paa Alles Tunge,
Hvis Ord er Kongens i vor Kunstnerflok,
Ham med det klare Sind og klare øie,
For hvem sig Alle enigt, villigt bøie.

Hil ham, hvis evigfriske Tonebad
Tre Slægtled har paa sine Bølger vugget,
Hil ham for hvert et ulæst, gyldent Blad
I Skjønheds Bog, som han for os oplukked,
For alle Perler, som han drog paa Rad,
For hver en Krans, han os og sig har plukket, -
Hil ham, som Først blandt os i Kunstens Rige,
Thorvaldsens, ørsteds, Oehlenschlägers Lige.

T:Coelestem adspicit lucem
F:Du Ørn, der løfter paa Frue Plads
SIDE:46-47
N:lejlighedsdigtning,ottaven

{cs:Studenterforeningen, Nov. 1895.}

Du Ørn, der løfter paa Frue Plads
Mod Solen frit dine Bryn,
Som skjænker Lærdommens øieglas
Til os, der har svagere Syn, —
Tag her du vor Hilsen paa Vers;
Vor Tak vi dig skylde, vor Sang skal dig hylde,
Hvis Alder gaaer i Hundredaar; —
Vi selv er kun femoghalvfjerds!

Var vor Forenings den smaa Person
Fra først dig noget imod,
Du fik i Tiden ved Transfusion
Dog selv en Part af dens Blod.
Og har den lidt Ære derfor,
Naar ei du er skimlet, — endsige ei himlet,
Det veed dog her blandt os Enhver:
Din Helsen og Sundhed er vor.

Og ungt er endnu dit Sindelag,
Din Vinge stærk som din Sjæl;
Og. rejicerer dit .Vingeslag
End en og anden „stud. præl . . .“,
Og gaaer han slukøret, det Skind,
Og tænker med Smerte, der fattes dig Hjerte, —
Der staaer, saa skam! et bag din Ham:
Du slap jo dog Pigerne ind!

Du ørn, som stirrer i Dagens Sol
Og læser den stjernede Nat,
Som vogter Tankernes Akropol
Og Aandens prægede Skat, —
Sid høit, som det sømmer din Rang!
Og skjænk efter Vane os Mer, end vi ane,
Af Kundskabs Væld fra Gry til Kveld, —
Maaske det dog frugter engang!

T:Bryllupsvise
F:Det kan jo hænd's, det er rart iblandt
SIDE:48-50
N:lejlighedsdigtning

Det kan jo hænd’s, det er rart iblandt
Og sundt at pjaske om i Vandet;
Men selv en Sømand er jo dog vant
At maatte gifte sig paa Landet.
Og har man længe føjtet om tilsøes,
Og trawlet Engelskmænd, men ingen Kys,
Higer Ens Savn
Dog mod en Havn,
Hvor der er Kjærester blandt Andet.

Og frygter lidt man for Skum og Sprøit
Imellem tyve Aar og fyrre,
Man lider dog, naar det vasker høit,
At vide Noget paa det Tørre:
En lille Plet, hvor skjult i Verdens Larm
En lille Arne lyser mild og varm,
Kort sagt, et Bo
Stort nok for To,
Skjøndt uden Skade noget større.

Men Livet selv har jo Bølger med,
Der synke skifteviis og stige;
Og bedst, om ogsaa det samme Sted
Er imod dem et sikkert Dige.
Ja, bedst, det ligger paa en Klippetop,
Hvor ikke Alleslags kan stænke op;
Tækket og smykt
Staaer det først trygt,
Naar selve Grunden ei kan vige.

Og Kjærlighed er en Klippes Navn,
Som kneiser over Livets Strømme,
Hvor der er Lindring for hvert et Savn,
Hver bitter Skaal, man faaer at tømme.
Dens Tinde rager ind i Himlens Blaa,
Naar Luften under den er tung og graa;
Der er for To
Moderne fro
Og skjønnest der for To at drømme.

Saa staae paa den da det unge Hus,
Hvis Dør vor Sang skal blomstersmykke,
Mod Bølger trygt og mod Stormes Sus,
Med Sol tilmaade som med Skygge.
Det vogte Ilden paa sin Arne tro,
Det lade Fred i Lyset om den groe,
Lykke og Held
Værne det vel
For dem, som inden boe og bygge!

T:Prolog
F:I Tydskland ved Main - saa lyder
SIDE:51-56
N:lejlighedsdigtning,oehlenschlaeger

{cs:ved en Forestilling til Indtægt for de Spedalske.}

I Tydskland ved Main — saa lyder
En gammel Krønikes Ord —
Midt i den rige Floddal
Der sidder en Eneboer:

En Munk, som leger paa Strenge
Og synger de fagreste Kvad,
Saa ingen Mand er hans Lige
r Vidtom paa Land og i Stad.

Og Floden vandrer mod Rhinen
Og tager hans Sange med:
De finde i Borg og i Hytte
Venner og Arnested.

De tone paa Alles Læber
Langs hele den brede Rhin,
Hvor Druen svulmer i Solen
Og lover en ædel Vin.

Han synger om Jordens Skjønhed,
Om Duft og Sol i det Frie,
Om Mai med dens tusind Glæder,
Som vandre ham fjernt forbi.

Han laaner hvert Blomster Stemme
I Vaarens brogede Flor;
Hver Rose, Sommeren bringer,
Giver han Røst og Ord.

Men selv han sidder alene
Som paa en øde Ø,
Hvor ingen Seiler kan naae ham
Over den fraadende Sø.

Der er som et Hav omkring ham,
Som Ingen vil trodse kjækt,
Der skiller ham selv fra Glæden
Og Jordens øvrige Slægt.

Gusten og bleg er hans Pande
Og mørkt er hans Klædebon;
Selv de, hvem hans Sang gjør glade,
Tør aldrig række ham Haand.

Og slæber han sig fra sit Kammer
Ved Stav i Aftenens Skjær,
Saa ringer han med sine Bjelder,
At Ingen skal komme ham nær. —

Saa lyder sært og vemodigt
Den gamle Fortællers Ord
Om Sangeren, den spedalske,
Der end blandt Levende boer.

Femhundred Aar er alt svundne,
Siden han lagde sin Stav;
Glemt er hans Navn og hans Sange,
Og Ingen kjender hans Grav.

Men Sotten, den skjulte Fjende,
Som voldte ham al hans Nød,
Gaaer end sin Gang over Jorden,
Bringende Kvaler og Død.

End fører den tyst, usynlig,
Mod Livet sin evige Strid;
Og Lægedom for den veed man
Saalidt som i fordums Tid. —

Der stiger en O af Havet,
Ensom, fjernt imod Nord;
Ogsaa fra den har Toner
Svunget sig vidt over Jord:

Draper og Sagaharper
Har klinget med Oldtidsrøst,
Gjenlydende over Verden,
Men mest i vort eget Bryst.

For Nordens vaagnende Slægter
Sprang der et Foryngelsens Væld
Med Kraft som af Fjeldets Rødder
Og Klang som af Malmen i Fjeld, -

Med Glød som af Fjeldets Indvold,
Hvis Ild bliver aldrig slukt;
Oehlenschlåger drak Styrken
Af det til sin Svaneflugt.

Saa ligger øen i Havet,
Ensom, rig kun paa Sang,
Og lader den gaae over Lande,
Som Munkens gjorde engang.

Saa vogter som han den stille
Pundet, den fik betroet,
Og gjemmer som han i Brystet
Den samme tærende Sot.

Der naaer et Suk vore øren
Over det fraadende Vand
Og byder os, vi skal række
En Hjelperhaand, om vi kan.

Thi eier.vi ei mod Giften
Den sande Lægedoms Skaal,
Vi kan for dens snigende Vandring
Dog sætte Grænser og Maal.

Tyst lyder Sukket omkring os,
Som fordum Bjeldernes Klang
Bad for de stumme Spedalske
I Kirken ved Ottesang.

Og hvis I vil lindre Nøden,
Som Armod gjør dobbelt tung,
Saa gjør som de Fromme dengang,
Og tag en Mønt af jer Pung.

Spørg ikke, om det, som faldt jer
I Haand, er stort eller smaat,
Men giv, hvad I vil, og tænk blot,
Med eders Skjænk gjør I Godt.

T:Ved en Mindefest for den 24. Marts 1848
F:Danmark deiligst Vang og Vænge
NOTE:Se <xref poem="kok1999030201"/>.
SIDE:57-58
N:lejlighedsdigtning,ottaven

„Danmark deiligst Vang og Vænge
Lukt med Bølgen blaa“ —
Tør paa hine gamle Strenge
End vi altid slaae?
Kan de Bud i Toner sende,
Der endnu i Hjerter tænde?
Bud, de lod for Fædre klinge,
End til Sønner bringe?

Brust har engang de med Vælde
Over Borg og By,
Lydt som Lærkers Sang at melde
Dagens unge Gry,
Ringet Solen op for Folket,
Ildnet Sind og Viljer tolket,
Viet Stunden, da i Flammen
Alle smelted sammen.

Fjern er Tiden, som dem hørte,
Fjern fra os dens Aand,
Fjerne Kæmperne, som førte
Da dens Sværd i Haand.
Fanen, de bar høit til Seier,
Nu paa deres Gravhøi vaier;
Kun om den for ei at rokkes
Deres Æt kan flokkes.

Danmark, dine Kæmpegrave
Er en kostbar Skat,
Er en- Skrift med Runestave,
Dig til Vartegn sat:
Paa dit Sværd, naar Farer true,
Vil engang den staae i Lue;
Da dig selv igjen du finder
Hel i dine Minder!

T:Til Valdemar Price
F:Et Folkesagn fortælles i Landet viden om
SIDE:59-61
N:lejlighedsdigtning,kuplet

{cs:med en Hædersgave.<note>* Overrakt ham af en Damecomitee med Prof. J. P. E. Hartmann som Formand.</note>}

Et Folkesagn fortælles i Landet viden om
Om Riddren, der en Aften i Elvelegen kom.

Der dansed fagre Møer med Lilieblomstens Lød;
Den Fagreste blandt dem ham et Bæger høvisk bød.

Han greb det uden Tøven, han mæled intet Ord;
Men Drikken, som det gjemte, den spildte han paa Jord.

Da flokked trindt omkring ham sig Elverne med Hast,
Imens han Byttet knuged mod Brystet tæt og fast.

De slynged, hvor han traadte, om ham en Elvedans,
De dansed uden Naade ham fast fra Vid og Sans.

Da tændtes Morgenstjernen i øst, og Hanen gol,
Og Dansen svandt i Taage som Dug for klaren Sol.

Op vaagned han forvildet af Kogleriets Baand;
Kun Bægret var tilbage, han holdt det i sin Haand.

---

Tidt saae vi jer, Hr. Ove, ved Kveld i deres Magt;
Se her ved Dag en Skare med mindre fjendtlig Agt:

En Flok af Ellepiger slaaer nu om eder Kreds,
Mens Kongen selv, den Gamle, med Kronen bag dem sees.

Men naar den Drøm forsvinder, som her et Nu jer bandt,
Lad Bægeret da vidne, i den var Noget sandt:

Det bringes eder atter med Tak og venligt Sind;
Lad nu i Fred det lukkes blandt Seiersminder ind.

T:Ved Afsløringen af N. W. Gades Billedstøtte
F:Paa Sjølunds fagre Sletter
SIDE:62-64
N:lejlighedsdigtning,ottaven

{c:I.}

Paa Sjølunds fagre Sletter,
I Sommernattens Fred,
Hvor Taagen Kranse fletter
Om Engens Blomsterbed,
Til Sus af Bøgekroner
Gav først hans Strenge Klang:
Af Nordens egne Toner
En Sølverkilde sprang.

Og Sagnets Aander svæved
I Midnatsglans ham nær,
Og Høien tyst sig hæved
I Høitidsfaklers Skjær;
Smaablomsten lytted vaagen,
Mens Dvergene holdt Thing,
Og blændende af Taagen
Steg Elvedansens Ring.

I Bølger ud med Vælde
Gik Dansen over Jord
For vide Bud at melde
Om Mesteren i Nord;
Dog mægtigt i den blanded
Sig Korsets Kæmpers Sang;
Tilsidst mod Morgenlandet
Hans Sjæl med den sig svang.

---

{c:II.}

Til Jorden stiger Kunsten ned
Som Gnist fra Himlen sendt,
En Ild med Glans af Evighed,
Paa Tidens Altar tændt.

Og hil den Kaarne, Templets Vagt,
Til hvem dens Røgt betroes,
Som lader straale vidt dens Pragt,
Sit Folk og sig til Ros.

Blev end hans Lod som Støvets Søn
At dele Slægtens Kaar,
Saa reiser Kunsten ham til Løn
En Bautasten, som staaer.

T:Prolog ved Henrik Hertz' Hundredaarsfest
F:De store Mænd iblandt os
NOTE:* Navnet Iolanthe (S. 66), — Violanthe, ɔ: Violblomst, ældre Fransk Yoland, skrives og scanderes af Hertz urigtigt »Jolanthe«. Jeg har ikke kunnet overvinde mig til at følge ham heri, men har forsaavidt gjort mig skyldig i at citere feilagtigt.
SIDE:65-68
N:lejlighedsdigtning,hertzh

De store Mænd iblandt os
Er bievne sjeldne Gjæster,
Og Festerne, vi feire
For dem, er Mindefester.

En efter en sees glide
Forbi os som en Skygge,
Mens vi paany hans Urne
Med friske Kranse smykke.

Og Tidens store Viser
Os i sin Vandring melder,
At fra hans Fødselstime
Alt hundred Aar den tæller. -

Igjen en saadan Time
Vor Andagt tyst forlanger
Og minder os om Ragnhilds
Og Iolanthes Sanger, —

Om ham, hvis Tryllekræfter
Lod op af Graven stige
Og stilled os for Øie
Det Evigt-Ridderlige, —

Om Gratiernes Yndling,
Om Sprogets ædle Mester,
Hin Rigmand, ved hvis Taffel
Vi Alle tidt var Gjæster.

Dog naar med Hundredaaret
Hans Navn bekranses atter,
En lille Kreds ham mindes
Som <w>„Hundred Aar“s</w> Forfatter,

Der ei blot hørte Bifald
Fra tusind Stemmer gjalde,
Men ene turde løfte
Sin egen imod alle, -

Som, mens hans Tanke svang sig
Vidt over Livets Færden,
Med Høihed lydt forkyndte
En Digters <w>Pligt</w> for Verden, —

Som altid for sin Stræben
Det samme Formaal stilled
Med hine Ord, han føied
Som Valgsprog til sit Billed:

„Thi du skal Alt forklare;
„Men Intet skal dig smitte:
„Dig selv skal du bevare
„Urørt i Sletheds Midte."

Og medens vort Aarhundred
Imod sin Midnat stunder,
— Aarhundredet, som regner,
Som gransker og som grunder,

Der, som i Rummet, søger
I Sjælen nye Lande,
Og som til Maal for Kunsten
Har nu for Alt <w>det Sande,</w> -

Imens dets Aftenskygger
Sig nu mod Nedgang længe,
Lad end hans Ord til Tiden
Igjennem Larmen trænge, —

Det Lovbud, han holdt Kunsten
For Øie, mens han leved,
Den Rettesnor, han satte
For, hvad han selv har skrevet:

„Thi du skal Alt forklare,
„Men Intet skal dig smitte:
„Dig selv skal du bevare
„Urørt i Sletheds Midte.“

T:Cantate ved Mindefesten for 1848
F:Halvhundred Gange stod Rugen grøn
SIDE:69-74
N:lejlighedsdigtning

Halvhundred Gange stod Rugen grøn
Og skifted Vinter med Vaar
Fra dengang, en Jevndøgnsstorm med Døn
Gik over vor Abildgaard.
Halvhundred Gange langs Sjællands Kyst
Stod Bøgen i Sindal ny;
Frø, den kasted dengang i Høst,
Er alt Høiskov, Ympernes Ly.

Men endnu suser i Nordens Blæst
Lunden sit eget Sprog;
End feirer den fri sin Løvsalsfest
Og kjender ei fremmed Aag.
End bygger i den en Fugl med Sang,
Som høres vidt under Ø,
Synger for Hjerter af Hjertets Trang
Om Daad, som aldrig kan døe.

   Paa Sotteseng, der laa en Drot;
   Saa vide fra hans trygge Slot
   Hans sidste Tanke foer:
   „Nu brister det derovre!“
   Det var hans sidste Ord.

   Uprøvet end, med uvist Mod
   En Kongesøn med Kronen stod;
   Fra Syd trak op et Veir,
   Høit brused stærke Bølger
   Hans egen Høistol nær.

   Da kasted han med Spir og Skrud
   I Folkehavet kjækt sig ud
   At møde Bølgens Flod,
   Og midt i Søens Fraade
   Fandt Grund han under Fod.

   Tæt Mulmet stod ved Himlens Bryn,
   Beredt at briste med et Lyn;
   Men lige tro og fast
   Stod Folk og Konge sammen
   Den Time, da det brast.

---

Og det skal mindes med Tak og Pris
   Gjennem de rullende Tider,
Mindes trods mangen Drøms Forlis,
Mindes trods Tvivlens klamme Dis,
   Som tung over Slægten skrider:
Da Danmark kaldte Sønner i Nød,
Stod alle Hjerter som eet i Glød;
   Da Kæmperne traadte i Ringen
Og Terningen randt om Liv og Død,
   Da tøved og svigted Ingen.

Op stod et Folk som en eneste Mand
   Vakt af Aarhundreders Dvale;
Glemt var al Forskjel, Byrd og Stand,
Kjendt kun og følt det Fædreland,
   Som hørtes til Hjerter tale.
Til Vagt for Alter og Arnebaal
Smedede Faren et Klingestaal
   Af Malm, man agted for ringe,
Og risted Værget med Runemaal,
   Som ingen Magt kunde tvinge:

---

   Som Trællen bag sin Plov
   I Skumringstider lange
   Den danske Bonde sov.
   Da lød hans Øre nær
   En Lyd som Lærkesange,
   Der steg i Morgenskjær.

   De meldte om en Tid,
   Da fri han stod paa Thinge
   Og fri drog Sværd til Strid.
   De varsled om en ny,
   Da Lænken skulde springe
   Og Trællesindet flye.

   De maned ham som Klang
   Fra svundne, store Tider,
   Da Mod gav Høvdingsrang.
   Da retted han sin Krop,
   Da vaagned han omsider
   Som <w>Landsoldaten</w> op.

---

{c:II.}

Hil dem, og signet være deres Minde,
   Sønner med Fædrenes Manddom og Marv,
Dem, der fulddanske i Sprog og i Sinde
   Hegned vor Odel og hævded vor Arv.
Hil dem, der Løftet har holdt, som de svor,
Dem, der for Danmark var Brynsærkens Ringe,
Dem, der var Slaget i Frihedens Vinge,
Dem, der som Lyn af dens gravfundne Klinge
   Sprang og for os drog lysende Spor.

Hil dem, og Hæder kranse deres Grave,
   Dem, som gik dengang i Døden med Sang!
Selv blev som Frø de lagt ned i vor Have,
   Frø, der i Tiden vil grønnes engang:
Mindes skal de, naar i Magternes Spil
Atter for Danske det gjælder at være, —
De, som vor arvede Saga til Ære,
De som de kommende Slægter til Lære
   Skrev med deres Blod, at vi kan, naar vi vil!

T:Ved Afsløringen af H. W. Meyers Billedstøtte
F:Hil den Kunst, som Livet smykker
SIDE:75-77
N:lejlighedsdigtning

{c:I.}

Hil den Kunst, som Livet smykker
Med sit Gyldenskjær,
Mer dog den, som Skjoldborg bygger
Mod dets Fjenders Hær.
Hil den Kløgt, som gavmild byder,
Hvad vort Sjm og øre fryder, —
Mer dog den, som, tro i Fare,
Begge kan bevare.

Hil Hygieias Skaal, for Alle
Fyldt med samme Vin,
Den, som intet Land kan kalde
Fremmed eller sin;
Hil den Trang, som, aldrig trættet,
Imod nye Maal er rettet,
Den, som, os til Baade, trænger
Længer, altid længer!

Han var En af dem, hvis Snilde
Friske Kranse tog,
Som af Aandens dybe Kilde
Nye Spande drog:
Tusind øren, som fornemme
Toners Klang og Venners Stemme,
De vil tyst og dog med Vælde
Om hans Gjerning melde.

Tusind Sjæle, som kan vandre
End ved Livet fro,
Som imellem sig og Andre
End har Talens Bro, —
De er Minder selv til Ære
For hans Daad og for hans Lære!
Bær kun Faa hans Navn paa Læben,
Signe Fler hans Stræben.

---

{c:II.}

Saa boe nu hans Minde i Hegn af det Land,
Hvis Søn han har ønsket at være,
Som eied hans Liv og hans Virken som Mand
Og arved hans Kunst og hans Ære.
Det gjemme i Favn og frede hans Navn
Blandt deres, som saaede til Slægters Gavn.

Saa staae nu hans Støtte, hin Forskning til Pris,
Som ikke til Sproggrænser kjender,
Hvis Seire er Alles og Ingens Forlis,
Hvis Hærtog om Verden ei ender.
Os selv skal den spaae: skjøndt svage og faa,
Har end vi en Gjerning og Maal at naae.

Thi sees her hans Billed, til Livet gjenvakt
I Sten og Metal, som ei viger,
En Hyldest det melder, som Danmark blev bragt
Fra fremmede Stæder og Riger.
Det leve i Glans og være vort Lands
Og sees som et Blad i vor egen Krans!

T:Prolog
F:Der var en Tid, da ingen Herskers Dage
SIDE:78-80
N:lejlighedsdigtning

Der var en Tid, da ingen Herskers Dage
Forløb i Tryghed, uden blodig Kiv,
Da tiere man maatte Sværdet drage
Og Vaaben trued mere Hvermands Liv.
Man hører mindre nu til deres Gny,
Stormklokken røres sjeldnere i By;
Hver Trætte vil de Store selv forhindre.
Dog, mens de vante Fjender frygtes mindre,
Vise sig fler og fler for os som nye,
Fjender, vi daglig tvinges at erindre
Som mere farlige end Staal og Bly.

Vi har dem i os selv, hvorhen vi gaae,
Omkring os, overalt for vore Blikke,
Hvorhen vi see, endskjøndt vi see dem <w>ikke</w>,
Selv om vi tage stærke Briller paa.
Vi har dem i den Grund, hvorpaa vi staae,
I Taagen, naar den kommer klam og graa,
I Luften, naar den hvælves ren og blaa,
I hvert et køligt Bæger, som vi drikke,
I Duggen, som vi see paa Rosen ligge,
I Fersknens røde Kind, som luer hed,
I Bogen, som vi tog fra Hylden ned,
I Sømmet, hvorpaa nys vi Fingren rev,
Maaske — hvem veed? — selv i den Elsktes Brev, —
Kort, overalt: hver Sprække, hver en Fure
Har tusind Fjender af os gjemt, som lure.

Lys! Mere Lys! — Det var til denne Jord
En af dens største Aanders Afskedsord.
Lys for at see dem! Skjulet maa.dern røves;
Lys for at fatte dem, før Kamp kan prøves,
Lys for at følge deres træske Spor!

Og hil det høie Lys, det himmelsendte!
Hil det, som i vor første Morgenstund
Sit gyldne Slør omkring vor Vugge spændte,
Som end hver Morgen vækker os af Blund, —
Og hil det andet , som i Sjælens Grund
Gang efter Gang sig for vor Tanke tændte
Og skjænked Aanden stadig nye Fund, —
De tvende store Lys, som gav os Vaaben
Endog til Angrebskrig mod Fjendehoben!

Thi selve Glansen, som den hoie Sol
Rundhaandet spreder fra sin Herskerstol,
Den blev for Aandens Snilde Malmen god,
Lig den, Naturen har i Bjerget dannet,
Der, som af flere ædle Stoffer blandet,
I Tankens Smelteværk sig skille lod.
Som Mestren kjender hvert Metal især,
Kjender Naturens Forsker Solens Skjær;
Han spalter det i Straaler, blaa og røde,
Han veed hver enkelt Farves Kraft og Værd
Af selve Straalerne han smedder Sværd
Til Kamp imod de skumle Fjenders Hær:
Hver maa han med et eget Vaaben møde.

Saa Held da Værket! Held vor Fædrejord,
Hvor Aandens Blomster endnu frodigt groer
Pris være den, som søger tro og finder,
Pris være Lyset selv som Seiervinder!

T:Ved Nedlæggelsen af Grundstenen til et Hjem for de Blinde
F:For dem, hvis Sans er lukket
SIDE:81-82
N:lejlighedsdigtning

{c:I.}

For dem, hvis Sans er lukket
For Lysets gyldne Drøm,
Hvis Blik sig aldrig vugged
I Aftnens Rosenstrøm,
For dem, som aldrig vækkes
Af Gryets Herlighed,
For dem en Grundsten lægges
Idag i Jorden ned.

Vi selv, som fik i Eie
Den fulde Straalepragt,
Faae lede deres Veie
Og være deres Vagt.
Gav Livet dem kun Skygge
Og Skygge uden Ly,
Maa vi en Borg dem bygge
Mod Verdensstormens Gny.

---

{c:II.}

Saa lægge vi Stenen med Haab og med Tro,
Et Frøkorn for Tiden, som. kommer,
Og bede, at Frøet maa spire og groe
Som et Træ gjennem Vinter og Sommer.

Saa brede dets Krone sig kraftig og stor
Med Løv, som kan hygge og frede,
Hvor hjemløse Fugle kan samles i Chor
Og hver Enkelt dog faae sig en Rede.

Guds Fred med vort Værk, naar det løfter sit Tag;
Sin Kraft han i det lade kjende,
At derfra maa falde en Straale af Dag
I den Nat, som ei her fanger Ende!

T:Cæciliaforeningens Farvel til J. P. E. Hartmann
F:En Engel har rørt din Pande
SIDE:83-84
N:lejlighedsdigtning

En Engel har rørt din Pande,
Da som Barn du i Vuggen laa;
Han aabned dit øie for Lande,
Som gjemmes bag Bjergene blaa.

Han tegned din stigende Bane
Mod det Eviges blomstrende Vang;
Det Største, som Hjerter kan ane,
Det drog dig som svulmende Klang.

Og Klangen, som jubler og klager,
Gav din Sjæl os som Sangbund igjen;
Den svæver end om os og drager
Mod Glansen, hvor du vandred hen:

En Engel har rørt din Pande
Og lukt dine Øjne to;
Han vække dig glad i de Lande,
Hvor Blomsterne feirest groe!

T:Ved Musikforeningens Mindefest for J. P. E. Hartmann
F:Nu sank paa Danmarks Helikon
NOTE:* Citatet S. 87 er af Munchs »Hinsides Bjergene«, componeret af Hartmann, hvortil jeg oftere har alluderet. Digtet S. 96 er, skjøndt skrevet og trykt for rum Tid siden, ligesom de to foregaaende virkelig skrevet med Tanken paa det nu nære Aarhundredskifte, hvisaarsag dets Lin. 1 her gives i dens oprindelige Form. Grunden til, at jeg havde phantaseret mig ind i denne Tanke, var, at den paagjældende Nytaarsdag netop var en Hundredaarsdag i min Familiehistorie.
SIDE:85-87
N:lejlighedsdigtning

{c:I.}

Nu sank paa Danmarks Helikon
Det sidste stolte Træ;
Nu tier Vølvens Spaadomsaand,
Som taled i dets Læ.
Vor Fremtid som et lukket Land
Er skjult for os i Nat;
Naar løfter atter En som han
Dens runebundne Skat?

---

{c:II.}

Der fløited en Fugl over Furesø
   En Aften i Vaar;
Da lytted i Danmark hver Svend og Mø,
   Som Elskov forstaaer.

Der svang sig en Flyver med større Fang
   Om Belter og Fjord;
Dens Toner var høifundet Guld, der klang
   For Folket i Nord.

Der svæved en Svane tilsidst med Sang
   Mod Himmelens Bryn;
I Solen den saae, til vor Jord engang
   Svandt bort for dens Syn.

---

{c:III.}

Og Aar vil komme, Aar vil gaae,
Før Luren, <w>han</w> har blæst, vil høres gjalde,
Før Nogens Haand vil Harpen slaae,
Der høitidsstemt det hele Folk vil kalde.
Men til vor Kunst engang skal naae
<i>Det sidste Bjerg, det høieste af alle,</i>
Vil hans, mens om os Skygger falde,
Som Glans af Dag for os derover staae.

T:Til Amdrup-Expeditionen
F:Velkommen, I, hvis Sommerbo
SIDE:88-89
N:lejlighedsdigtning,ottaven

{cs:(ved Carlsbergfondets Festmiddag.)}

Velkommen, I, hvis Sommerbo
I Midnatssol blev tjeldet,
Hvor neppe Mos har Lyst at groe,
Og Bræer skure Fjeldet!
Laa I paa Is i Somrens Tid
Og sov i Soveposer,
Bør nu jer Vinter vorde blid
Og Veien strøes med Roser!

Hvad I har viist af Heltemod,
Til Staal i Fare hærdet,
Hvordan for Maalet Liv og Blod
I voved uforfærdet,
Hvad Bytte fra jer Orlogsfærd
I lagde ned herhjemme,
Vil mindes andensteds end her
Og ikke gaae i Glemme.

Men lad der tales sande Ord
Om Hæder, I har vundet,
Om Veien i det høie Nord,
I første Gang har fundet;
Lad Undren staae om Kystens Vold,
I voved først at gjæste, —
At I kom hjem i god Behold,
Er <i>her</i> idag det Bedste!

Tag nu vor Tak, og tag et Hvil,
Hvor ingen Fare truer,
Hvor ikke Druen er fossil,
Og Isen ikke skruer!
Har I jer stridt med freidig Aand
Blandt „Fonner“ ned fra Norden,
Saa hil, naar I til „Carlsberg-Fon“
Er naaet fra Carlsberg-Fjorden!

SEKTIONSLUT

SEKTION:Blandet Lyrik

T:Ved Aarsskiftet
F:Mens Aarets Livssecunder
SIDE:93-97

{c:I.}

Mens Aarets Livssecunder
Med Hast mod Enden ile,
Jeg sidder endnu vaagen
Og kan ei gaae til Hvile.

Det er, som man en gammel
Bekjendt Farvel skal sige,
Og fra hans Helsotsleie
Har ei man Lyst at vige.

Mens man med Uhret for sig
De sidste Pulsslag tæller,
Op fra forborgne Kilder
En Strøm af Minder vælder.

Man husker end vemodigt,
Hvad Godt os Vennen skjænked,
Hvormange glade Stunder
Han ved sit Bord os bænked, —

Hvad Vin han gød i Bægret,
Hvad Toner han gav Text til,
Hvad Solskin han os bragte,
Hvad Blomster han gav Væxt til.

Og Alt, hvad før os stundom
Til Vrede mod ham ildned,
Er nu i Afskedstimen
Forvisket halvt og mildnet.

Hav Tak da, gamle Kjending,
For Alt, for Sorg og Lykke;
Lad mig i Fred til Afsked
Dig øiet til nu trykke.

---

{c:II.}

Den sidste Time rinder
I Glasset uden Dvælen,
Og med de sidste Sandskorn
Vi kaste los fra Pælen.

Omslørt af Vintertaagen
Vi glide ud mod Havet,
Hvor Fremtidskysten ligger
I Midnatsmulm begravet.

Fra snebedækte Vange
Og blomsterløse Lier
Styre vi ud mod Maalet
For vore Drømmerier.

Ei mere til det Svundne
Vi vende gad tilbage;
Men Ilden fra dets Arne
Vil dog vi med os tage.

---

{c:III.}

Du Kæmpeknop, Aarhundred,
Som bier ei Aurora,
Men springer ud ved Midnat
Som Cactus grandiflora!

Paa Tidens gamle Stamme
Brat sig til Syne lade
Din Krones hundred store,
Uplettet hvide Blade.

End veed man ei, hvad Løndom
Der gjemmes i dit Bæger,
Om Gift maaske, som dræber,
Om Nektar vel, som kvæger.

Man gjætter ei, hvad Skjæbnen
Paa hvert et Blad vil skrive,
Om blodig eller gylden
Dens Digterskrift vil blive.

Eet veed vi kun, vi mægte;
For Eet vi Skylden bære:
Om Skriften der skal læses
Med eller uden Ære.

T:Til Fru Betty Hennings
F:Jeg veed, hos Dem der flokkes
SIDE:98-99

Jeg veed, hos Dem der flokkes
En broget Blomsterskare,
Saa De har ingen Mangel
Idag paa denne Vare.

Og i det hele Optog,
De mønstrer der paa Bordet,
Har mine kun en Tone
At blande med i Choret.

Indsvøbt i Rosenduften,
Som op imod Dem stræber,
Den samme Hilsen bringes
Fra hundred Blomsterlæber:

En Tak for, hvad De gav os
I Aaret, som er rundet,
En Tak for det, vi selv vandt
Ved Alt, hvad De har vundet!

T:Stambogsvers
F:Hvad skal jeg skrive dog til Benedicte
SIDE:100
N:sonnet

Hvad skal jeg skrive dog til Benedicte?
Nu har jeg havt den Bog i Aar og Dag,
Og det betragtes som en afgjort Sag,
At denne lange Tøven maa forpligte.

Hvad gjør jeg? Alle mine Tanker svigte;
De drive paa det Vide rundt som Vrag,
Og ingensteder, for mig eller bag,
Den Kyst, hvor der groer Stambogsvers, i sigte,

Hin Palmestrand, hvor under Løvets Buer
Sonetter til Alverdens Møer og Fruer
Som Kokosnødder hænge rundtomkring —

Lad see! Her svømmer jo en Nød i Vandet,
Den har skam Formen! Den er der fra Landet!
Hvad er deri? — O vee! Sletingenting!

SEKTION:Vignetter til Blade

T:<num>1.</num>Aakande
F:Aakandeblad, som let paa Dammen flyder
SIDE:101
N:sonnet

Aakandeblad, som let paa Dammen flyder,
Med Rod i Dynd, hvor knap du bunde kan,
Delt mellem Lysets og et Mørkets Land,
Der hver for sig et eget Kaar dig byder:

Din øvre Flade, blank i Solens Brand,
Hvert Stænk af Regn som Perler fra sig skyder;
Den nedre, tvungen af en Lov, den lyder,
Bestandigt vædet af det sorte Vand.

Du kan ei løfte dig, kun opad skue,
Mens Bølgens Skvulp dig hæve eller sænke,
Stavnsbunden der i dine Fællers Kreds;

Dog naar den gyldne Blomst i Solens Lue
Sig løfter rank, det er som, hvad I tænke,
Frigjort engang fra Drømmens Verden sees.

T:<num>2.</num>Nelde
F:Neldeblad! hvo halvt dig kjender
SIDE:102

Neldeblad! hvo halvt dig kjender,
Rører helst dig kun med Handske,
Hvis han ei vil skye dig ganske,
Da jo Hvermand veed, du brænder.

Dog, hvis Nogen fuldt forstaaer det,
Mindre Omsigt Tingen kræver:
Tager man med bare Næver
Haardt og hurtigt fat, saa gaaer det!

T:<num>3.</num>Malurt
F:Malurtblad, saa besk som intet andet
SIDE:102

Malurtblad, saa besk som intet andet!
Hver har vist fra først af dig forbandet,
Naar din Saft blev i hans Bæger blandet.

Dog, det er en Sandhed, som erkjendes,
Om alt Had med Kjærlighed ei endes,
At man dog til Bitterhed kan vænnes.

Muligt, at vi handler ei som Taaber,
Selv naar vi paa lutter Honning haaber,
Om vi vænner os til dig i Draaber!

T:<num>4.</num>Bregne
F:Sirlige Blad, som flyer for Solens Flammer
SIDE:103
N:sonnet

Sirlige Blad, som flyer for Solens Flammer
Og søger Skyggen, dulgt i Skovens Chor!
Mer skjøn du tykkes mig end selv den Flor
I al sin Skjønhed, der i Haven bram mer.

Du hegner ingen Blomst, der frodig stor
Udmarver Moderstengien, som den ammer,
Hvis korte Lyst sig ender brat med Jammer,
Naar solforbrændt den sænker sig mod Jord.

Den Skjønhedsvin, som skummer over Randen,
Hvis Fryd fast ender, hvor den skal begynde,
Kan du ei skjænke, det er ei din Agt:

Du er dig lig: du er som ingen Anden
Symbolet paa den høie, stille Ynde,
Som trodser Aarets Skiften, Tidens Magt.

T:<num>5.</num>Bukkar
F:Tidliggrønne Bukkarblad
SIDE:104

Tidliggrønne Bukkarblad!
Lidt i Skoven kun du pryder;
Mer dog i den kvalme Stad
Skattes dine skjulte Dyder.

Dig, hvem i din Fødestavn
Faa kun ænse eller sanse,
Hjemme dog Enhver af Navn
Kjender grant som „grønne Kranse“.

Mens vor Ungdom, vaarombrust,
I det Frie kan Stuen glemme,
Bærer du et Skovluftspust
Fjernt til dem, som stænges hjemme.

Thi, som Druens ædle Vin
Først med Aldren bringer Duften,
Fylder du med Vellugt fin,
Naar du visner, Stueluften.

T:<num>6.</num>Vedbend
F:Vedbendblad, du stedsegrønne
SIDE:105

Vedbendblad, du stedsegrønne,
Næsten sort mod Lindens Blade,
Paa hvis Farve først vi skjønne,
Naar de andre os forlade, —

Du, hvis Væxt os synes trænge
Fremfor nogen til en Støtte, —
Hvem af os holdt Stand saa længe,
Naar os Livets Trængsel mødte?

T:<num>7.</num>Vild Vin
F:Blad af den vilde Vin, jeg saae dig liste
SIDE:105-106
N:terziner

Blad af den vilde Vin, jeg saae dig liste
Dig ud af Svøbet, foraarslys og skjøn,
Da Vaarens Pust lod alle Knopper briste.

Dengang var hver en Urt og Ympe grøn;
Du var som Andre, end lod du ei ane,
Hvad i dit Væsens Dyb var gjemt i Løn.

Jeg saae dig svæve sorgløs som en Flane
For Somrens Vind, der kyssed dig med List,
Mens Aaret skred mod Høiden af sin Bane.

Da kom den Tid, da Løvet faldt fra Kvist,
Og Høstens Storm slog Somrens Skjønhed Vunder;
Du stod alene, stærk og tro tilsidst.

Jeg seer dig endnu, fager som et Under,
Fra Svalen vifte med dit Purpurslør
I Afskedstimens sidste, tunge Stunder;

Ved dig blev Timen skjøn som aldrig før.

T:<num>8.</num>Vinrose
F:Vinrosenblad, du lille
SIDE:106-107

Vinrosenblad, du lille,
Som mellem Lundens Krat
Din Aande drager stille
I Somrens lune Nat!

Knap ænsed jeg ved Dagen
Den Plet, hvor skjult du groer,
Med Tanken fyldt og dragen
Af Havens Glimmerflor.

Det var ved Dugfaldstide,
Da jeg dig gik forbi:
Jeg mærked Strømme blide,
Som krydsede min Sti.

Mens andre Roser lukked
Sig træt i Aftnens Luft,
Omkring dit Stade vugged
Der sig et Hav af Duft.

Der fulgte mig et Minde
Fra denne Skumringsgang;
Jeg synes, min Veninde,
Det har fortjent en Sang.

T:<num>9.</num>Elm
F:Det grove, skjæve Elmeblad
SIDE:108-109

Det grove, skjæve Elmeblad,
Den Gjenstand er for tom!
Det var min Tanke, da man bad
Mig skrive Vers derom.

Og dog — en Plet jeg mindes end,
Aaben for Sol og Vind,
Hvor man som „Lysthus'' planted hen
Smaaelme, Pind ved Pind.

Jeg tænkte, mens jeg saae derpaa: I
Hvad nytter det vel til?
Det Lysthus knap, før vi er graa,
Mod Solen skjærme vil.

Lidt ænsed jeg det lille Hegn,
Som grønnedes i Ro,
Før engang i en Sommerregn
Vi der fandt Ly, — vi To.

Hav Tak, du Elmens dunkle Blad,
Mod Bøgens lavt i Rang:
Du har dog skygget, hvor vi sad,
Min Lykke mangen Gang!

SEKTIONSLUT

T:Et Interieur
F:Nu skumrer det alt over Veiens Træer
SIDE:110-112
N:ottaven

Nu skumrer det alt over Veiens Træer;
Det trykker mit Sind, det Vinterveir,
Med Himmel og Jord uden Farveskjær
Og Lys i de knappeste Doser.
Men inde fra Stuen lyder en Sang;
Uden Begreb om, at Vintren er lang,
Synger mit Pus, mens hun traver sin Gang
       „Pluk Roser!“

Jeg sidder og vrider et Vers, efter Skik,
Mens halvt jeg hører paa den Musik,
Og faaer mellem Stunder et lille Kig
Af hendes smaa røde Hoser;
De kredse om Bordet uafbrudt,
Mens regelmæssigt som en Salut
Hun sender sit Magtbud hvert Minut:
       „Pluk Roser!"

Jeg kan ikke mine Trochæer frie
For Visens Rhythmer og Melodi,
Og Tankerne filtre sig ind deri
Med sære Metamorphoser.
Ikke et Oiebliks Ro man har.
„Annette maa ikke forstyrre Fa’er!''
Stort skal det hjælpe; jeg faaer kun til Svar:
       „Pluk Roser!"

Jeg retter her og jeg sletter hist;
Der fattes iaften den rigtige Gnist,
Og Fødderne stikke helt fast tilsidst
I alskens Grøfter og Moser.
Jeg seer over Skuldren mod Døren hen:
„Men Tulle! er hun nu der igjen?"
Tulle vil sletikke høre et „men“, —
       „Pluk Roser!"

Der staaer den i Døren, den stridige Trold,
Med alslags Skrammel i Forklædets Fold,
Og Oinene sige: Aa, Pokker ivold
Med dine Decimer og Gloser!
Der staaer hun og smiler, min lille Skat,
Syngende stadig som helt besat:
„Der sidder en Rose paa din Hat,
       Pluk Roser!"

Quefaire? Omjegskjænder, forslaaerdet knapt;
En Stemme mig hvisker: Giv du kun tabt,
Naar Skjæbnen i saadan en Mund har skabt
De velbegrundede Skoser!
For Roserne faaer du dog ingen Ro;
Læg hellere Pennen og se, hvor de groe:
Der sidder paa Munden jo en, ja to, —
       Pluk Roser!

T:En Reiseerindring
F:Det var i Innsbruck; Iltoget holdt
SIDE:113-116

Det var i Innsbruck; Iltoget holdt;
Vi rasted kun øjeblikke;
Fra Bjerget aandede Luften koldt;
Rundtom et Landskab, vinterlig goldt,
Til Ophold fristed mig ikke.
Jeg traadte af Toget ud et Secund
Og lod mit Blik glide Kredsen rundt.

Oven en graanende Vinterdag
Med Sol, der paa Skyer dansed;
Sne kroned Alpernes Kuppeltag;
Men træt af Kjørslen og Reisens Jag
Kun halvt jeg Skjønheden sansed.
Og uden Tanker mit Oie gled
Mod Toppen op og fra Toppen ned.

Der laa den for mig, den fagre By,
Kranset af stolte Bjerge
Med Tinder, nu og da svøbt i en Sky,
Med Graner og Huse, der knap var Ly
— Saa syntes de mig — for Dverge.
Jeg saae paa Alt, og paa Intet ret,
Med Sindet underligt slapt og træt.

Da ved mit øre et Ord der klang,
Som vækked mig af min Dvale;
En Fremmed — jeg saae ei hans Træk engang,
Og knap har han vidst, han gav Text til Sang, -
Stod med en Anden i Tale.
Han løfted en Haand imod „Waldrast“s Top:
„Der ligger Brenner; der skal vi op!“

Mit Øie fulgte hans Fingerpeg
Mod Bjergets ædle Konturer,
Hvor Solglimt sittred i flygtig Leg,
Og Lyset bølgende sank og steg
I Toppens blændende Furer.
Der, over Snekammens skarpe Bryn,
Steg frem en Tind som et Aandesyn.

Jeg stirred — stirred — mig tyktes knapt,
Jeg end kunde troe mit øie;
Hint Skue, hvori det sank fortabt,
Ei syntes af Jordens Stof mig skabt,
Men sendt som Drøm fra det Høie;
Og kun af Formen, som rolig stod,
Jeg skjønned, det havde jordisk Rod.

Det var en Tegning af Straalespor,
Af Lys imod Lyset stillet,
En Glans — jeg maler den ei med Ord, —
Som Alt, jeg kjendte af Lys paa Jord,
Var Skygger i dette Billed.
Det var, som kunde det flye for Vind -
„Einsteigen!" lød det, og jeg steg ind.

Frem brused Toget, og Blad paa Blad
I Billedbogen sig vendte,
Vandskjellets mægtige Klipperad,
Og videre frem, mod den evige Stad,
Hvor Reisen og Længslen endte.
Og Synet blegned, og hvad jeg saae
Paa Veien, pakkedes ovenpaa.

Men mangen Gang i mit fjerne Hjem,
Mens Andet gik mig af Minde,
Der dukker af min Erindrings Gjern
Igjen med Vælde det Billed frem
Af Bjergets blændende Tinde.
Jeg lukker øiet, jeg seer den staae
Mod Luftens luende Hvidliggraa.

Og tidt, naar trættet af Veiens Sten
Jeg føler mig sløv og kuet,
Naar Foden jeg slæber, tung og sen,
Da svæver for mig en Haand af En,
Hvis Ansigt jeg ei har skuet;
Den peger frem mod en Bjergetop:
„Der ligger Brenner; der skal vi op!“

T:Der ligger Nat over Verden -
F:Der ligger Nat over Verden
SIDE:117-119

Der ligger Nat over Verden,
Og Jorden hviler i Blund;
Nu vaagne forglemte Tanker
Hos mig i Midnattens Stund.

Igjen faaer jeg Lyst at svinge
Min tryllende Runestav
Og byde Noget, jeg tabte,
Stige paany af sin Grav.

Min Digterborg gad jeg reise
Paa Klippen, ensom og høi,
Hvor ikke en Lyd kan naae den
Af Verdens Klammer og Støi.

Salen deri skal straale
I hele sin fordums Pragt,
Med flammende Skrift paa Væggen
Af Kvad, som aldrig er lagt, —

Med Tepper, glødende farvet
Af Tanker, som aldrig er tænkt,
Med brogede Felter og Friser
Af Syner, som Ingen blev skjænkt.

Digtningens Guld skal kaste
Fra Kuplen Glans som et Baal
Og Døren mod Alle værges
Med vægtige Runemaal. —

To Terner ikkun af Alle
Tager jeg med til mit Slot,
Tvende, som aldrig sveg mig,
Det er min Sorg og min Spot.

Den ene af dem skal synge,
Den anden skal Harpen slaae;
Selv.jeg i Høisædet sidder
Stille og lytter derpaa.

Naar Sangen er sungen tilende
Og brusten hver Harpestreng,
Skal Slottet synke i Jorden
Og være min sidste Seng.

T:Før og nu
U:Ritorneller
F:Let i et stort Moment for Helt at gaae
SIDE:120-124
N:ritornel

Let i et stort Moment for Helt at gaae,
Hvad Lavhed selv en sjelden Gang kan naae:
Vær stor, hvad Mer er, varigt, i det Smaa.

---

Lad ingen Leilighed gaae dig forbi,
Hvis du vil være Pjalt og ikke <w>synes</w>,
Til ret at vise dig som fordomsfri.

---

Den Leveviisdom har jeg tilkjøbt mig:
Har du en Ven, sæt aldrig ham paa Prøve;
Overlad ham at gjøre det ved dig.

---

Iseng halv fire — det er nu min Smag, -
Op Klokken tolv. En stolt Bevidsthed dog,
At være Hersker over Nat og Dag!

---

Den Bog, mit Pus! hvad fandt du der? Lang Næse:
Sietingen Billeder, men kun det Stads,
Din Fader skrev, som Ingen gider læse!

---

Guds Lighed fik vi, Viljen og Forstanden
Til Brug; — men for vor høieste Erkjenden
Den ene til at slaae ihjel den anden —?

---

Et evigt Liv — det troer du paa, min Ven?
Men er dit Kjøn en Ting, som farer hen,
Siig: <w>hvad</w> er saa af din Person igjen?

---

Gud frie mig for de evige Pauluner,
I tænker jer, hvor vi skal mødes Alle
I himmelsk Flauhed som en Flok Kapuner!

---

Mig vilde Helved volde mindre Skræk,
Vidste jeg ei, jeg møder der en Bunke
Indre Mission og forrest Vilhelm Beck.

---

Du bøder for Injurier med Tab?
Træk, naar du skjælder ud, i Præstekjole;
Saa er det ren Geschäft at være Flab.

---

Absolutismen prise vi, opamme
Den selv som Gjøglere en Kongetiger,
Til vi engang bli’er naadigst ædt af samme.

— Ja, hvad gjør Enevælden nu saa farlig?
Etsteds maa Myndigheden hævde Retten,
Etsteds er Magten altid uansvarlig.

Jeg hader ei det Magtens Despoti,
Hvorfor dog Verden aldrig bliver fri:
Jeg hader kun dets Løgn og Hykleri.

Bekjend det heller aabenlyst paa Trods:
Naar uansvarlig Magt engang behøves,
Saa er det passeligst, den er hos os!

---

Hvor høit stod Hellas’ Mænd blandt Folkeracerne!
De kjendte større Magt end Zeus og Aserne:
Kun de har havt en særlig Gud for Phraserne.

---

Oplysning — !! Sten for Brød, I „Folket" gav:
Kan I ei høine Mængdens Plads i Livet,
Saa hold dog op at høine blot dens Krav!

---

Retfærdighed! jeg kjender dig, du Skjøge:
Smaagader tumler du dig i; de store
Tør ei for Ordnens Vogtere du søge.

---

Bed mig ei, Læser, synge Ærens Sange:
Jeg skaber dog med dem ei Slyngler om;
Og mod os ene To er de formange.

---

Godt nok at rejse for os Mindesmærker
Af Sten og Bronce — det forlanges ikke;
Reis dem i Sjæle: læs blot vore Værker.

---

Jeg kjender ikke til Ærgjerrighed:
I er for smaa til, at jeg gider stige
Blandt eder ved at stige blandt jer — ned.

---

Laus deo! <w>Han</w> har Æren, ikke jeg!
Jeg veed det selv, det bør og Andre vide:
En Større taled stundom Dansk ved mig.

---

Hvad angrer mig, og hvad kan det mig baade,
Om jeg skal mindes eller blive glemt?
Eet veed jeg: jeg var Digter af Guds Naade.

T:Folkevise
F:Hvi skulde jeg pleie de Blomster smaa
SIDE:125
N:kuplet

Hvi skulde jeg pleie de Blomster smaa,
Som før var vant ved min Glug at staae?

Hvi skulde jeg hellere give dem Vand,
End lade dem visne i Tørkens Brand?

Fra mig er veget alt Haab og Tro,
Som før var vant i mit Sind at boe.

For mig er svunden al Elskovs Lyst,
Som fyldte med Mod og med Sang mit Bryst.

For mig hver Glæde er falmet hen
Og kommer ret aldrig mer igjen.

Hver Blomst er visnet i Hjertets Vraa:
Lad dem visne med, som ved Gluggen staae.

T:Du siig mig Svar -
F:Du siig mig Svar, du liden Fugl
SIDE:126-127

Du siig mig Svar, du liden Fugl,
Som tier nu paa Gren;
Før fløi med Sang du under Sky,
Mens Solen lifligt sken.

Du siig mig, før du flyver snart
Bort over Bølgen blaa:
Skal aldrig mer jeg møde den,
Jeg altid tænker paa?

„Vel kommer den, din Hu staaer til
Vel mødes I engang;
Men først maa alle Blomster døe
Og hvert et Græs i Vang.

„Og først maa hvert et Løv i Lund
Af Stormen veires hen,
Og Sne maa dække hver en Sti,
Før den vil tøe igjen.“

Mig bæres for, du liden Fugl,
Det skeer ei som du troer;
Jeg frygter, at ret aldrig mer
En Blomst af Jorden groer.

Jeg frygter, intet Blad i Lund
Vil bryde mer af Træer,
Jeg frygter, ingen liden Fugl
Vil atter bygge der.

Jeg frygter, ingen hilse vil
Den Ventede med Sang,
Jeg frygter, at den hvide Sne
Vil aldrig tøe i Vang.

Og naar i den hvert visnet Blad
Har Sol og Sommer glemt,
Bedst, om jeg selv som eet af dem
Er under Sneen gjemt.

T:I stærke Fjer -
F:I stærke Fjer, som mig bar engang
SIDE:128-130
N:ottaven

I stærke Fjer, som mig bar engang,
Da Hjertet svulmed og længtes,
Hvor var jer Styrke den Tid saa lang,
Jeg stum mellem Mure stængtes?
Har selv jeg ødet min Kraft, mit Mod,
Og gjør for min seirende Flugt jeg Bod
Nu, da kun Tab jeg tæller,
Mens syg jeg Fjerene fælder?

Ene jeg drømmer min Livsdag hen,
Kun gjæstet af bittre Minder,
Og spørger mig selv, om aldrig igjen
Min svundne Verden jeg finder, —
Om alle de Svaner, der om mig svam,
Har tabt som jeg deres Fjederham,
Om Intet i Skjul forvares
For lyst engang at forklares?

Hver svanehvid Hals, hvert dunblødt Bryst,
Som stolt over Strømmen seiled, —
Svandt det mon Alt med al Glans og Lyst,
Som fordum min Sjæl har speilet?
Jeg kan ikke troe det for evigt tabt,
Som var kun af Taager hin Verden skabt,
Alle dens Undere drømte
Og alle fra Fødslen dømte.

Og end sig reiser et Haab med Magt
Mod Minderne, som mig saare,
At under den slidte, plettede Dragt
Dog voxer en ny ad Aare.
En Tid maa komme, da sund og trøst
Jeg aander igjen af mit fulde Bryst
Og spreder, saa Luften klinger,
Igjen et Par stærke Vinger.

Saa spænder jeg dem til en Flugt paany
En Aften i Solnedgangen
Og løfter mig kredsende høit mod Sky
Opover Skoven og Vangen.
Saa speider jeg spændt over Hav og Land,
Med bankende Bryst, mod Kimingens Rand,
Om vel paa Jord er en Svane,
Som end vil følge min Bane.

Og fjernt af Skumringen frem, jeg seer,
Et lysende Punkt sig svinger,
Og Lyset breder sig mer og mer
Paa brede, blændende Vinger.
Jeg hører dem O * susende Luften slaae,
Jeg kjender det Syn, jeg har ventet paa,
Mens tause, Side om Side,
Mod Aftenrøden vi glide.

Og fremad det gaaer paa den sidste Færd,
Mens bag os Kysterne svinde;
Trindt brænder Himlen i Purpurskjær,
Og Flammer i Havet rinde.
Jeg aander dets Flammer, jeg drikker dets Blod
I susende Flugt over Bølgernes Flod;
Fjernt der, hvor dybest de gløde,
Vi stevne vor Skjæbne imøde.

T:Ved Graven
F:Naar Ven fra Ven maa skilles
SIDE:131-133

{c:I.}

Naar Ven fra Ven maa skilles,
Mest græmmer da vort Savn,
Hvor spørgende vi stilles
Ved Gravens aabne Favn:
Hvor skal vi Klarhed hente
Og søge Sjælens Spor,
Naar det, som bedst vi kjendte,
Er dækt af Gravens Jord?

Men løft med Tro dit øie
Fra Livets Kamp og Saar,
Søg Svaret i det Høie
Paa det, du ei forstaaer;
Et Lys da seer du bryde
Af Nattens mørke Gjern
Og Haabets Rose skyde
Af Savnets Torne frem:

Et Trin af Livets Stige
Er Alt, hvad her vi naae;
Kun Tærsklen til Guds Rige
Den Jord, vi træde paa;
Kun Tynge for vor Færden
Det Svøb, vi efterlod,
Kun Støv fra Støvets Verden,
Som rystes af vor Fod.

---

{c:II.}

Saa give uden Klage
Vi Jorden det tilbage,
Som Jorden hører til;
I Herrens Haand vi lægge,
Hvad Han vil atter vække,
Med Tro, at Han det Bedste vil.

Vi veed, naar Vintren ender,
Sit Liv Han atter sender,
Saa Græs og Blade groer;
Vi veed, Han Intet glemmer:
Vi veed, Hans Kraft fornemmer
Det mindste Frø, som faldt til Jord.

Vi veed, Hans Øie vaager
For dem, hvem Dødens Taager
I Slummer tynger ned:
Hans Haand vil Mulmet sprede
Og frem til Lys dem lede,
Hvor Solen er Hans Kjærlighed.

T:Litani
F:Fred med eder, alle Sjæle
SIDE:134-135

{cs:(Til Schuberts Melodi).}

Fred med eder, alle Sjæle,
S.om paa Jord ei længer dvæle,
Som jert .Livsensløb har endt,
I, som her alt Fred har kjendt,
I, som hist om Freden leder, —
Alle Sjæle, Fred med eder!

Fred med den, som blandt de Glade
Aldrig fandt paa Jord et Stade,
Som for Lykkens Sol var blind;
Fred med den, hvis lyse Sind
Hisset og ham Plads bereder, —
Alle Sjæle, Fred med eder!

Fred med den, som mæt af Dage
Stod af Venner sidst tilbage,
Glemt i Vrimlen her paa Jord;
P'red med den, omkring hvis Spor
Mindet tusind Blomster spreder,
Alle Sjæle, Fred med eder!

T:Til Sappho
F:Held over den gyldne Lyre
SIDE:136-137

{cs:(Ved Fru Agnes Gjørlings Fremstilling af Rollen).}

Held over den gyldne Lyre,
Saatidt du leger derpaa,
Og Gudernes Mildhed styre
De Bølger, som fra den gaae!

Held over dens blanke Strenge
Og Tonernes lyse Væld,
Naar trindt, som Dug over Enge,
Dens Perler spredes i Kveld!

Maaske blandt Tusind, hvis Hænder
Vil klappe, med letvakt Aand,
En Enkelt kun stille brænder
Og rører maaske ei Haand.

Maaske blandt Tusind, hvis Stemmer
Vil juble den Bifald til,
En Enkelt kun trofast gjemmer
Som Minde dens Strengespil.

Maaske blandt Tusind, hvis ører
Vil lytte saa viden om,
En Enkelt kun Tonen hører
Og aner, hvorfra den kom.

Maaske i et enkelt Hjerte
Dog falder et ædelt Frø,
Maaske der tændes en Kjerte
Ved Klangen, som ei vil døe.

Men kan den til det kun trænge,
Foragt ei Maalet, den naaer!
Held over de blanke Strenge
Og Haanden, som Strengen slaaer!

T:En Oplevelse
F:Det var, mens jeg var ung, en Nattestund
SIDE:138-142
N:ottaven

{cs:(Afslutning paa en Polemik, ,,Berl. Tid.'', Sept. 1896.)}

Det var, mens jeg var ung, en Nattestund,
Jeg sad alene silde i min Stue
Og trættede mit Syn ved Lampens Lue,
Mens Alt omkring mig laa forlængst i Blund.
Min Tanke sled og stred af al Formue
At øge lidt min Videns knappe Pund,
Imens den famled langs de tynde Traade,
Der skulde løse en og anden Gaade.

Ikkun et Nu jeg lukked øiet træt
Og.læned mig tilbage, mens jeg grunded.
Fra Dybder, hvor min Tanke ikke bunded,
Den sprang med Et med sine kaade Spræt
Saa hid, saa did — saa fløi den fuglelet
Vidt ud, hvor Horizontens Kreds sig runded —
Til jeg foer sammen ved en Lyd, jeg hørte,
Mens lempelig en Haand min Skulder rørte.

Op saae jeg — i en fremmed, lang Talar
Der stod en Mand, en Gjæst fra fjerne Lande;
En selsom Høihed syntes Brynet rande,
Og Øiets Lue lyste selsom klar.
Det mørke Haar omkring hans hvalte Pande
En Krans af eviggrønne Laurer bar.
Jeg kjendte ham, der stod for mine Blikke,
Hans Træk, hans Navn. Hvoraf — det veed jeg ikke.

Han taled ikke, gav mig kun et Tegn,
Og viljeløs afsted lod jeg mig drage.
Med Undren saae jeg trindt en fremmed Egn,
Der tegned sig i Skumringsskygger svage.
Paa begge Sider steile Klippers Hegn;
Jeg hørte Granerne i Stormen brage;
Og nedad Veien gik, mens Elven sukked,
Og Træer og Sten tilsidst sig om os lukked.

Rundt om os var kun Nat og idel Nat;
Hvor langt jeg vandred, har jeg aldrig anet;
Og mer og mere helded Gangen brat,
Men uden Fare, sikker dog og banet.
Da lød der Støi, en Lysning skinned mat;
Og mens jeg standsed, af min Fører manet,
Jeg saae mig i en Hule, vid og skummel,
Hvor Værktøi klang, hvor Alt var rastløs Tummel.

Dødblege Mænd ved Grubelygters Skjær
Arbeided haardt i Bjergets Væg med Hakken,
Hver vogtende dog skarpt sin Nabos Færd,
Naar han fik et Metalkorn ud fra Slakken.
En Dynge laa hos Hver i Lysets Flakken.
„Se til!“ min Fører bød og traadte nær.
„Hvad seer du“, spurgte han, „ved disse Luer?“
Guld! svared jeg. Guld er det Alt, jeg skuer.

„Du feiler, Ven!“ saa lød min Førers Ord —
„Og fatter kun med dine ydre Sanser.
Det kaldes <w>Sandhed</w> mellem jer paa Jord,
Hvad her som Skatte sees, der Hulen kranser.
Kjend i den Flok, hvis Guldtørst aldrig standser,
Med Blikket vildt og Kniven løs i Gjord,
I disse Guldets Trælle her, som slide,
En Slægt, <w>som kun gad vide for at vide</w>.“

Fra oven da med Et et Lysskjær faldt,
Det klare Himmellys omkring mig strømmed,
Og sært forandret saaes ved Skinnet Alt,
Mens Klippetaget bort som Skyer svømmed.
Den hele Skare skiftede Gestalt:
.Som lyssky Ugler angst de Pladsen rømmed,
Og hvor ved Lygteskjær for mine Blikke
De gyldne Dynger laa, saaes Glimmer ligge.

„Giv Agt!“ min Fører bød. „Se opad, Ven!“
Og opad saae jeg, blændet helt af Synet.
Der sittred, bølged Alt og strømmed hen
1 Floder om mig, blinkende som Lynet.
Jeg stirrede med Haanden over Brynet.
„Hvad seer du?“ lød min Førers Røst igjen.
Guld! svared jeg. Guld, mer end jeg kan fatte,
Som saae jeg opladt her Alverdens Skatte!

„Du feiler nu som forhen/4 blev der svart.
„Hvad her du seer i gyldne Floder rinde
Med Glans, som fast gjør dine øine blinde,
Er atter Sandhed, men af anden Art.
Og hisset stræber Ingen gridsk at vinde
Af den en Pose fuld som egen Part;
Der graver ei og vogter ikke Staalet
Det Guld, som kun er <w>Middel</w>, ikke Maalet.

„Se! Alt er gyldent, Luft og Strøm ogJord;
Der søges Smaakorn ikke mer med Møie
Af Slægten, som i disse Straaler boer
Og ikke skjelnes af dit svage Øie.
Hos den, hvor enigt i det rette Spor
Sig alle Viljer, alle Tanker føie, —
I dette Lys, som blænder dine Blikke,
Sees klaret Alt tilsidst: der <w>forskes</w> ikke.“

Det var, som tynged Guld mit Øies Laag,
Som sank det blytungt for dets Herredømme;
End i mit Øre klang det sære Sprog,
Mens Guldet over mig blev ved at strømme.
Der slog en Lærke — jeg foer op af Drømme —
Jeg havde sovet. For mig laa min Bog,
Og over mig, i rige, gyldne Straaler,
Den unge Morgen tømte sine Skaaler.

T:Hornet
F:Jeg mindes, jeg gik - ja, hvad var det Alt
SIDE:143-148

Jeg mindes, jeg gik —ja, hvad var det Alt?
Kunde jeg holde det fast!
Om ikke jeg dog kan knytte igjen
De Traade, der for mig brast?

Stykkeviis dukker det atter frem
Og gaaer mig som Glimt forbi; —
Tog jeg mon feil, naar det kom mig for,
Der var et Slags Mening deri? —

Jeg mindes, jeg gik ad en Marksti hen;
Jeg var kun en lille Dreng;
Der stod en Mand og blæste et Horn
Midt paa den grønne Eng.

Jeg mente at kjende Hyrden i ham.
Den gamle, fra Bysens Mark;
Og mens han blæste, sprang Blomst af Jord
Og Løv af Træernes Bark.

Det var mig ganske naturlige Ting;
Jeg agtede lidt derpaa:
Vi var jo dog alt ved Jevndøgnstid,
Og Vaaren i Luften laa.

Saa gik jeg freidig imod ham hen
Over den blommede Vang
Og bad ham: Laan mig det Horn, du har,
Og lad mig blæse en Gang!

Han rakte sin Haand med Hornet ud,
Blikket imod mig vendt;
Da først blev jeg vaer, at det var en Mand,
Jeg aldrig før havde kjendt.

Jeg mindes end, skjøndt han taled tyst,
Hans Stemmes mægtige Klang:
„<w>Laane</w> det maa du: husk, det er mit;
Jeg kræver det af dig engang.

„Og husk, man kan blæse et Horn saa falsk
Og blæse det saadan til Men,
At ingen Mester i Evighed
Kan mere faae Tonen ren.“

Saa var han borte, i samme Nu
Forsvunden, tyst som en Aand;
Ene jeg stod paa den vide Eng,
Og Hornet var i min Haand —

Hvad videre? Fulgte mon Noget paa,
Som ikke er mer mig klart,
Eller jeg sprang over Snese Aar
Med Drømmenes Lyntogsfart?

Jeg veed kun, Tider var rundne hen;
Vidt var jeg vandret af Sted;
Men hvor jeg vanked i Ost og Vest,
Der havde jeg Hornet med.

Og Meget havde jeg seet og hørt
Og levet og tænkt og læst;
Men Alt, jeg følte, havde jeg ud
I Verden som Toner blæst, -

Blæst havde jeg Hornet for Land og By,
Blæst saa længe og tidt,
Blæst det, til næsten jeg havde glemt,
At ikke det helt var mit.

Saa var det en Kveld efter Solnedgang,
Jeg stod paa den duggede Eng,
Og saae mod det svindende Purpurskjær,
Som kransed Dagkongens Seng.

Jeg stod vist længe, mens Mørket faldt
Og Stjernerne steg i Pragt,
Da foer jeg sammen — der blev med Et
En Haand paa min Skulder lagt.

Jeg vendte mig om — en Mand der stod,
Jeg følte i Mørket hans Blik
Og kjendte Stemmen, som spurgte kort:
„Hvor har du Hornet, du fik?“

Og strengt lød Ordet — jeg var derved
For Bæven ei ganske fri —:
„Giv hid! lad høre, om du har blæst
Mig falske Toner deri!“

Jeg rakte Hornet, jeg fandt ei Ord;
Han satte det for sin Mund
Og blæste, saa det med Gjenlyd klang
Ud over den slumrende Lund.

Det var en Tone saa ren og skjær,
Saa underfuld rund og stor,
Som aldrig Nogen — det følte jeg grant —
Har hørt den tilforn paa Jord.

Jeg laa for hans Fod, mens Angst og Fryd
Mig fyldte i samme Nu,
Jeg greb i hans Kjortelflig og bad:
Lær mig at blæse som du!

„Giv Tid!“ lød Stemmen, lidt mindre streng;
„Siden, kan hænde, — engang!
Behold mit Horn, til vi atter sees;
End har det en Rest af Klang.

„Agt vel, at Tonen, til det skal skee,
Endnu er en Kjende værd.
Se did!“ — han strakte sin Arm — „og husk;
Jeg kræver det af dig — <w>der</w>.“

Jeg løfted øiet og stirred ud
Efter hans Fingerpeg:
Frem af det dybeste Mulm i øst
En Kæmpeportal der steg.

Svagt tegnet, sort i den sorte Nat,
Knap saaes dens Fod og dens Top;
Da gled, som ført af et Pust, med Et
Dens Fløie en Smule op.

Ud gjennem Sprækken et Væld af Lys
Som tusind Demanters brød,
Der søgte, skarpt som et slebet Sværd,
Mit øie i Mulmets Skjød.

Og blændet af Lysets Underpragt,
Jeg skygged for det med Hast —
Da lød der et Brag, det kom mig for,
Som Grunden under mig brast.

Haardt stred jeg for at faae øiet op,
Jeg aabned det med Besvær —
Drømmen var endt; gjennem Vindvet brød
Den gryende Morgens Skjær.

SEKTIONSLUT

SEKTION:Episke Digte og Mindedigte
<!-- Der er en omfattende note til alle de episke digte i denne sektion, jeg ikke ved, hvordan jeg får ind i teksterne - NOTE:* Kilderne til de episke Digte ere:<br/>»Fiskerne paa Slien«, Miillenhoff, Sagen der Herzogthiimer Schleswig, Holstein und Lauenburg, Nr. 225.<br/>»Montmorency’s Skjold«; mig kun bekjendt gjennem en lille »Manuel du Blason« af Pautet du Parois (Paris 1854), som citerer en gammel Kilde uden at nævne Forfatteren.<br/>»Spillemandens Løn«; Motiv af Grasse, Sagenschatz d. Kgr. Sachsens S. 262.<br/>»Adelraad« ; Kantzow, Pommerania, S. 320; Sagnet knytter sig oprindelig til Jagellos Kampe mod de tvdske Riddere.<br/>De mange Sagn om Ludsvig der Eiserne af Thiiringen ere for vel kjendte til, at nogen Kildeangivelse behøves (de findes iøvrigt samlede hos Bechstein). Da jeg i sin Tid skrev Digtet »Numburgs Mur« (Blandede Digte. 1890), fristede Sagnet om Smeden i Ruhla mig allerede; jeg lod mig afholde fra at røre det, fordi Rudolf Schmidt alt havde behandlet det i et, som jeg mindedes, ganske godt Digt. Nu da denne Forfatter ikke mere hører til de Levende, saae jeg ingen Grund til at tage dette Hensyn. En Sammenligning mellem hans mere om Oehlenschlager og min mere 'om Ploug mindende Behandling af Stoffet vil mulig have sin Interesse.

T:Pheidias
F:Han havde gjort det Største, nogen Mand
SIDE:151-154
N:ottaven

Han havde gjort det Største, nogen Mand
Har stillet Jordens andre Børn for Øie,
Hvad Ingen før og efter var istand
Med al sin Aand, med al sin Kraft og Møie.
En Skat han havde skjænket Hellas’ Land
Af, hvad hans Storsyn skued i det Høie:
Nedkaldet havde fra Olympens Sale
Han Guderne til Jordens lave Dale.

Hin korte Tid, da i Perikles’ Stad
Det var, som Alt, hvad Skjønhed Jorden eier,
Bar Blomst i samme Stund, det først fik Blad,
Da fløi hans Kæmpeaand fra Seir til Seier.
Dog drog hans Haand end Guder ned paa Rad
Blandt Verdens Børn, de glade Athenaier,
En Andagtsstorhed over dem han bredte,
Som Alvor ud til hver Betragter spredte.

Vidt skued over Havet stærk og rolig
Athene Polias fra Borgens Tind,
Mens i sin underskjønne Marmorbolig
Den høie Søster, Parthenos, drog ind.
Med hvert et jordisk ædelt Stof fortrolig
Han mægtig tvang dets Former efter Sind:
Til Guld og Elfenben, til Malm og Stene
Hans Snilde kunde Guddomsliv forlene.

Endt var det sidste Værk, som størst af Alt
Hans Navn for Efterslægten skulde melde:
Zeus, den olympiske for alle kaldt,
Stoltthronende i al sin Pragt og Vælde.
Af Mestren var i hvert et Træk fortalt
Om Tordneren, som kan Titaner fælde,
Om Gudernes og Menneskenes Fader,
Som retviist dømmer, og som mildt forlader.

Der sad han som al Magts og Høiheds Aand,
Der skifter Regn og Sol om Himmelranden,
Halvt hyllet i sit gyldne Klædebon,
Med Oliekransen over Herskerpanden,
Med Seirsgudinden som en Fugl paa Haand
Og Scepteret med ørnen i den anden;
Om Issen saae man Lokkerne sig hvælve,
Hvis Bølgen kom Olympen til at skjælve.

Da bøied Kunstneren sit Knæ mod Jord
Og bad: „Skysamler, mægtige Kronide,
Som gjorde selv min Gjerning stærk og stor
Og skjænked mig et Navn, som flyver vide, —
Du Guders Konge, paa hvis Magt jeg troer,
Send mig et Tegn, hvorpaa jeg trygt kan lide,
Et Tegn, at dette Værk af mine Hænder
Du for dit rette Billed selv erkjender!"

Da — er fortalt — da slog for Mestrens Fod
Et Lyn fra Luften gjennem Tempeltaget;
Trindtom et Ildhav vælded ham imod,
Og Grunden sittred under Tordenbraget.
Bedøvet og forfærdet end han stod, —
Uskadt var Værket, urørt han af Slaget;
Da først det for hans Tanke fuldt sig klared,
At den, paa hvem han kaldte, havde svaret. —

Saa melder Sagnet os fra Oldtids Dage.
Er det vel kun en Hyldest, Mestren bragt
Af dem, som saae hans Værker uden Mage
Og klædte deres Ros i Digtets Dragt?
Fik nogen Hedning sligt et Svar tilbage
Uden ved hin Tilfældighedens Magt,
Som skuffer Jordens Sønner, mens den trøster?
Hvo veed det? Hver faaer tænke, hvad ham lyster.

Men tænk dog, I, som troe den Daad saa stor,
Naar man et Folk dets gamle Guder raner:
Mon Han, som skabte Himmel, Hav og Jord,
Hver Dag kun gaaer de jer bekjendte Baner?
Mon Han, som sagde: „Skee dig, som du troer,“
Og som er nær, hvor man hans Væsen aner,
Mon Han, hvem kun ved Navn ei Mestren kjendte,
I Lynet ei sin Naades Hilsen sendte?

T:Christian Richardt
F:Rimtaagen ruger om Lundens Træer
SIDE:155-158

Rimtaagen ruger om Lundens Træer,
Frostdækket lukker for Bæk og Kjær,
Og Julelysene tændes;
Dog mens vi knuges af Vintrens Ban,
Er han gaaet bort til det fjerne Land,
Hvor Is og Taager ei kjendes.

Han vidste Maalet; ham ængsted ei
Den skumle Port og den mørke Vei,
Han turde med Haab den træde;
Han vidste en feirere Urtegaard,
En lysere Sol og en bedre Vaar
End dem, som er end vor Glæde.

Nok havde han gjort til at mindes her
Paa den Plet Jord med de grønne Træer,
Han elsked, — den lille, lave;
Nok havde paa den han sin Rigdom ødt,
Nok havde han over den Blomster strøet
Fra sin Digtnings frodige Have.

En Have var den som Bøgen grøn,
Saa frisk som Vaaren, saa farveskjøn
Som Alhambras prangende Haller,
Hvor dog fra hver Væg det hellige Ord
Midt i den brogede, gyldne Flor
Til Bøn de Troende kalder. —

Ung sad han engang i sit Digterslot,
Saa rig han tyktes som nogen Drot;
Hvo kunde ham Mer forlene?
Hans Hal var tækket med Sangens Guld,
Hans Skat var af Lunets Perler fuld
Og Tankernes ædle Stene.

Dog gjennem de brogede Ruders Giar
Saae han i Natten en Stjerne klar
Oprunden af Osterlide;
Det var den samme, som Viismænd saae
Engang med Glans over alle staae
Paa Himlen ved Juletide.

Som hine Konger af østerland
Han droges af den mod en ukjendt Strand
Fra Hvilen paa Sangens Throne;
Den tyktes ham Mer end Alt paa Jord,
Den hylled hans Sjæl i sit Straaleflor
Og stemte hans Sangbunds Tone.

Saa vandred frem han ad Veien lang
Med freidigt Sind og med freidig Sang
Mod Stjernen, som leded trolig;
Han saae den straale som aldrig før
Og standse over en tillukt Dør;
Den bød, og han fulgte rolig. —

Rimtaagen ruger om Lundens Træer,
Frostdækket lukker for Bæk og Kjær, •
Og Kirkeklokkerne runge;
De bære vidt over Landet ud
Til Hver, som sørger, et Julebud,
Det gamle, det evigunge.

Mens Sneen drysser fra Skyens Graa,
Og mens ved en aaben Grav vi staae
Vi veed, naar vi see den lukkes,
At han, som hos os ei mer er Gjæst,
Gik ind til den store Julefest,
Hvor aldrig Lysene slukkes.

T:Fiskerne paa Slien
F:Nær Sliens blanke Vande
SIDE:159-165
N:ottaven

Nær Sliens blanke Vande
En Fiskerhytte stod;
Ei kjendtes inden Døre
Til Rigdoms Overflod.
Dens Eiermænd i Fællig
Kun tjente deres Brød
Og nærede sig nøisomt
Af, hvad dem Fjorden bød.

Dog for de tvende Fæller
Kom stundom onde Aar,
Da Søen, som de pløied,
Kun bød dem slette Kaar,
Da Fisken ikkun sparsomt
I Garnet vilde gaae,
Og Sliddet blev des større,
Som Drætterne blev smaa.

En Nat var saadan gaaet
Med modløst Arbeid hen;
Tomhændede de vented
At styre hjem igjen.
Da saae et Syn de skride
Henad den dunkle Fjord;
Foran dem stod med Høihed
En Kvinde, rank og stor.

Med Bæven Begge stirred
Og bied tyst og spændt;
Skjøndt nyt for deres Øine,
Var Synet dem bekjendt:
Et Navn de læste skrevet
I Kindens mørke Lød,
1 Brynets mørke Bue
Og Oiets mørke Glød.

De kjendte „Sorte Grete“,
Der over Land og By
Femhundred Aar igjennem
Har baaret vidt sit Ry, —
Hin stolte Kongemoder,
Der stred for Landet kjækt,
Som lønner og som straffer
Endnu dets yngste Slægt.

Med Dagglans om sit Hoved
Og Natmulm om sin Fod
Sortklædt for deres øine
Den høie Frue stod.
Karfunkelstrøet dog blinked
Den mørke Enkedragt,
Og om den hvalte Pande
Var Dronningkronen lagt.

„Kast ud“ — lød hendes Stemme
„Endnu engang jert Net;
Jeg lover for jer Møie
Jer end en vægtig Dræt.
Dog mærk, hvad nu jeg byder,
Om vel det skal jer gaae:
Sæt atter flux i Søen
Den bedste Fisk, I faae.“

Saa svandt hun bort i Natten,
Mens efter hendes Bud
Paany i Fjordens Vover
De kasted Garnet ud.
Og langsomt, halvt med Glæde
Og halvt endnu med Angst,
De løfted op af Vandet
Den centnertunge Fangst.

Tungt over Baadens Ræling
De haled Drætten ind
Og maalte den med Oiet
Ved Maanen's matte Skin.
Nok var der til at hjelpe
Paa Oieblikkets Nød,
Nok til for lange Tider
At skaffe Huset Brød.

Alt fyldtes næsten Baaden
Af Fiske sølvergraa,
Da de tilsidst i Garnet
En selsom Skabning saae:
Af lutter gyldne Mønter
Var Dyrets Panser bygt,
Smaragder var dens Finner
Og Gabet perlesmykt.

Forundrede de Tvende
Paa Gyldenpragten saae;
Let nok var Dronningordet
Ved Synet at forstaae.
Flux mæled da den Ældste:
„Vær ikke sen, nu frisk!
Du seer, hvad Fruen mente:
Kast ud den bedste Fisk!“

„Saa ti! Hun er jo borte!"
Svared den Yngre tvær;
„Langt mer end hele Resten
Er denne Guldfisk værd."
Saa skjød han dybt i Dyngen
Den gyldne Fange ned,
Greb Aarerne og styred
Med Hast mod Hjemmets Bred.

Uvillig, mørk paa Toften
Og taus hans Fælle sad;
For Maanen drev der Skyer
Og mørkned Land og Stad.
Kun stundom titted flygtigt
Den under Skyens Bryn,
Og for de To den viste
Igjen et selsomt Syn.

Thi frem at Fiskedyngen
Et Gyldenskjær der brød;
Som Bølger ved et Stenkast
I Kreds det ud sig skjød.
Fisk efter Fisk forvandlet
Til pure Guld de saae,
Og snart en Konges Rigdom
For deres Fødder laa.

Dog — alt som Guldet voxed
For deres Blik med Hast,
De mærked Vægten øges
Af deres gyldne Last.
Minuter var tilbage,
Før frelst de stod paa Strand;
Dog truende om Baaden
Steg Fjordens mørke Vand.

De saae det stige — stige,
Mens Aarebladet sank,
Og deres Rædsel voxed
Med Dyngen gyldenblank.
Paany et Glimt af Maanen
Strøg over Søen hen —
Nu var til Baadens Ræling
En Tomme kun igjen.

Fortvivlede de Tvende
Med alle Kræfter stred;
Ustandseligt dem tynged
Den nye Tilvæxt ned.
Et Nu — igjen en Drivsky
For Nattens Øie flød —
Og bevngridsk ind i Baaden
s De sorte Vande brød. —

Da Maanen atter speided
Udover Slørets Rand,
Den saae en enlig Svømmer
Tungt kæmpe sig mod Land.
Gulddyngen og hans Fælle,
Som ikke Budet lød,
Laa gjemte nu i Dybet
Af Sliens mørke Skjød.

T:Montmorency's Skjold
F:Kong Philip August sad høit i sin Stol
SIDE:166-171
N:ottaven

Kong Philip August sad høit i sin Stol
Ved Ridderspillet som Dommer;
Rundt om ham lyste den feire Sol
Paa Hoffets feireste Blommer.
Til Dyst for dem, imod Fortids Skik,
Med dækket Aasyn nu Ridderne gik;
Dog saae man ei Hjelmen aaben,
Man kjendte de Herrers Vaaben.

Der skinned i Skranken Skjold ved Skjold,
Gyldne og blaa og røde;
Hver Æt, stormægtig fra Hedenold,
Gav her med sit Mærke Møde.
Da saaes i Skaren end af og til,
At Enkeltmands Lune drev sit Spil
Og maled et Vaabensmykke
Blot efter dets Bærers Tykke.

Da mæled Kongen: „Der skal fra nu
En Orden bringes i dette,
At Ingen mere med selvraadig Hu
Paa Slægtens Mærker vil rette.
Som Navn og Hæder den gjemmer tro,
Saa, vil Vi, skal og dens Skjold faae Ro:
Regel og Lov skal det lyde,
Som ingen Luner tør bryde.“

Thi bød han Herolden skrive i Bog
De Skikke, han agted gode;
Med Strenghed dadlede Lovens Sprog
Hvad Smagløst end var i Mode:
„For Feil skal agtes i alle Fald
„Som Tegn at sætte Metal paa Metal
„Hvadeller Farve paa Farve
„I Vaabnet, Slægten skal arve.“

Saa kom der Skik nu og raadtes Bod
Paa Brøsten i Heraldiken;
Men Somme stritted endnu imod
Og vilde ei lystre Skikken.
Det tirred Kongen ved hver en Fest,
Hvor Slægten af Montmorency var Gjæst,
At møde Mærker ved Hove,
Som trodsed endnu hans Love.

Det gyldne Felt med dets ørne blaa
Var fuldt efter Kongens Tanke;
Men bredt over Gulidet et Sølvkors laa,
Hvorpaa han stærkt maatte anke.
De stolte Herrer af Montmorency
Dog ænsed lidt et „saa ville Vi“;
De følte som han sig stærke
Og holdt paa det vante Mærke.

For naadigt Raad af hans Kongehuld,
For Vink og Spot var de døve;
Men tro var Slægten som Skjoldets Guld
Og stod som dets Sølv sin Prøve.
Fortørne den agted han ei med Flid;
Saa taug han omsider til bedre Tid
Og vented, klog, som han pleied,
Til Vinden engang sig dreied. —

Da kom hin Dag ved Bouvines engang,
Hvoraf der gaaer Ry saa vide,
Da Frankrigs Magt paa dets Grænsevang
Mod Tydsklands ørn maatte stride.
Der mønstred Kongen ved Morgnens Skin
Hvert Adelsbanner, der fløi for Vind,
Og rynked Næsen en Smule
Af Montmorency’s det gule.

Saa vælted i Bølger sig Hær mod Hær,
Og Hadet sprængte sin Tømme;
Trindt løfted Støvet sig fjernt og nær,
Og Blodet risled i Strømme.
Da Solen daled i Vesten blank,
Og Støvet igien over Hærene sank,
Kun een paa Sletten saaes leiret:
Kong Philip August havde seiret. -

Det hændte den Dag, da Seirens Lod
Alt helded til Frankrigs Side,
En Ridder med Flag under Lansens Od
Saaes frem for Kongen at ride:
Med Møie holdt sig i Sadlen ret
Den gjæveste Mand af hin stridige Æt;
Blod sived ned ad hans Klinge
Og frem af hans Brynjes Ringe.

Der holdt han, endnu med Seiersmod,
Og om ham en undrende Klynge,
Mens Svendene lagde for Kongens Fod
Tolv vundne Faner i Dynge.
Der fløi et Smil over Herskerens Træk:
Vel maatte han love den Ridder kjæk,
Imens en Tanke som Lynet
Foer gjennem hans Pande ved Synet.

Han strakte sin Haand, — for et dobbelt Med
Vel tyktes ham Timen egnet:
Med Blodet, som risled ad Brynjen ned,
I Skjoldet et Kors han tegned:
„Før, bolde Ridder, fra denne Stund
Et blodrødt Kors paa jer gyldne Grund,
At aldrig ganger af Minde
Det Blod, I for os lod rinde.

„Og har 1 vort Bed, hvor Lilierne groe,
Idag fuld mandelig værget,
Med aabent Bryst imod ørnens Klo,
Der gjerne gad Feltet hærget,
Og fandtes kun i jert arvede Skjold
Af ørne fire til nu i Behold,
Vi vil, I til dem skal lægge
De tolv, som nu Græsset dække!“

Da maatte den Gjæve tilsidst forstaae
Med Tak sit Hoved at bøie;
Fra den Tid Kongen ei mere saae
Det Syn, som stødte hans øie.
Stolt viste siden fuldmangen Helt
Det blodrøde Kors i det gyldne Felt:
Det havde et Sagn nu at melde
Om Slægtens Hæder og Vælde.<note>Vælde] Vætde</note>

T:Spillemandens Løn
F:Walther fra Zell var en Spillemand
SIDE:172-180

Walther fra Zell var en Spillemand,
Man aldrig savned ved Gilde;
Af Svend og Pige, af By og Land
Kjendtes hans Strøg og Trille.
Venner han fandt, hvor han flakked om
Og stemmed til Dans sine Strenge;
Kun sjeldent Sorg i hans Tanker kom,
Naar længe hans Pung havde været tom,
Og sjeldent bar han den længe.

En Nat dog vandred han ensom hjem,
Forknyt og med mørke Miner;
Nær Stien i Maanens Lys steg frem
Kahlbergs mørke Ruiner.
Da tænkte han: eied jeg Skatten blot,
Som Aanderne her forvare,
Saa vilde jeg reise det gamle Slot,
Boe der og sove og drikke godt
Og lade min Gige fare!

Halvt drømmebunden han styred sin Gang
Mod Borgens smuldrende Stene;
En Lyd ham vakte, — en Jerndør klang,
Han saae, han var ei alene.
En Gubbe stod der ved Murens Fod
Og vinked i Maanens Luer;
Med tøvende Fjed og usikkert Mod
Han fulgte ham, til i en Hal han stod
Blandt hundred Herrer og Fruer.

Undrende saae han, at Par ved Par
De vented ham, Mænd og Kvinder,
Svende med Guldhaar, Riddre med Ar
Og Damer med Liliekinder.
De nikked venligt, hans Frygt var glemt,
Og hurtigt kom han til Sæde;
Han fandt det Lune, han havde gjemt,
Fik Gigen frem og fik Strengen stemt
Og lod den dirre af Glæde.

Og alle Øine fik dobbelt Glød,
Mens Dansen gik over Tilje;
Hver Læbe smilede dobbelt rød,
Og Rose blev hver en Lilie.
Høit lyste Guldet af Fruernes Dragt,
Fra Hovedsmykker og Ringe,
Og Hallen straaled med dobbelt Pragt,
Mens Walther, selv af sin Giges Magt
Betagen, lod Tonerne klinge.

Thi aldrig havde en Klang han hørt
Som den, der gik fra hans Strenge;
Det var, som hans Haand af en Magt blev ført,
Der Gigens Bryst vilde sprænge.
Som Vaarvind lød det, som Fuglerøst,
Som Storm og knittrende Lue;
Det var, som brød sig et Hav mod Kyst
Af smeltende Vemod, flammende Lyst
Ved hvert et Strøg af hans Bue.

Men Træthed kom dog med vigende Mod,
Han følte den lønligt gnave;
Da ved hans Side hans Fører stod:
„Kræv selv den Løn, du vil have!“
Frem rakte Walther til Svar sin Hat,
Imedens han tænkte stille:
Kan her du vinde en gylden Skat,
Saa siger du Gigen nu Godnat
For aldrig siden at spille!

En Skovl da Gubben ved Ovnen tog
Og skjød den i Arnebranden;
Med Gløder, som han tilbage drog,
Han fyldte Hatten til Randen.
Stum Walther stirrede, — bleg og rød
Af Frygt og Harme tillige;
Ei fænge saae han den lyse Glød,
Men tænkte kun paa, det var Smaat, man bød
Inat for Klang af hans Gige.

Og atter vinked hans Førers Haand,
At nu var Tid til at fare;
Da traadte den fagreste Lilievaand
Frem af de Dansendes Skare.
Dybt saae hun Walther i Oiets Grund,
Som rede han stod til at vandre,
Og blidt det lød fra den skjønne Mund:
„Med hvad dig skjænkes i denne Stund,
Gjør Ret mod dig selv og Andre!"

Saa var han ude alt — Døren lukt
Og ikke mer til at finde;
Om ham og i ham var Lyset slukt;
Hjem raved han som iblinde.
Nu tyktes han sig til Døden mat
Og følte sit Livsmod glippe;
Og centnertung blev endda hans Hat,
Hvori han slæbte den sære Skat,
Som ei han voved at slippe.

Dog nær sin Dør blev han mere kry:
For Tærsklen han Hatten tømte;
Saa hasted han ind i det sikkre Ly,
Fandt Sengen og sov og drømte.
Først Middagssolen ham vakte sent;
Flux greb han Hatten fra Bordet;
Forbrændt var den ei, som han havde ment;
Ned faldt kun et Guldstykke blankt og rent,
Som gjemtes til nu i Foret.

Maalløs stod han og fatted med Harm,
Han selv havde spildt sin Lykke;
Nu gjorde ham kun mer bitter og arm
Det eneste gjemte Stykke.
For Døren en udbrændt Kuldynge laa;
Han bar den ind i sin Stue,
Han sad i Dage og stirred derpaa,
Han bied i Uger, saae og saae, —
Det blev kun det samme Skue.

Og Walther fra Zell var ei den som før;
Han følte det selv med Smerte;
For alle Venner var lukt hans Dør,
For Glæde og Haab hans Hjerte.
Ei rørte han Strengene mer til Dans,
Men stænged i Sorg sig inde
Og sad som en Drømmer med Sind og Sans
Fortabt i daarende Gyldenglans,
Som kransed et bittert Minde.

Han sad, mens Dag efter Dag randt hen
Og blev af Drømmen ei vækket;
Forstemt hang Gigen, hans bedste Ven,
Paa Væggen med Støv bedækket.
Da tvang ham en Dag dog Sult og Nød
Igjen at spille ved Gilde;
Til Fest han kom som en levende Død;
Mens larmende Jublen om ham lød,
Han ønsked Alverden ilde.

Dog — neppe prøved han først engang
Et Strøg med Buen at drage,
Da mærked med Et han, der var en Klang
Fra sidst, han spilled, tilbage.
Op Blodet skjød i hans blege Kind;
Rundtom blev undrende stille;
I selsomme Bølger gik hans Sind,
Imens for Andet han døv og blind
Spilled og vedblev at spille.

Det klang som Vaarvind og Fuglerøst,
Som Storm og knittrende Lue,
Som sukked og jubled et Menneskebryst
Ved Strøget under hans Bue.
Og mens han spilled, et Tog han saae
Af Syner forbi sig vandre;
Forrest to Oine natlig blaa,
Og dybt i Blikket et Bud der laa:
„Gjør Ret mod dig selv og Andre!“

Frem i en Sølvstrøm Tonerne flød,
Som aldrig ende de vilde,
Mens om ham fra Mund til Mund det lød:
„Hvor lærte Walther at spille?“
Og mer og* mer ved hans Toners Leg,
Mens selv han drømmende lytted,
Mens kæmpende Nag og Mismod veg,
Af Sindets Bølger en Tanke steg:
Mon <i>dette</i> for Guld jeg bytted? —

Saa vandred i Verden han ud paany,
For Sorgen lettet og trøstet;
Vidt over Lande fløi, Walthers Ry,
Og Nok af Hæder han høsted.
Nok fandt af Venner han fjernt og nær,
I Kongeborg og i Hytte;
Og spilled han ene for Vind og Veir,
Da eied han Venner i Sten og Træer,
Som var ham Nok til at lytte.

Men havde til Tider han Pungen fuld,
Var snarlig hans Eie svundet:
Han kunde kun sprede igjen sit Guld
Saa hurtigt, som det var vundet.
Og svandt det, som Regnen svinder i Sand,
Det angred ham aldrig længe;
Han havde et Ord da til Trøst paastand:
„Hvad Guld behøver en Spillemand,
Hvis Gige har gyldne Strenge?“

T:Carl Ploug
F:Der flyver ud paa brede, mørke Vinger
SIDE:181-185
N:ottaven,plough

Der flyver ud paa brede, mørke Vinger
En Fugl, som svæver over Hav og Land;
Til Danmarks øer i det blanke Vand,
Til.Skaanes Kyst bag Sundet den sig svinger,
Til Norges Fjelde Sørgebud den bringer;
— Var han en Fyrste eller Adelsmand?
Nei: ikkun for en Sanger Hjerter sørge,
Men en, hvis Tab tre Riger dog vil spørge.

Var da han en af hine stolte Svaner,
Hvis Seiersflugt gaaer Kloden viden om?
Saae han i Dybder ned, som Ingen aner,
Steg han paa Tind, hvor forhen Ingen kom?
Har han for Aandens Løb brudt nye Baner
Og aabnet den en Verden, hidtil tom?
O nei; og dog det Land, hvor han var hjemme,
Vil som en Storhed ham blandt Minder gjemme.

Ei blot hans Tunge var hans Hjertes Tolk,
Ei blot som Nordens Søn han elsked Norden,
Dens Minder og dens Hæder høist paa Jorden, —
Ei blot hans hele Sjæl var med hans Folk
I Sol og Regn, i Blod og Ild og Torden
Ved Frederits, ved Bau og øvre-Stolk; —
Men Ingen greb som han sin Samtids Strenge
Og lod dem runge dybt og dirre længe.

Naar Haabets Foraar smiled til vort Land,
Naar Lykkens Sommermildhed grønned Skoven,
Naar Stridens Bølger skummed mod dets Strand
Og hver en Plet af Himmel svandt foroven,
Naar Kraftens Ørn i Skyen steg forvoven,
Naar Modet svulmed over Digets Rand,
Naar Sorg og Skuffelse dets Lue kjølte,
Da sang som Ingen han, hvad Alle følte.

Derfor hans Tone var saa stor og fuld,
Fra Manddoms Dag til Livets Aften silde,
Fordi det Folk, han skjænkede dens Guld,
Som det var Sangens Maal, var Sangens Kilde.
Derfor hans Sang var frisk som Lærkens Trille,
Fordi den var af samme Redes Kuld;
Derfor dens Rigdom lod sig aldrig tømme,
Fordi den drak af alle Livets Strømme.

Derfor hans Strenge aldrig træt og slapt
Gjenlød af Sjælens Drøm i Mørkets Fængsel;
Derfor han aldrig, i sig selv fortabt,
Blødagtigt sang sin egen Kval og Længsel.
Derfor i Uaars Nød, i Stridens Trængsel,
Hvor Jernet bed, et Saar han ænsed knapt,
Blot af sin Idræt fyldt, mens uden Hvile
Hans Tanke bryned Sværd og skæfted Pile.

Og flammed end hans Ildsjæl som et Baal,
Og kunde han ei altid Gløden dæmpe,
Og svang han stundom blindt sit blanke Staal,
Hvor bedre var at fare frem med Lempe, —
Af Skaberhaanden skabtes han til Kæmpe,
Og som en Kæmpe gik han mod sit Maal,
Om Veiens Torne voxed nok saa tætte,
Fast i sin Tro paa, hvad han fandt det Rette.

Men Tider skifted; Sværd stod imod Sværd,
Som fordum kæmped ved hinandens Side;
Et Slægtled svandt, imens hans Haar blev hvide;
Omkring ham tyndedes den vante Hær.
For anden Sag saaes gamle Fæller stride;
Men selv paa samme Post stod end han kvær,
Rank, som om aldrig Tidens Vægt ham tynged,
Som Livets Vinter kun hans Sjæl forynged.

Og mens hans Sanggudinde, Kampens Hild,
Blev mer og mer blot Sandheds klare Stjerne,
A4ens Flammegløden af hans Ungdoms Ild
Som svage Lynglimt sluktes i det Fjerne,
Steg, stadigt mere ren og varm og mild,
Frem af hans Væsens Grund den lyse Kjerne,
Blev stadigt d3'bere hans Toners Leie
Og stadigt høiere hans Tankers Veie.

Og saadan er det Billed, som vi har,
Og saadan skal han gjemmes i vort Minde,
Og saadan svandt han, som en Kjerte klar
Udslukkes ved et Pust af blide Vinde.
Mens Høien tues om den Dragt, han bar,
Og selv han frem af Mulm til Lys maa finde,
Slut, Danmark, du ham ind i dine Bønner:
Husk, han var en af dine bedste Sønner!

T:Arion
U:Musiktext
F:Høit bruse Hadrias Bølger
SIDE:186-190

Høit bruse Hadrias Bølger,
Mens Stormen løfter sin dybe Røst;
I Mulm, som Kimingen dølger,
Glider en .Snekke mod Hellas’ Kyst.

Midt paa de vildene Vover,
Hvor Planker sittre ved Bølgens Brag,
I Skibet Arion sover,
Drømmende trygt om sin Hjemkomstdag.

Men skjult under Nattens Taager,
I nidske Hjerter hos Skibets Folk
End Avind og Brøde vaager
Og hvæsser mod ham en Morderdolk:

Det Guld, som lønned hans Sange
I Væddestriden nys i Tarent,
Kjæder og gylden Spange, —
En Glød i de Falskes Sind har tændt.

---

Da staaer for Arions Blik iløn
Et Syn, som ender hans Dvale;
Han kjender paa Væxten Letos Søn,
Guden, han tjener, guddomsskjøn,
Og hører den Høies Tale;
Det lyder i Toner klare:
„Stat op! dit Liv er i Fare!“

Op springer Arion, af Søvnen vakt,
Og Synet er svundet atter.
Alt Mulmet viger for Gryets Magt;
Han ordner og smykker med Guld sin Dragt,
I Armen han Lyren fatter.
Frem blandt de troløse Fæller
Han staaer, — han seer, hvad det gjælder.

Han byder sin Skat — hans Ord er spildt;
Det læses i Alles Blikke:
Ei stemmer han her et Hjerte mildt;
' Kun Guldtørst flammer i Giet vildt,
Og død Mand røber dem ikke.
Da slaaer han for Mordernes Klynge
Strengen; de høre ham synge:

---

„Altseende Sol, hvis Karm
Fra Kolchis stiger i Purpurbrand,
Bring Budskab du om Arion
Til Ven og Fædreneland!

„Du, Buens og Lyrens Gud,
Fjernrammer Phoibos, som skjult mig seer,
Lad mindes end mine Sange,
Naar selv jeg ikke er mer!

„Skjænk end mig i dem et Liv
Hos Ung og Gammel, i Hjertets Grund,
Paa Pigens blussende Læber,
I Svendens leende Mund!

„Jordryster Poseidon, du,
Som bar mig ofte fra Havn til Havn,
Knug hurtigt, før jeg kan grue,
Som Fader du mig i Favn!“

---

Hvad plasker om Skibet med Slag og Spring
Delphiner flokkes: en lyttende Ring
Om Guders viede Sanger.
Og som han sig styrter rask fra Bord,
Under ham løfter sig, blank og stor,
En Ryg af en svømmende Ganger.

Fra Skibet lyder et harmfuldt Raab:
Arion rider med gjenfødt Haab
Frem gjennem Bølgernes Fraade.
For Vinden flagrer hans dunkle Haar,
Mens han med Plektret Lyren slaaer,
Tryg ved de Himmelskes Naade.

Og Stormen sagtner sit Kæmpetag,
Og Søen glattes ved Strengens Slag,
Mens fremad Gangeren haster.
I Solglans dukker alt Kystens Bræm,
Tainarons Klipper af Havet frem —
Der frelst han paa Knæ sig kaster.

---

I Korinth, i Søjlehallen, guldomslørt af Aftnens Sol,
Staaer i Hofmænds Kreds Arion for Kong Perianders Stol.
Om sin Hjemfærd han beretter, trøstig, med taknemligt Sind,
Og den vise Hersker sidder taus med Haanden under Kind.

Da han reiser sig og taler: „Ære være Sangens Kunst,
Ære Sangeren, som skjærmes af de høie Guders Gunst!
Ære dem, som altid vaagne svæve over Tidens Strøm,
Dem, mod hvem de Dødeliges Magt og Vilje kun er Drøm!“

Op mod Templet med Arion gaaer han gjennem Folkets Hob,
Og den tause Andagt brydes af et tusindstemmet Raab:
„Priset være Sangens Giver for hans høie Guddomsmagt!
Priset Sangeren, den kaarne, som har Guder selv til Vagt!“

T:Adelraad
F:Mig lyster i Vaar at gilje
SIDE:191-194

   Mig lyster i Vaar at gilje:
   Der voxer Urt og Godvilje,
   Der springer ud Skoven e saa bold
   Med ædelig Lind og Silje;
   Men Æren hun er det feireste Træ i Skoven.

Det var Venderkonning selv,
Han red sig op aa Land;
Ene stod der Stolt Adelraad,
Den feire Lilievand.
Men Æren hun er det feireste Træ i Skoven.

Øine hun havde som Falken graa
Og Hals som Svanen hvid;
Ene fandt hende Venderkonning
Alt i saa ond en Tid.

Løfte han væne Mø
Alt til sin Ganger graa;
Saa red han vidt over Høi og Dale,
Til Røgen den faldt aa.

Det da mæled Venderkonning,
Han holdt i grønnen Eng:
„Du stat af, stolt Jomfru,
Du red din Brudeseng!"

„Du lad mig fare, Venderkonning,
Du gjør mig ingen Skam:
Jeg vil kjenae dig Runeslag,
Dem jeg for langen nam.

„Jeg vil lære dig Dverg at binde
Og jordfast Guld at faae;
Jeg vil sige dig ramme Ord,
At ei Jern dig bider opaa.

„Du skal aldrig bøde for Hug
Og værge med Skjold dit Liv,
Du skal aldrig Skade fange
Af Fjendesværd eller Kniv!“

Svarede Venderkonning,
Saa hadelig han lo:
„Du kjend mig først, hvad du forstaaer,
Om jeg dit Ord skal troe!“

„Hør du, Venderkonning,
Og skræp du ikke saa stort!
Det skal du for Sanden vide:
Dit Sværd har jeg forgjort.

„Drag du kun din brune Brand
Og hug foruden al Fals:
Du prøv, om Eggen end monne due
Alt paa min hvide Hals!“

Saa færdig bød ham stolt Adelraad
Sin Hals for Linet fri;
Strøg hun op sit faure Haar
Og holdt hun selv deri.

Tog han Venderkonning
Om Sværdet med Hænder tvaa;
Saa fast han hug til den hvide Hals,
Han hug den Hovedet fraa.

Det mæled Venderkonning af Harm,
Han kaste sit Sværd af Hånd:
„Bedre maatte du i Live bleven
Og Dronning for alt mit Land!“
Men Æren hun er det feireste Træ i Skoven.

T:Jern-Ludvig
F:Alt sænked Nattens Mørke
SIDE:195-202
N:ottaven

Alt sænked Nattens Mørke
Sig over Bjerg og Skov;
Smaafuglen sov paa Kviste,
Og Folk i Ruhla sov.
Fra Smedjen kun, den lave,
Med sodet Væg og Tag,
Lød end i Kveldens Stilhed
Dens Eiers faste Slag.

„Luk op!“ bad ham ved Døren
En Stemme — „jeg foer vild;
Lad mig inat faae Husly
Og Varme ved din lld!“
Sin Hammer sænked Smeden,
Han aabned, — titted ud:
For Tærsklen stod en Yngling
I maarbræmmet Skrud.

„Hvem er I?“ spurgte Smeden
Og mønstred Gjæstens Dragt.
„Af vor Landgreves Følge;
Jeg var med ham paa Jagt.“
„Tvi den usle Herre!“
Lød Gjensvaret brat;
„For <w>hans</w> Skyld er det ikke,
Jeg huser jer inat.“

Lidt skræmmet Ungersvenden
Tog Plads ved Essens Skin:
„Mig tykkes dog vor Herre
Helt blød og mild af Sind.“
„Tvi ham“ — mæled Smeden
Og drog i Bælgen haardt —
„For al hans bløde Mildhed,
Som gjør os ikkun Tort!

„Der sidder han paa Borgen
I Herlighed og Pragt,
Med Tavl og Vin og Fester
Og Minnesang og Jagt,
Og taler mildt til Alle
Og smiler vennehuldt,
Mens Landet om ham sukker
Og Bonden døer af Sult!

„Der sidder han og ænser
Kun Tant og Strengespil,
Imens de Store skalte
Med Landet, som de vil;
De røve, træde Smaafolk
Under jernskoet Hæl,
Og han — er lige naadig
Og mild og vennesæl!

„Det Hjertelag, han eier,
Der er saa blødt som Vox,
Det agter jeg saa meget
Som den øvrige F'loks.
Hans Veghed er en Vare,
Til nyttigt Brug saa slet
Som Jern, naar det er giødet
Og ikke hamret tæt!“

Og ud af Gløden rev han
Et Stangjern i Harm;
Ned sused Hamren, svungen
Af hans senestærke Arm;
Mens Gnister om ham dansed
Som Korn, naar Pleilen slaaer,
Med Slaget fulgte Ordet:
„<w>Landgrev Ludvig, bliv haard</w>!“

Og Slag paa Slag der hagled
Mod Stykket ned i Storm,
Som sukkende for Hamren
Gav efter og tog Form.
Den stuved og den strakte,
Den slog og heled Saar, —
Hvert Slag med samme Paabud:
„<w>Landgrev Ludvig, bliv haard</w>!“

Stum Gjæsten sad ved Ilden,
Mens Glødskjællene sprang
Og Jernet under Hamren
Med større Tone sang.
I Funkerne, som lyned
Om hans Sindal og Maar,
Lød stadigt end som Torden:
„<w>Landgrev Ludvig, bliv haard</w>!''

Saa strakte han paa Bænken
Sin unge, trætte Krop
Og sov, til næste Morgen
Ham Gryet vækked op.
Farvel han bød og styred
Mod Wartburg sin Gang,
Mens Smedens Røst og Hammer
Ham end i Øret klang. —

Og Aar var rundne siden
Over Thiiringens Land;
Dets unge Landgrev Ludvig
Var voxet op til Mand.
Det havde Folk fornummet,
Hist med Skræk, her med Fryd,
At Piben havde faaet
En ganske anden Lyd.

Han havde svunget Spiret
Med Mod, som bar sin Frugt:
Saa vide han det strakte,
Var Orden nu og Tugt.
Hver Stormands Herrenykker,
Hver Glød af Oprørsaand
Var slukt og spredt som Aske
Af hans jernfaste Haand.

Nu Kræmmeren med Karren
Drog tryg igjennem Skov,
Tryg Fruen var paa Borgen
Og Bonden bag sin Plov.
Thi frygted lidt man Djævlen
Og lidet mere Gud,
Saa voved Ingen mer at knye
Mod <w>Jern-Ludvigs</w> Bud. —

Det var en Kveld, da Solen
Alt veg fra Bjergets Top,
Og Folk med deres Arbeid
I Ruhla hørte op.
Fra Smedjen kun, den lave,
Med sodet Væg og Tag,
Lød end i Kveldens Stilhed
Dens Eiers. faste Slag.

Det banked paa — han aabned;
Med Undren saae han ud:
Paa Tærsklen stod en Herre
I maarbræmmet Skrud.
„Gudsfred!" bød Gjæsten ham og tren
Ind ad den trange Dør
Og saae sig om i Rummet,
Hvor Alt var sort som før.

„Mindes du, Smed,“ han mæled,
„At af Landgrevens Mænd
Kom hid en Nat og bad om Ly
En vildfaren Svend?
Du taled Ord vel mange,
Og stærke nok endda —?“
Til Panden tog sig Smeden:
„Nu mindes jeg det, — ja.“

„Men han, som lytted til dem
Og husker endnu Alt,
Var den, hvem Folk fra den Tid
Har Jern Ludvig kaldt.
Han kom herhid iaften
At spørge dine Kaar
Og see igjen den Hammer,
Som smeddede ham haard.“

Da bøied Smeden Knæet,
Hans Kind fik Glød derved:
„Til nu har Ingen sagt mig,
Jeg var <w>saa</w> god en Smed.
Mangt Arbeid har jeg hamret
Til Nytte og til Værn;
Men I var, Herre, sandelig
Mit bedste Stykke Jern!“

T:J. P. E. Hartmann
F:Den store Klokke over Landet ringer
SIDE:203-206
N:ottaven

Den store Klokke over Landet ringer,
Vidt svæver Klangen ud fra Ø til Ø;
Et Navn, et stort og elsket, i den klinger —
Har vi mon glemt, han fødtes til at døe?
Som med et Pust af hvide Maagevinger
Saa svang den lyse Aand sig over Sø
Saa stille, som en Blomst mod Aften lukkes,
Og som en Stjernes Glimt i Vesten slukkes.

Men vidste vi end grant, hvad der er villet
Med, hvad engang i Tid og Rum blev skabt,
Det falder tungt at vide dette Billed
Af Herlighed for vore øine tabt, —
Ham, der os aldershvid for Øie stilled
Hin Sjælens Vaar, hvor Vexel kjendes knapt,
Hvis Liv, som næsten spotted al Erfaring,
For os var Noget af en Aabenbaring.

En Aabenbaring var det af det Bedste,
Vort Væsen kalder Sit, i Skjønheds Dragt,
Der syntes Jern-Aarhundredet at gjæste
For end at minde det om Aandens Magt.
Hans Liv var et, som peged mod et næste,
Skøndt her et Under alt af frodig Pragt;
En Høisang var det selv til Livets Ære,
Der meldte lydt, hvad Alles burde være.

Det var, som traadte der i ham for Dagen
Et Glimt af Verdener med fremmed Skjær,
Som drog og fængsled, og som man betagen
Af Undren, fast med Andagt, traadte nær.
Det var, som hver en Mislyd var forjagen
Fra Harmonien, som man følte der,
Som mellem Alt, der kriges paa vor Klode,
Kun Lys og Fred i denne Storhed boede.

En Konge hused i den ædle Bolig,
Som blomsterdækt idag blev sænkt i Grav,
En Konge i sin Kunst, der røgted trolig
Den Arv, han fik, og mindre tog end gav;
En Konge i sit Væsen, stor og rolig,
Som førte ubestridt sin Herskerstav;
Selv naar i Storm hans Tonehav sig reiste,
Høi som en Konge over det han kneiste.

Lig Oldtidskæmpen, der var Drot og Gode,
Var selv han Præsten i sin Helligdom;
Saa gik han forrest, fast i Alt, han troede,
Sin Høitidsgang og saae sig aldrig om:
Urørt af Pris og Hyldest som af Mode
Han stod for Folket, som til Templet kom,
Og bygged det af Toner Himmelstiger
Til fjerne, underfulde Skjønhedsriger. —

Mon hine Viismænd, af hvis Mund vi hørte,
At i Naturen ingen Kraft forgaaer,
Kan troe, at den, der i hans Sjæl sig rørte,
Var mindre end det Vindpust, der bestaaer?
At det i ham, der tusind Andre førte
Til Høider op, hvor selv de aldrig naaer, —
At det var Blændværk og Bedrag i Grunden?
Vi veed det: kun for os er han forsvunden.

For os den store Harpe er forstummet,
Som gjennem Slægter over Norden klang;
End dirrer Lyden længe gjennem Rummet
Og søger ham forgjæves paa sin Gang.
Tak skee ham for alt Skjont, vi har fornummet
Ved ham, til sent han sang sin Svanesang,
Guldaldrens Sidste og vor sidste Store; —
Med ham er et Aarhundred stedt til Jorde.

SEKTIONSLUT

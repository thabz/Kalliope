NOTE:Mottoet stammer fra https://gutenberg.spiegel.de/buch/gedichte-9409/131

SEKTION:I. Fest- og Mindedigte

T:Cantate ved Hundredaarsfesten for Slaget paa Rheden
F:Kirkens Klokker atter ringe
NOTE:* S. 3: Viken, tidens flyktiga minnen (Karl XII.s Marsch.)<br/>S. 4: Om Strømmen mod dig bruser, vov at staae (Heise).<br/>S. 5: Udrust dig, Helt fra Golgatha (Gade). (Jvf. <xref poem="ewaldandrea9".)<br/>S. 6: Den signede Dag med Fryd vi seer (<a href="https://kalliope.org/da/works/weyse">Weyse</a>).<br/>S. 7: Herre, jeg har handlet ilde (Crüger).
SIDE:3-7
N:lejlighedsdigtning

{c:I.}

Kirkens Klokker atter ringe,
Bud om Land og Sø de bringe,
Bud, de lod for Slægter klinge
Om den stille Uges Fred.
Een Gang blot de ei med Freden
Klang fra Byen ud paa Rheden,
Ringed ind til Evigheden
Mænd, vor Hu skal dvæle ved.

Hundred Aar hver Klokketunge
Lod sit Paaskebudskab runge;
Hundred Aar til Gravs de sjunge
Efter hin Skjærtorsdagsstund:
Had den saae med Flammer mødes,
Jern var Brødet der, som brødes,
Mandeblod den Vin, som bødes;
Psalmen sang Kanonens Mund.

---

Halvhundred Snekker strøg ad Sundet hen
Med Avindskjold, — vor Manddom gad de friste;
Mod Skjæbnen stod os Ingen bi som Ven:
Vor egen Kraft dens Runer maatte riste.

Som Haiers Sværm mod Kysten op de svam,
Mens vore laa som fast til Bunden groede;
Kun En mod To vi bied deres Ram:
At staafe var Alt, vi mægted, — og vi stode.

Vi stod, mens over Hav med Lag paa Lag
Tolvhundred Ildsvælg Kugler mod os spyede;
Og høit vi skrev i Straaler om vort Plag:
Vort Mod har ikke Britten kunnet bryde!

Vi lærte ham, i Røg og Flammer svøbt,
Hos os blev kun som Vrag en Prise funden;
Vi risted paa hans Skrog, at dyrt var kjøbt
Hans hæderløse Seir, som knap var vunden!

---

Og endnu dirrer over Sø
Paa denne Dag i Vaar
En Mindeklang, som ei skal døe,
Mens Danmarks Hjerte slaaer.

Den svæver hin Aprildags Gry
Om Kæmpegravens Muld,
Den kranser Olfert Fischers Ry
Og Dagens Heltekuld.

Den synger for hver Snekkestavn
Paa Danskens Vei til Ros,
Den nynner der et Yndlingsnavn
Med Navnet Willemoes.

Den toner lige lys og ren
End efter hundred Aar
Om «Dannebrog» og «Prøvesteen
Som kun i Sang bestaaer.

---

Saa bringe hvert Aar den atter Bud
Fra dem, som for Danmark døde!
Den lære vor Slægt at staae for Skud
Og mandigt som hin forbløde, —
At troe paa os selv og troe paa Gud,
Skal Fjenden engang vi møde!

Høit lyse den Dag i Mindets Pragt
Og lade med Tak os kjende,
At Fædrenes Ros af Ham blev lagt
Os selv som en Skat i Hænde,
En Kalk, han for os har fyldt til Pagt,
Som Styrke vort Folk skal sende!

Dog, sætte vi selv ei Livet ind,
Vil blot vi til Daad os drømme,
Og drikke vi Rus af Ærens Skin,
Det Bæger os selv skal dømme.
Thi give os Gud det rette Sind
Til værdelig det at tømme!

---

{c:II.}

Du, hvis Vælde Kloden veier
Som et Sandskorn i din Haand,
Skifter Nederlag og Seier,
Bøier, løfter Folkets Aand, —
Lær os søge Dig i Vaade,
Kun af Dig os lade raade.

Du, hvis Bud lod Danmark stige
Som vort Hjem af Bølgens Grav,
Lær mod Fjender os at krige,
Som vil øde, hvad du gav, —
Lær for Alt os først at knuse
Dem, som hos os selv vi huse!

Men kan dem vi overvinde,
Bød da Du vor Evnes Brist,
Hvor vi udenfor os finde
Vold i Pagt med Løgn og List!
Giv os Du mod dem at være
Mænd af Mod og Mænd af Ære!

T:Cantate paa Søcadetcorpsets 200-Aars Stiftelsesdag, 26/4 1901
U:Musik af Thorvald Hansen
F:Danmark, du, hvis Kyster randes
NOTE:* Til Forstaaelse af Rhythmen S. 11, Lin. 11 bemærkes, at Seierherren ved Helgoland selv udtalte sit Navn som Tostavelsesord: «Svenson.»
SIDE:8-13
N:lejlighedsdigtning

{c:I.}

Danmark, du, hvis Kyster randes
Trindt af Saar ved Saar,
Aabent for de vrede Vandes
Bid, naar Stormen slaaer,
Aabent for hver ublid Grandes
Stormløb mod din Gaard, —
Endnu dog af Mænd du mandes,
Og din seige Livskraft sandes
Gjennem tusind Aar.

Dette Hav, der om dig vanker,
Denne Sø i Kog,
Den har sendt dig Frimands Tanker,
Lært dig Frimands Sprog,
Lært dig Kraften, som den sanker
Paa sit vide Tog,
Til du, over Bølgebanker
Ridende paa skjøre Planker,
Tvang den selv i Aag.

---

Saa stevned du ud paa din vilde Færd
Over de vaade Veie;
Sproget talte du kun med Sværd,
Og Sværdet var Hvermands Eie.
Men under din byttesmykkede Tjald
Bar Tiden et myndigt Ord,
Som bød dig høine din egen Hal
Og skjøtte din egen Jord.

Du lagde din Haand paa Ploven trøst
Og odled din Grund den dyre;
Dragen trak du paa Land i Nøst;
Den glemte du halvt at styre.
Og følte du sent i Orlogstid
Med Smerte din Forrangs Tab,
Saa maatte af fremmede Mestres Vid
Du lære dit Sømandskab.

Da steg for dit Minde frem et Syn
Af fordums Hæder og Ære;
Taus du tænkte med rynket Bryn:
«Skal vi mon af Andre lære?»
Da skjød der et Lyn fra den gamle Aand,
Som laa i Dvale og Skjul:
Da reiste en Mand sig med Raaber i Haand,
Og Navn han bar af <w>Niels Juel</w>.

---

Fra <w>Gyldenløve</w> Tanken kom,
Som skulde Brøsten bøde:
«Skal vi paa Havet viden om
Til Værn for arvet Herredom
Med Tryghed Fjenden møde,
Skal Aanden tage sikker Flugt,
Den dannes maa ved <w>Skolens</w> Tugt.»

Og hil den Drot, med ham i Pagt,
Hvis Ros hans Gjerning meldte,
Som Skoler nok har bygt og takt;
Men den, hvis Grundvold da blev lagt,
Den stifted han for Helte:
Han plantede den Stamme bold,
Hvis første Blomst hed <w>Tordenskjold</w>.

Der sprang af samme gjæve Rod,
Hvis Kraft ei lod sig sløve,
Hin Flok, som, døbt med Ild og Blod,
Just hundred Aar derefter stod
I Kongedyb sin Prøve;
Der gjemtes Gnisten til den Brand,
Der saaes som Baal ved Helgoland.

Hver Ridder paa det blanke Vand,
Vor Saga siden ærer,
Hin Skoles Værk sig nævne kan,
Hvor <w>Sehested</w> først som Styresmand
Og <w>Suenson</w> sidst var Lærer, —
Hvor høit i Midten som en Baun
Med Hæder lyser <w>Sneedorffs</w> Navn.

---

Tvende Hundredaar er rundne;
End som før den staaer:
Ung og frisk, skjøndt Barn af svundne
Tiders Oldingsaar;
Stammen værd, som ei tog Svøftet
Ind for Fjendestormens Vold;
Dansk af Sind, som den, der løfted
Først <w>vort Sprog</w> paa Skjold!

Saadan blive den og være,
Til om hundred Aar
For det nye Sekels Ære
Regnskabstimen slaaer:
Tro sin Kurs, mens frem den skrider,
Tro hvert Navn, den gjemmer paa,
Lade den til nye Tider
Arven øget gaae!

---

{c:II.}

Vist er vi ikkun en liden Flok,
Ringe vor Magt og Evne;
Eier vor Fortid Storheder nok,
Vor egen har faa at nævne.
Og gaae vi mod Kimingens Mulm og Slud,
Vi veed, det gjælder at bruge hver Klud
Med Flid, som den bedst kan trække,
Skal ei vi seiles helt agter ud
Af Tidens pansrede Snekke.

Det gjælder, om Hver sin Pligt forstaaer,
Og Alle ville- det Samme;
Da skal vi, om Storm over Danmark gaaer,
Forvist ei stande med Skamme.
Og skulde der grye en Farens Dag,
Hvor ei vi kan naae efter vundet Slag
At bænkes ved Seirens Taffel, —
Eet kan vi: give det glatte Lag
Og synke med Flag under Gaffel!

T:Ved det nordiske Skyttemøde 1901
F:Velkommen, I, der stævned hid
SIDE:14-16
N:lejlighedsdigtning,ottaven

Velkommen, I, der stævned hid,
Hvor Kræfter prøves sammen!
Det skal dog spørges om vor Strid,
At den er fælles Gammen.
Og bliver Nogle her de Smaa,
— Hvad altid Nogle gjorde! —
Den Krans, de her ei kunde naae,
Skal end dem fremad spore.

Thi ei blot Hæder for en Dag
Vi offre Slid og Møie;
Et andet Maal, en større Sag
Er, hvad vi har for Øie:
Er vi mod Mange kun de Faa,
Des mer maa Hvermand gjælde,
I Nød et Folk i Vaaben staae
Mod fremmed Herrevælde.

For hver en Gang, vi holde Thing
At maale vore Kræfter,
Des mer maa vides ud vor Ring,
Des Fler os følge efter.
For hver, som hævder første Rang,
Mens Andre haardt ham trænge,
Des høiere til næste Gang
Bør Seirens Laurbær hænge.

Men ingen Avind paa hans Vei
Skal mindske ham hans Ære:
Det gjælder for vor Sag dog ei
At synes, men at være.
Og den, som tager første Pris,
Ham være Byttet undet;
Det tabes her paa ærlig Viis,
Og ærligt bli’er det vundet.

Saa vorde for os Mindet lyst
Om Nordens Skyttemøde:
Blot Minde om en munter Dyst,
Hvor intet Saar vil bløde!
I Folk, der hid paa Hærtog trak,
Som Venner Venner gjæste,
For eders Komme først hav Tak!
Gjør nu som vi jert Bedste!

T:Cantate ved ,,Dansk Concert-Forening''s Aabningsfest, 1901
F:Der ligger et Land i Vesterled
SIDE:17-22
N:lejlighedsdigtning

Der ligger et Land i Vesterled
Bag Bjerge, som gløde, naar Sol gaaer ned,
Bag Skyer og Bølger vilde;
Alt Skjønt, som vor Hu har dvælet ved,
Har der sin evige Kilde.
Og hvad os af Skjønhed foer forbi
I flygtige Glimt paa vor Hverdagssti
Som Stykker og spredte Dele,
Det samles der til et Hele.

Did higer vor Længsel, og helst den gaaer
Paa Sangens Vinger som Fugl, der slaaer,
Mod hine straalende Egne;
Og stundom en vingestærk Flyver naaer
De Bjerge, som Landet hegne.
Og kan han end kun fra en øde Tind
Kaste et undrende Blik derind,
Han har, naar han hjem sig svinger,
Dog Bud, som til os han bringer.

---

Men taler det Land ei hundred Maal,
Og samler til Eet det Alt, —
Vi flokkes dog her om den Arnes Baal,
Vi drikke dog helst af den kjendte Skaal,
Som vi har vor egen kaldt.

Og sprudler end Skjønhedens Kilde der
Rig som en brusende Elv,
Og har den en Gave til En og Hver,
Vi har dog for alle de Draaber kjær,
Vi føle i Slægt med os selv.

Har mangen en Fremmed seiersstolt
Et Bytte fra den ført bort
Og end ikke os dets Pragt forholdt, —
Tak være dog dem, som det har voldt,
At Noget er kjendt som Vort.

---

Fædreland, du trange Rede
Midt i Havets Skum!
Mangen Fugl med Vinger brede
Skjænked du dog Rum.
Skjønne Kuld af hvide Svaner
Steg fra dig ad høie Baner, —
En for en den lange Række
Saae vi bort at trække.

Har da Danmarks Harpestrenge
Lydt for sidste Gang?
Skal fra nu vi see dem hænge
Brustne uden Klang?
Har vi selv ei Haab og Tanker,
Hvorved end vort Hjerte banker,
Som mod fjerne, lyse Zoner
Flyve gad i Toner?

Skal de skjult til Døde ties
I vort eget Bryst, —
Ei det nye Aarhundred vies
Af vor egen Røst?
Kan vi, selv mod Tidens Bølge,
Ei vor Stortids Veie følge,
Lade, selv med mindre Kræfter,
Tonen klinge efter?

---

Saa spørges der, og grundløst spørges ei.
Thi trang var ofte Tonekunstens Vei;
Og Tidens Fremskridt kom ei den til Gode.
I Døgnets Stræb og aandeløse Jag
Og under store Kræfters Brydetag
Er daarlig Plads for den paa denne Klode.

Og den, som spired af vor egen Jord,
Om end der trygt i vore Hjerter boer
Et Minde om en Kunst, de store Dødes, —
Den Klang, som endnu daglig lokkes frem,
Den finder ingen Ven og intet Hjem:
Vi agte lovlig lidt paa det, som fødes.

Vi smæder ikke her, hvad der er gjort
I fremmed Land af Godt, af Skjønt og Stort:
Lad være, det er rigere og bedre.
Men den, som stræber med sin svage Haand
At vogte Gnisten af vor egen Aand,
Hans Agt er det vel ogsaa værd at hædre.

Der voxed af vor egen Folkesang
— Vi Ældre hørte det — en mægtig Klang,
Som endnu dirrer efter i vort Indre.
Kan hænde, at den samme dybe Grund
Er ikke tømt, men gjemmer nye Fund;
Blot — den, som søger maa man ikke hindre.

Og Eet er vist: skal vi, som kun er smaa,
End hævde denne Plads, hvorpaa vi staae,
Og skal vi staae, som før vi stod, med Ære, —
Kan end vi nemme Kundskab viden om
Ved Andres Værker og ved Andres Dom:
Os selv maa vi i Alt for Alting være.

---

Byg da for vor Kunst en Stue,
Faaer den ei en Kongeborg, —
Hvor den sidde kan som Frue
Uden daglig Sorg,
Hvor den kan i Tider trange
 med sin egen Ret,
Synge sine egne Sange,
Slaae sin egen Slæt.

Byg da for vor Kunst en Stue,
Hygget, ikke rigt, men nok,
Hvor den byde kan som Frue
Nye Kræfters Flok,
Hvor den Gjæsters Kreds kan samle
Hvor dens Røst kan række Hver,
Der har nye saa fuldt som gamle
Danske Toner kjær!

T:Ved Afsløringen af Absalons Rytterstatue
F:Nød i Landet var til Huse
NOTE:* En højtidelig Afsløring af Absalons Rytterstatue maatte i sidste Øjeblik paa Grund af indtrufne Vanskeligheder opgives; de S. 23-26 trykte Sange forbleve desaarsag ubenyttede.
SIDE:23-26
N:lejlighedsdigtning,ottaven

{c:I.}

Nød i Landet var til Huse,
Nød som aldrig før:
Aabnet var hver Afgrundssluse,
Lukt hver Himmeldør.
Da, mens Nat om Alt sig spændte,
Brat vor Stortids Gry sig tændte, —
Midt i det, af Straaler hegnet,
Staaer hans Rune tegnet.

Hæder kranse skal hans Minde,
Han, som Værget svang,
Da i Skjoldet første Sinde
Danmarks Løver sprang, —
Som paa Vagt foruden Hvile
Med sin Krumstav, med sin Bile,
Bygged nyt vort Grænsevirke,
Reiste Land og Kirke!

Du vor Fortids Gjenopliver,
Elsker af dens Kvad,
Helt, der selv som Sagaskriver
Skrev dens bedste Blad,
Aand, som Saxos Aand har manet,
For hans Forsken Veien banet, —
Dig end vor med Navnet lønner:
Størst blandt Danmarks Sønner!

Seer, du, hvis Tankes Kjerte
Midt i Tidens Graa
Klared først, hvor Landets Hjerte
Engang skulde slaae,
Som ved Havn har Borgen grundet,
Har dit Navn til Byen bundet, —
Mens i Sundet Bølger gynge,
Skal din Ros de synge!

{c:II.}

Træd nu vort Blik imøde,
Som efter Hundredaar
I Ungdomskraftens Grøde
Dit Billed for os staaer, —
Med Hjelmen klædt til Striden
Med Ringsærk om dit Bryst,
Løft atter gjennem Tiden
Med Klang af Malm din Røst!

Sid her til Kamp end rede
Med Haand om Bilen klemt,
Hvor tidt som Storm af Vrede
Du Venders Flok har skræmt, -
Hvor Øiet du lod vanke
Langs Havnens brede Løb,
Da først din største Tanke
Sprang vaagen af sit Svøb!

Sid féiret her og hygget
Paa Byens ældste Grund,
Nær Borgen selv, du bygged
Til Vagt for Øresund, —
Hvor Hoveder af Fjender
Til Skræk var sat i Ring,
Og endnu dine Minder
Om Hæder holde Thing!

Du Danmarks Værn i Faren,
Vor Grænsevagt mod Syd,
Løft end dig over Skaren,
Sku vidt og slaa til Lyd:
Vær selv, saatidt vi famle
Og veed ei Hjelp og Raad,
Et Tegn, som kan os samle
I fælles Agt og Daad!

Og reiser Stridens Drage
Sin Kam engang med Gny,
Forkynd om gamle Dage,
Vær Maner end for nye!
Naar Farens Bølger stige
Omkring dit Fædrehjem,
Kald da engang din Lige
Som Skjold for Danmark frem!

T:Ved det tredie nordiske akademiske Møde, 1902
F:Fremad ruller Tiden i sin Bane
SIDE:27-29
N:lejlighedsdigtning,ottaven

Fremad ruller Tiden i sin Bane,
Knuser Et og Andet med sit Hjul,
Tegner nye Mærker i sin Fane,
Drager nye Skatte frem af Skjul,
Høiner os hver Dag i Magt og Viden,
Gaaer fra Fund til Fund med Lynets Hast; —
Lidt os frommed dog dens Fremadskriden,
Stod i den ei Noget hos os fast: —

Hil det Sprog, vi taler og vi sjunger,
Der som Kløverblad paa Stilken groer, —
Det, som, spaltet ud i trende Tunger,
Samler dog til Eet det hele Nord!
Om det efter Luft og Frihed længes,
Hvor det træller under fremmed Aag,
Om i Syd og Øst end haardt det trænges,
Os desmere sanke maa vort Sprog!

Dog, om fuldt vor Sjæl og Hu det fylder,
Hvor det prentet flyver over Land, —
Bedst af Alt det ener dog og tryller,
Hvor med Klang det gaaer fra Mand til Mand,
Hvor vi vanker om og overnatter
Blot et Døgn i Gjæstevennens Telt,
Og hvor i Minuter Mer vi fatter,
End ved Brev i Uger bliver meldt.

Lad som Gjæster ud og ind os vandre,
Hvor som Pas vi have blot vort Sprog!
Lad, hvor før vi dysted med hverandre,
End hver Forsker gaae paa Vikingtog!
Lad dem skifte Ord som Fædre Skrammer,
Søge, hvad der vindes uden Tab,
Lad dem tænde Glød og puste Flammer
Frem af Nordens fælles Videnskab!

Saa lad Blod — men kun af Druer — rinde:
Skulde her vor Viisdom blive tør?
Hil vort Sprog og hvert et fælles Minde,
Hil hvert Baand, der binder nu som før:
Det, som stod sin Prøve længst i Tider,
Det, som knyttes først i denne Stund,
Det, som holde skal, mens Tiden skrider,
Hvad vi love her med Haand og Mund!

T:Cantate ved Odd-Fellow-Ordenens Jubilæum, 1903
U:Musik af Otto Malling
F:Der meldes om mørke Tider
SIDE:30-35
N:lejlighedsdigtning,ottaven

Der meldes om mørke Tider,
Da Paradiset var lukt,
I Mulmet til alle Tider
Hver Sandhedens Fakkel slukt.
Kun spredt i Menneskesjæle
Daled end Funker ned,
Og Sandhedsglimt kunde dvæle
I Venskab og Kjærlighed.

Da stiftedes Pagt og Sekter,
Man flokked sig her og hist
At værge skjult gjennem Slægter
En helligt lysende Gnist.
Kun svagt og af Taage sløret
Kan nu som et Spor det sees,
Hvad dengang Øiet og Øret
Fornam i de Viedes Kreds.

Men vælded end Nat derover,
Hvor Tanken syntes at flye,
Bestandigt den ikkun sover
Som Glød, der slaaer ud paany.
Den dukker af Tidens Bølge,
Den bryder sin Vei i Trods;
Med større og større Følge
Den kæmper sig frem til os.

---

Dog Tiden ændred Tankens Form og Maal:
Vi har ei længer, sværmende i Blinde
En hellig Sandhed og en Gud at finde;
Hin Søgen kræver nu ei Mod og Taal.
Og om vi, skilt fra Verden, os forbinde
Og har for den vor Løndom lukket inde,
Hvor her vi flokkes om vort Arnebaal,
I Livet maa vi ud med Stang og Staal,
I Livet hænger Kransen, vi skal vinde!

---

Nød var for Haande og trange Kaar,
Da vor Skare løfted sin Fane;
Kæmpende frem fra Aar til Aar,
Den skred ad sin snevre Bane.
Agte som Broder paa Broders Kald,
Værge hinanden mod Stød og Fald,
Det var dens første Vane;
Til Mer den turde ei mane.

Voxende dog som en vældig Flod
Den vandred frem i sit Leie;
Stigende Kraft og stigende Mod
Skrev større Maal for dens Veie;
Brødre var nu ei Stammen blot,
Som fulgte Fanen i Ondt og Godt:
Hver maatte Navnet eie,
Som trængte til Røgt og Pleie.

Mer og mer, mens et Hundred Aar
Sin Bane vandred til Ende,
Saae man den, lægende Sot og Saar,
I Verden sig udad vende.
Stadig med øget Magt og Plan,
Som en barmhjertig Samaritan
Hvor den fandt Nød og Elende,
Den lod sig for Verden kjende.

---

Men fremad, fremad med Kæmpeskridt
Gaaer Menneskets Aand i Strid;
Hver Dag den rører sig mere frit,
Hvert Nu den strækker sig mere vidt,
Knap ænsende Rum og Tid.
Den spænder de talende Traades Net
Om Kloden fra Land til Land,
Den nærmer Kyster hinanden tæt,
Før Mand kan nærmes til Mand.

Og stadig stiller den nye Krav
Og sætter sig Maal at naae:
Er end der et Svælg mellem Høi og Lav,
Det nye Aarhundred den Hvervet gav
En Bro derover at slaae.
Brydes skal Mure og slettes Skjel,
Som skiller Mennesker ad,
Før Freden kan groe til Alles Held,
Hvor nu der er Splid og Had.

Men kan i det Smaa vi vise Vei
Og lægge vor Sjæl deri,
Og staaer kun vor Skare støt og seig,
En stærkere Magt vil fattes ei,
Som følger og staaer os bi.
Og træde vi ind i vort Jubelaar,
Vi skrive over dets Dør:
Vi har at skifte Brødres Kaar
Ligeligt mer end før.

---

{c:II.}

Stormester over Alle,
Vor Fader og vor Gud,
Som gav os selv Dit Pasord
I Kjærlighedens Bud, —

Det Ord, der ikke skifter
Som vort ved hver Termin,
Det Ord, hvorpaa det evigt
Skal sees, om man er Din, —

Hjelp Du os, at det stadigt
Maa være i vort Sind;
Lad Du paa det os engang
I Dine Straaler ind, —

Og før med det saalænge
Vor -Fane her til Seir,
Indtil os hisset samler
En anden, større Leir!

T:Cantate ved Festen i Odense paa H. C. Andersens 100-Aars Fødselsdag, 2/4 1905
U:Musik af P. E. Lange-Müller
F:De vilde Svaner svæve
SIDE:36-40
N:lejlighedsdigtning

{c:I.}

De vilde Svaner svæve
Med gyldne Kroner paa
Mod fjerne, drømte Lande,
Som dølges i det Blaa.

De vilde Svaner svinge
Sig over Hav saa frie
Og bære høit Elisa
Morganas Land forbi.

De vilde Svaner kløve
Med Vælde Taagens Bræm;
Forstødte stundom hjemme,
Har allesteds de Hjem.

Og Eventyrets Svaner
Er fløine Verden om,
Og med sig har de baaret
Et Navn, hvorhen de kom.

---

En <w>anden April</w> i den danske Vaar
Der brast et Æg i en Andegaard:
Den grimme Ælling kom frem.
Endnu idag efter hundred Aar
Det mindes her i dens Hjem.

Det var i Skaren, hvor den var fød,
Kun sparsom Lykke, som Livet bød,
Kun karrig Pleie og Røgt;
Nok den døied af Spark og Stød,
Af Kattens og Hønens Kløgt.

Men over den vaaged dog Sankt Knud,
Og Solen svøbte sit Gyldenskrud
Omkring dens sviende Ar,
Til den en Vaar slog Vingen ud
Og viste, hvad Fugl den var:

Den fløi med brusende, hvide Fjer
Mod Dammen, hvor der var Svaner fler,
Som stolt paa Voverne laa;
Børnene jubled: de led den mer
End nogen, de forhen saae.

---

Men her dog gjemtes Roden,
Den første Grund til Alt,
Hvad siden vidt paa Kloden
Fra ham er gjenfortalt:
Her lytted han i Lunden
Til Nattergalens Sang,
Her hørte han fra Bunden
Af Aaen Klokkens Klang.

Her saae han sine Snegle
I deres Lykkes Drøm,
Saae Tinsoldaten seile
Ad Rendestenens Strøm;
Her Bolden steg i Luften,
Her hørtes Toppen frie,
Her traf ham Pust af Duften
Fra. Enkens Garveri.

Og for den sære Drømmer
Hver Ting fik Røst og Maal
Og Vid, som just det sømmer
En knækket Stoppenaal.
Til ham fra Barndomstiden
De hvisked her som Ven
Det Meget, som han siden
Har os fortalt igjen.

---

{c:II.}

Den Slægt, som var hans, er lagt i Grav,
Og de, som har kjendt ham, ældes;
Men hvad han Danmark og Verden gav,
Før sent han lagde sin Tryllestav,
Vil ikke af Tiden fældes:
Det staaer som en Hal af det danske Hus
Og synker Hallen engang i Grus,
Døer Sproget paa Danmarks Læber,
Og Kulde dets Hjerter dræber.

Der throner hans Muse, barnlig ren,
Med Phantasus’ Spir i Hænde,
Og Viddet straaler foruden Men,
Og Lunet glimter som Ædelsten
Fra Kronen med Lyn, som blænde.
Og Sproget tindrer i Dronningpragt
Som Perler og Guldmor af hendes Dragt,
Hævende sig over Love,
Som kun en P'yrste tør vove.

Hil hende i hendes sikkre Ly,
Hvor skjærmet og tryg hun huser,
Mens seierrigt, uden Storm og Gny,
Om Lande dog hendes Skjønheds Ry
Paa snehvide Vinger suser!
Hil ham, hun kaared fra Barn til sin
Og gav at skjænke sin gyldne Vin!
Hvad end der af Tiden skjæmmes,
Hans Hæder vil uskadt gjemmes!

T:Cantate ved Odd-Fellow-Ordenens Sørgefest for Kong Christian den Niende, 1906
U:Musik af Otto Malling
F:Kongers Konge, Du, hvis Hænder
SIDE:41-45
N:lejlighedsdigtning,christian9,ottaven,kuplet

{c:I.}

Kongers Konge, Du, hvis Hænder
Brede Himlen over Jord,
Som vor Morgenrøde tænder,
Som vor Aftenskumring ender,
Som hver Livets Dag os sender
Fra det Lys, hvori Du boer, —
Du, der selv er Drotten ene,
Som har Kroner at forlene,
Har at give som at tage, —
Skee Din Vilje alle Dage!

---

Der klædtes et Rige nys i Sorg
Fra Smaafolks Stue til Fyrstens Borg.

Tidende fløi over Belt og Sund,
Den meldte hver Kirkeklokkes Mund.

Der lød om Landet et Alvorsbud:
Nu stedes Landsherren selv for Gud.

En Konge vandrede til sit Sted;
Did har han taget sit Regnskab med.

Hvad hisset læses, det see vi ei;
Vort Haab kun følger ham trygt paa Vei.

Men her, saa vidt, som vort Syn kan naae,
Skal kjærligt fredet hans Minde staae.<note>staae.] staae</note>

---

Ei spaaedes ham en Krone,
Da først han Lyset saae;
Han havde mod sin Throne
En stenet Vei at gaae.
Men Retsind kun ham leded,
Hans Hjerte var hans Lands;
Og Troskab mod det smeded
Ham Kronens gyldne Krans.

Dog laa ham Herrevældet
I Haanden tungt som Bly;
Hans Kongestol var tjeldet
Af Sorgens tætte Sky.
Og længe mørk den hviled
Imellem Folk og Drot;
Hans Lykkes Solskin smiled
Kun inden for hans Slot.

Men Pligt og Ære førte
Ad Veien støt ham frem;
Blandt alle Stemmer hørte
Han ingen uden dem.
Mens Krigens Dæmon hærged
Vor Klode trindt med Brand,
Med roligt Mod han værged
Mod Eventyr vort Land.

Og Tider kom med Glæder,
Som letted Sorgens Vægt,
Mens smykt han stod med Hæder
Som Hoved for sin Slægt:
Omkring «Europas Fader»,
Som nu er lagt i Grav,
Dets Fyrster stod i Rader
Med Tak for, hvad han gav.

---

Vidt er gaaet i Verden Ry
Af Fredensborgs gyldne Dage,
Da Slottet steg i sin Pragt paany,
Og Sjælen var i dets Sommerly
Kong Christian, — Et med sin Mage.

Længe vil mindes den Tid, som var,
Hvor Kongeslægter holdt Stevne,
Hvor Linde dufted om Herskerpar,
Os' Hundredaars Stammer staae med Ar,
Som end deres Navne nævne.

Nu mødes hisset igjen de To,
Som samlede Ættens Kjæde;
Gud unde dem der at findes fro!
Han lade dem enigt sammen boe
Og give dem Himmerigs Glæde!

---

{c:II.}

Herre, Du som Mandens Stræben
Ænser mer end Mandens Daad,
Mer end Ord, ban har paa Læben,
Veier Hjertets skjulte Raad, —
Giv ham hisset i Din Naade
Fred, som her han eftertraaede!

Du, som ud fra Støvets Lænker
Fører Sjælen fri og fro,
Du, som Livsens Krone skjænker
Den, som blev til Enden tro, —
Lad hos Dig i Lys ham stige,
Skjænk ham Kronen i Dit Rige!

Værg mod Verdens vilde Bølger
Du det Land, han undte bedst!
Skjærm med det hans Efterfølger,
Som er nu dets Hjerte næst!
Giv ham Du til Kongesmykke
Kjærlighed og Fred og Lykke!

T:Ved Indvielsen af det Kgl. Bibliotheks nye Bygning, 1906
F:De naae os sent, de milde Røster
NOTE:* Til Forklaring paa, hvad for Indviede let forstaaeligt er sammentrængt i Strophen nederst S. 47, bemærkes, at en Hylde i en — vistnok nu forsvunden — Reol i «Store Sal» 1807 var splintret af en engelsk Brandgranat; den stod i min Bibliothekstid trods Pladsmangelen vedvarende tom, som Minde om den undgaaede Fare. I samme Rum begyndte Griffenfeldt sin Løbebane som Kongens Bibliothekar; i det nu ombyggede Cabinet, der hovedsagelig udgjør Rigsarchivets Forstue, arresteredes han sluttelig for (gjennem det endnu existerende Trapperum, ad en Portbue, der nu er Vindue) at føres i Baad til Cittadellet. I det sidst som «Danske Sal» kjendte Rum ovenover forefandtes forhen «Kunstkammeret», hvori Guldhornstyveriet fandt Sted.<br/>S. 46: Bald prangt, den Morgen zu verkünden (Mozart, transp. f. Mandschor).<br/>S. 47: Flygtige Telt for en flygtig Flok (J. P. E. Hartmann).<br/>S. 48: Hil dem, som kæmped (<a href="https://kalliope.org/da/works/weyse">Weyse</a>).
SIDE:46-49
N:lejlighedsdigtning,ottaven

De naae os sent, de milde Røster,
Som dæmpe Vikingblodets Brand;
Og silde gryer en Dag i Øster '
For Mulmet om vort Fædreland.
Og staaer end Aandens Mark ei øde,
Hvor Heltesangens Blomster er dens Grøde,
Og fattes os ei Musers Gunst, —
Helt silde kommer Bogens Kunst.

---

Kun dækt bag Klerkevældens Skjold
Den kunde Aande drage;
Og hvad af den var i Behold,
Det hærged Ild, det splitted Vold,
Som Intet lod tilbage.

Pris være da den Konges Sans,
Som først forstod at sanke!
Det Blad ei visner i hans Krans:
«Vort Liberi» skjød frem med Glans
Som Enevældens Tanke!

Og samlet blev med Kløgt og Flid
Hos Fremmede og hjemme,
En Bogsal bygt, saa stor og vid,
Som skulde den til evig Tid
Den hele Rigdom gjemme!

Men Hylde op og Hylde ned
Sig hobed Aandens Skatte;
Som Slyngvæxt fremad Fylden skred,
Og Mer der var af Herlighed,
End Rummet kunde fatte!

---

Tomhed nu boer i det gamle Hus,
Som stod i Sekierne fast,
Mindes Byens Brande
Og engelske Bombekast, —
Saae det Guldhornseventyr,
Savn end dvæler ved, —
Gjemmer Schumachers første,
Griffenfeldts sidste Fjed!

Fast skal og staae, og mer trygt end før,
Det Værk, som i det blev gjort,
Taarne sig i Tiden
Og brede sig rigt og stort, —
Føie stadig Sten paa Sten,
Øge Slægtens Arv.
Nutidsaandens Tanker
Gjemme til Fremtids Tarv!

---

{c:II.}

Kransen er heist, og Huset har vi færdigt,
   Slukt er vor Tørst!
Atter er Gjemmet nu det Gjemte værdigt
   Nu, som fra først!
Atter i Fred skal Aandens Børn det samle;
Ændret er her kun Klædebon og Kaar:
   Sjælen fra det gamle
   Endnu bestaaer!

End vil det hygge her blandt sine Minder
   Stormand og Drot:
Hjelmstjerne her med Rosenkrone skinner,
   Gersdorff og Thott.
Flatøs og Eddas graanede Membraner
Kneise som før i yngre Fællers Ring,
   Hvor vort Aandslivs Ahner
   Samles til Thing!

Saa skal det staae til Hæder for vort Rige,
   Pryd for vor By, —
Staae, som det stod, og vidt blandt sine Lige
   Hævde sit Ry!
Saa skal det takke dem, som Værket skyldes,
Dem, som har tænkt, og dem, som villigt gav,
   Og dets Ophav hyldes
   End i hans Grav!

T:Til Islænderne ved deres Besøg i Kjøbenhavn 1906
F:Brødre, som os sjeldent gjæster
SIDE:50-51
N:lejlighedsdigtning,ottaven

Brødre, som os sjeldent gjæster
Fra det høie Nord,
Nok I mindes vil af Fester,
Nok af Gammensord!
Naar igjen i Hjemmets Hygge
I jert Land med Lov skal bygge,
Lad da og vor Afskedsstemmes
Hilsen hos Jer gjemmes!

Selv I veed jo, hvad I gjælder,
Hvad I er for os,
I hvis Fornkvad stadig vælder
Som en Ungdoms Fos, —
I, som ene paa vor Klode
Hused Snorre, Sæmund Frode,
I, hos hvem al Nordens Minder
Morgenlyse skinner!

I, som glemt i eders Stade
Fristed Nød og Gru,
Men, som Morkinskinnas Blade,
Dog holdt Stand til nu, —
I, som før paa Vinlands-Færden
Fandt fra først den nye Verden,
Find i Alt, hvad Slægten skatter
Hos Jer selv, den atter!

Byg paany det Hele, — Landet,
By og Folk og Sprog!
Skriv jer selv igjen det andet,
Nye Landnams Bog!
Eders Kamp og eders Seire, —
Lad blot os med jer dem feire,
Lad, i hvad hos Eder vindes,
Os som Brødre mindes!

T:Ved Nedlæggelsen af Grundstenen til Christiansborg, 15/11 1907
F:Holm ved Havn, vort Riges Fæste
SIDE:52-56
N:lejlighedsdigtning,ottaven

{c:I.}

Holm ved Havn, vort Riges Fæste,
Danmarks gamle Borg!
Gjern for Minder, vore bedste;
Længe dog vor Sorg:
Som du stod, en Tomt tilbage,
Har du stum mod os ført Klage,
Meldt med Blu, hvad du med Ære
Var og burde være:

Her lod Absalon fra Grunde
Værnet stige frem;
Her et halvt Aartusind funde
Danmarks Konger Hjem.
Her de hørte Kaldet lyde,
Bud til den, som skulde byde;
Her de Baarne steg paa Thronen,
Tog og lagde Kronen.

Her en Adels Trods dem trængte,
Lænked d'eres Haand;
Her i Nødens Stund de sprængte
Selv det haarde Baand.
Her den stolte Enevælde
Lod med Pragt sin Høisal tjelde;
Her som Lov fra Slottets Tilje
Lød den Enes Vilje.

Christiansborg, af Høihed smykket,
Stod dog du for Fald?
Har for sidste Gang du hygget
Konger i din Hal?
Svigte saae du Vagt og Kure,
Sprænges saae du dine Bure
Og den røde Hane gale
Over dine Sale!

---

{c:II.}

Stig med Kraft af Døde,
Christiansborg, igjen!
Se et Gry i Møde,
Natten svinde hen!
Stig af Glans omstraalet,
Stærk og vid af Fang,
Phønix lig af Baalet
Nu for anden Gang!

Her, hvor Stortid ligger
Fjælet i din Krypt,
Skal igjen en sikker
Grundsten lægges dybt.
Atter skal sig taarne
Muren stærk og tro;
Drot og Folkets Kaarne
Enigt der skal boe.

Høit som fordum kneise
Skal du over By;
Ikke blot dig reise
Kongeord paany:
Een ei Værket mægter
Mer paa dette Sted;
Denne Borg for Slægter
Bygger Folket med.

Bud skal atter lyde
Herfra over Land,
Ei et Tykke byde
Dog af enkelt Mand.
Drot og Folk vil mødes
Her med fælles Agt;
Lov og Ret skal fødes
Her i deres Pagt.

---

{c:III.}

Vær hilst, vor Drot, herinde
Hvor Du har Grunden lagt!
Et Spand af Tid vil svinde,
Før Hallen stander takt.
Men Stenen her til Trygge
Lagt midt i Tomtens Grus,
Den melder: Danske bygge
End enigt dette Hus.

Den Fest, som nu vi feire,
Skal vidne høit og grandt,
At her de skilte Leire
En fælles Hu forbandt.
Det Værk, man nu ei rokker
Forkynde som Symbol,
At end et Folk sig flokker
Om Danmarks Kongestol.

Gud signe Grund og Tinder!
Han bygge med derpaa,
At værdig sine Minder
Vor Borg maa gjenopstaae!
Han lade Taarnet stige
Med Hjelm i Skyen ind,
Han bygge Land og Rige
Og ene vore Sind!

T:Prolog ved det Kgl. Theaters Festforestilling for Studenter og Soldater, 11. Febr. 1909
F:Det var en Stormnat, fyldt af Gru og Blod
SIDE:57-59
N:lejlighedsdigtning,ottaven

Det var en Stormnat, fyldt af Gru og Blod,
— Hos Danske gaaer dens Saga sent af Minde, —
Men og en Nat med Viljekraft og Mod,
Som værged Danmarks Hjerte mod dets Fjende, —
En Stund, da enigt Alle sammen stod,
Student og Købsvend, Borgermand og Kvinde, —
En Alvorsstund, vi end idag kan feire
Som en af Folkeaandens bedste Seire.

Halvtredie Hundredaar randt siden hen
Med andre Kaar, skjøndt ofte vel med trange;
Den fordums Fjende skifted om til Ven,
Og fordums Venner hærged vore Vange.
Den By, hvis Lod blev kastet, staaer dog end,
Kan nu med Mandtal som en Storstad prange;
Ti Gange Fler er vi end vore Fædre —
Blev ellers vi mon større eller bedre?

Her staaer en By, — har end den Mænd til Vagt,
Som dem, den fandt i Nødens Øieblikke,
Der kjendte kun een Lov, een Pligt, een Agt
Og turde for den roligt Døden drikke?
Her staaer en Nutidsby med større Pragt,
Dens Vold er sløifet længst, den reises ikke;
Mod Fjender er vi — mer end før — kun Dverge ,
Og hvem vil nu mod dem sin Arne værge?

Ja: spørges maa der. Men i Tvivlens Nat
Til Eder lyder der en Røst, I Unge:
Det mørknes trindt, et Lyn kan komme brat
Og Tordnen da som Domsbasunen runge.
Til Eder fremfor Alt et Haab er sat,
Et sidste Haab for Tider, alvorstunge,
Da mindre spørges selv om Skam og Ære
End om at være eller ikke være.

Husk I den Faneed, som Fædre svor,
Husk den, hvor Sproget er en pansret Næves!
«Døe i sin Rede» var en Konges Ord,
Hvem veed, om Tider komme, da det kræves?
Mens Skyer leires om den hele Jord,
Og skjult bag dem en Væv af Norner væves,
Hold Et blot fast, hvor knap vi Andet skjønner:
At Danmarks Fremtid er kun I, dets Sønner!

T:Prolog ved en Concert til Fordel for Fregatten ,,Jylland''s Bevarelse
F:Tre Snekker stevned en Foraarsdag
SIDE:60-62
N:lejlighedsdigtning,kuplet

Tre Snekker stevned en Foraarsdag
Nordfra ned under Danmarks Flag.

De stod under Seil fra Christianssand
Og satte Kurs imod Helgoland.

Af støtte Mænd var en Flok om Bord;
Instrux var given i korte Ord:

Ordre fra Liitken: «Gaa med Gud,
Søg Fjenden og slaa ham!» var hans Bud.

Der dukked over Kimingens Brem
Master af andre Fregatter frem.

Og Chefen stod paa sin høie Bro
Og peged ud med sin vante Ro:

«Folk, vi har Fjenden for os der;
Jeg venter, I gjør jer Pligt Enhver!»

Saa mødtes de, Lige med lige Mod;
Planker braged og flød med Blod.

Stykkerne glimted Lyn paa Lyn
Og Dampen lukked det frie Syn.

Da stod et Baal over Taagens Rand:
«Schwarzenberg»s Reisning fuldt i Brand.

Et Hurra! Endt var den vilde Leg;
Seiren var vunden; den Slagne veg. —

---

Tre Snekker bar os et Budskab hjem,
Et fagert Minde, vi fik i Gjem:

En sidste Glæde, en sidste Bedrift,
Vi skrev paa Havet i Lueskrift, —

Seiersgudindens Afskedskys,
Før Herredømmet gik tabt til Søs.

Saa lagdes de op; deres Tid var endt;
En yngre Slægt har dem neppe kjendt.

De Svaner, som stolt paa Bølgen svam,
Er nu ikke Andet end gammelt Kram.

Den rappeste Seiler blandt hine tre
Skal sælges, den selv til Spot og Spe.

Men Somme finde det endnu Tort
At kaste dens Minder for Penge bort.

De mene: hvo mer paa Æren seer,
Vil give sin Skjærv, at det ikke skeer.

De har for dens Frelse endnu et Haab
Og sender om Landet ud et Raab,

Et Opraab lyder fra deres Chor
Blot med en Ændring af Suensons Ord.

«Folk, vi har Skammen for os her;
Vi venter, I gjør jer Pligt Enhver!»

T:For Høires Arbeider- og Vælgerforenings Sangchor
F:Sang, du Himmelbaarne, Milde
SIDE:63-66
N:lejlighedsdigtning,ottaven

Sang, du Himmelbaarne, Milde,
Som hos Dødelige boer!
Sang, hvis klare Perler trille
Til Enhver paa Jord!
Sang, du Kunstens Morgenrøde,
Tændt om Slægtens første Fjed,
Livets Kald og Førstegrøde,
Første Blomst, som os imøde
Groer i Hjemmets Bed!

Sang, vor Vuggeskjænk, som klinger
Til os, før os Ord kan naae,
Sang, som giver Ordet Vinger,
Fra vi først forstaae!
Sang, vi om vort Dagværk flette,
Fælle for vor Ensomhed,
Sang, som ildne kan den Trætte,
Veien korte, Ryggen rette,
Naar vi bøies ned!

Sang, som Hyttetaget løfter,
Blomstersmykker fattigst Bo,
Sang, som over Livets Kløfter
Slaaer sin gyldne Bro!
Sang, vor Hjelper i vort Yrke,
Guldfund i vort eget Bryst,
Du os følge, du os styrke!
Dig vi hylde, dig vi dyrke,
Mens vi eie Røst!

---

Saa høie Bølger brused
Hen over By og Land,
Kun Mislyd trindt de hused,
Da «Skjald» gik frem som Mand.
Og gamle Toner klang
Gjenfødte i hans Stemme,
Og atter fra sit Gjemme
En Vellydskilde sprang.

Selv forrest i de Rækker,
Der end for Retten stred,
Som Raaber og som Vækker
Med freidigt Mod han skred.
Paa Vei fra Dyst til Dyst,
I Alvor og i Gammen,
Hjalp han at holde sammen
Og gjøre Sindet lyst.

Og har han stridt med Ære
I fem og tyve Aar,
En Krans skal nu han bære,
Vi slynger om hans Haar.
Som fordum ung og trøst
Han røre sine Strenge
Og røre dem saa længe,
Man lytter til med Lyst!

---

Pris være dog for Alt dig bragt,
   Du Sangens Magt,
Som mægter os at samle, —
Bag Fyrstepragt og Tiggerdragt
Faaer Hjerter til at slaae i Takt
Hos Unge som hos Gamle, —
Som vidt og bredt gjør Alt til Et,
I Kirkens Chor, ved Gildesbord,
Om Grav og Brudeskamle!

Ja, hil dig, Sang! du fælles Røst
   For hvert et Bryst,
Som aande kan og sanse, —
I Sorg og Trøst, i Haab og Lyst,
I Hvil paa Seirens gyldne Kyst,
I Storm mod Fjendens Skanse!
Du ene Tolk for alle Folk!
I Livets Vaar, i Oldingsaar
Skal dig vor Hylding kranse!

T:Prolog ved Musikforeningens 75-Aars Stiftelsesfest, Marts 1911
F:Saa mindes Weyses Fødselsdag igjen
SIDE:67-72
N:lejlighedsdigtning,terzine

Saa mindes <w>Weyses</w> Fødselsdag igjen:
En Krans er atter vunden om hans Billed
Af Aar, af syvti fem, som svunde hen.

Og atter see vi os for Øie stillet
Theatret, brusende af Bifaldsraab:
«Festen paa Kenilworth» bli’er netop spillet.

Der, fra en Enkelt i den glade Hob,
En Tanke ud i Øieblikket slynges,
Og giver noget Blivende sin Daab:

Et Opraab skrives paa den Sang, der synges;
Det vandrer fra Parterre til Parquet.
Og sanker Navne flux, en lille Klynges.

Et Opraab, — vistnok skjønned Ingen ret,
Hvor langt og hvilken Vei det skulde bære, —
Hvis Efterklang til nu blev ikke træt:

Opraabet om, vor Tonekunst til Ære,
At fylke sig og imod Glemsels Magt
At værge Klange, som var Danmark kjære.

   I det var Grunden til den Bygning lagt,
Som først hos os med Styrke samled Alle,
Hvis Hjerter er med Tonerne i Pagt, —

Et Hjem, vi tør de store Mestres kalde,
Et Værk, som reist med sindig Kløgt og Ro
For og af dem kan ikke mere falde, —

Hvor <w>Hartmanns</w> Blik fra først har vaaget tro,
Hvor blandt de Store han var først til Huse
Og saae i tresindstyve Aar det groe, —

En Borg, hvor Gades herrebaarne Muse
Gik over Tiljerne sin første Gang
Og hørte første Gang sin Hylding bruse, —

Hvor for et Slægtled han sin Taktstok svang
Og førte andre Mestre frem, — en Kjæde,
Hvis Navne <w>nu</w> er en fortrolig Klang.

   Thi ikke Hver kom ubestridt til Sæde.
Og Vaklen er der ved de første Fjed,
<w>Musikforeningen</w> gaaer frem, den spæde:

Mangt maatte læres, ændres Maal og Med;
Og uden for dens første, snevre Ramme
Gik Kursen snart uventet langt af Led.

Men Et stod fast: hin Kunstens rene Flamme,
Der midt i den var tændt som Arnebaal,
Var altid uforanderlig den samme.

Og, mer end skiftet, høinet blev dens Maal
Ved Sansen for, at der var flere Druer
End vor at kryste i dens Offerskaal. —

   Og i den lange Tid, vi overskuer,
Som ændred Smag og Synspunkt mangefold,
Saa hvad man tog for Bjerge før, blev Tuer, —

Som løfted Sommes Navne høit paa Skjold
Og trykked andre ned til nu forglemte,
Gav aldrig <w>den</w> sig Døgnets Smag i Vold:

De Tanker, som fra først i den laa gjemte,
At løfte, vække ved det ædle Sprog
Af Toner, <w>hvor</w> end Strengene var stemte,—

At bane Vei for Kunstens Seierstog,
Som gaaer med viet Banner om vor Klode,
Ophøiet over Tungemaalets Aag, —

Og uberørt af Luner som af Mode
At holde i sit jevne Fremskridt fast
Mer end det gode Nye det Prøvet-Gode, —

Den Rettesnor, som ingensinde brast,
Har tro den fulgt og paa sin lange Reise
Holdt samme Stander naglet til sin Mast. —

   Og hædres som dens første Kilde Weyse,
Saa sluttes andre Navne ind deri,
Som alle hyldes med det Flag, vi heise:

En Skare drager os i Glans forbi;
Vi feire her i Toner «Alle Sjæle»,
Som Hver er Medklang i en Symphoni, -

Hin samlende, hin store seiersæle,
Som gaaer fra Land til Land og uden Ord
Forstaaes som Følelsernes fælles Mæle.

Og mellem Aander i dens høie Chor
<w>Beethovens</w> Navn er det, der øverst tegnes
Som videst lysende fra Syd til Nord:

<w>Hans</w> Hæder er det ogsaa her, som hegnes;
<w>Hans</w> Aand har Bo her i hans Tonevæld;
<w>Hans</w> Hus er Huset her som vore Egnes. —

   Hil den Musikens Borg da, som i Kveld
Fem og halvijerdsindstyve Vintre kroner!
Saa bære den sin Krone nu med Skjel!

Den være Hjem som før for danske Toner,
Men ogsaa det Palads, hvor uden Splid
Al ægte Storhed bygger sine Throner!

Den speide frem som i den rundne Tid,
Men staae i Strømmen fast, mens Tiden rinder;
Den holde Flammen tændt og lige hvid:

Den blive tro sit Maal og sine Minder!

T:Ved Cæciliaforeningens 50-Aars Fest, 1903
F:Det er saa blandede Strenges Lyd
SIDE:73-77
N:lejlighedsdigtning

Det er saa blandede Strenges Lyd,
Der til vore Øren naaer;
Saamange Toner har klinget
Vel gjennem tusind Aar.

Somme har runget længe,
Somme forstummed snart;
Somme har skurret i Øret,
Og andre lydt rent og klart.

Men over dem alle rinder en Strøm
Af Klang høitidelig hen,
Saa rolig og skjær som ingen
Blandt dem, der klinger igjen, —

Der ikke melodisk tryller
Og fængsler som ny vor Sans,
Men dog i sin høie Renhed
Har Ungdoms evige Glans.

Det er den Hymne, der løfter sig
Fra det sixtinske Kapel,
Det er «I1 Prenestino»s
Høibaarne Toners Væld.

Og naar man har nydt de nære
Gigers og Harpers Slæt,
Lyttet med Lyst og længe
Og lyttet engang sig træt, —

Har man som mindre Mester
Kanhænde med egen Haand
Øget den stadigt voxende Flod
Og Tonerne løst af Baand, —

Saa lyster En stundom at sænke
Orglet, man holder, mod Jord
Og lytte som Santa Cecilia tyst
Til det fjerne, evige Chor.

Det kommer som fra en fredet Egn,
Stænget for vore Fjed,
Et Skjønhedsland under fremmed Sol,
Der «ligger saa langt af Led»,

En Verden, os fjern i Tid og Sted,
Der tykkes os sælsom stor,
En Slægt, der med disse Toners Flugt
Er flygtet forlængst fra Jord.

---

Her gjenlød de i halvhundred Aar
Fra denne syngende Kreds,
Der nu har voxet sig vid og stærk,
Men først var ikke en Snes.

Og spørges, hvordan den Sangbund her
Blev skabt og har tro holdt Stand,
Saa træder der for vor Tanke
Billedet frem af en Mand.

En Mand, hvis Træk og hvis varme Blod
Bar Præg af en Æt fra Syd,
Men hvem dog vort eget Modersmaal
For Alt var «en himmelsk Lyd», —

En Mand, der higed mod Spanielands
Og Myklegaards Himmel blaa,
Men dog af sit fulde Hjerte
Var dansk i sin Kunst som Faa, —

En Mand, hvis Haand som en Romers var
Til Guitargrebene vant;
Og neppe forstod dog Nogen hos os
Hr. Peders Runer saa grant, —

En Mand, der gad hente sin Skjønhedsvin
Fjernt i den evige Stad,
Men i Esrom Sø, i vor lyse Nat,
Dog fandt et Foryngelsens Bad.

Og medens hans Længsel i Syden svæved
Orangeblomsten forbi,
«Jeg troer, der er skjønnest i Danmark!»<note>Se <xref poem="andersen2001122902"/> af H.C. Andersen.</note>
Nynned den ind deri.

En Mand vi mindes, hvis Sind og Hu
Syntes af Tvende delt;
Og dog var der Enhed i al hans Id,
Og dog var hans Hjerte helt:

Der bygged for ham sig fra Kirkens Sang
Til vor Folkevise en Bro;
Som havde før Nogen i Løn han følt
Et Frændskab mellem de to.

Derfor laa Sangens forjættede Land
For ham bag Alpernes Kam,
Og derfor var det dog Danmarks Alfer,
Der fløi i hans Svaneham.

Derfor kunde han bære hos os
Orlando di Lasso frem
Og plante af Palestrina
Den Ympe, som her fandt Hjem.

Saa lad os mindes hans Navn idag
Med Tak for, hvad han os gav;
Bøgens Løv og Cypressens
Kranse begge hans Grav.

Thi staaer trods sine halvhundred Aar
«Cæcilia»<note>* «Cæcilia» er Foreningens oprindelige Navn.</note> endnu ung,
Den Aand, som var til idag dens Liv,
Den skylder den <w>Henrik Rung</w>.

T:Cæciliaforeningens Festsang
U:Ny Text ved Henrik Rungs 100-Aars-Fest
F:Flok dig, vor Skare, ved Festsangens Toner
SIDE:78-79
N:lejlighedsdigtning

Flok dig, vor Skare, ved Festsangens Toner,
Den, som tidt har lydt fra vort samstemte Chor,
Snart paa et Hvil under Skovtræers Kroner,
Snart naar ved et Fad vi os bænked om Bord!
Klang den for Andre endnu ingen Sinde,
Een Gang skal dem om Mesteren den minde,
Ham, som vort Feltraab først med den os gav,
Ham, som os endnu maner fra sin Grav:
   «Sancta Cæcilia! ene dig til Ære
   Altid vor Stræben skal være!»

Selv var han veikjendt, hvor hun havde hjemme,
Selv af hendes Himmel han Vielsen fik;
Selv har som hun ved den himmelske Stemme
Lyttende han vendt mod det Høie sit Blik.
Slog end hans Kunst sin Rod i vore Skove,
Svam som en Blomst paa Gurresøens Vove,
Kransede tro hans Modersmaal i Nord, —
Tro blev den og den Ed, han hende svor:
   «Sancta Cæcilia! ene dig til Ære
   Altid min Stræben skal være!»

Hil da det Maal, som med Løftet han satte,
Hil med det hans Navn paa hans Hundredaarsdag,
Hil ham for, hvad han har lært os at skatte,
Kunsten, han bar frem under seirende Flag, —
Kunsten, hvis Andagt samler os til Enhed,
Den, som til Pryd har kun sin høie Renhed!
Hil ham for Huset, han den her har bygt,
Fast som det staaer, med Helgennavnet smykt, —
   Sancta Cæcilia! Ogsaa ham til Ære
   Sangen iaften skal være!

T:Til Bibliothekar Johannes Vahl, 3/1 1901
F:Saa gik et Hundredaar i Grav
NOTE:* S. 80. Kæmpearbeidet ved Ordningen af det Kgl. Bibliotheks danske Afdeling er Vahls Værk. De to sidste Linier paa Siden sigte til, at alle Smaatryk, derunder alle Lejlighedssange, skulle tilstilles Politiet, fra hvem de senere indgaae til Bibliotheket. Tryksager indsendes ellers masseviis halvaarlig direkte fra Trykkerierne.
SIDE:80-82
N:lejlighedsdigtning,ottaven

Saa gik et Hundredaar i Grav,
Helt rigt paa Daad og Skrifter;
Men blandt det Gode, det os gav,
Skal mindes Vahls Bedrifter.
Og det bør vidnes høit paa Vers:
Hans Seighed lod sig kjende,
Naar ei han fyldte de Halvfjerds,
Før det var helt til Ende.

Men fik i det han alt vort Bryg,
Og har det nye end Mere:
Lad her ham faae dets første Tryk
At katalogisere!
I det vor Hyldest være lagt,
Vor Tak ham være viet
- Han faaer den ellers overbragt
For sent ved Politiet!

Det skylled ind hans halve Liv
Med Sending efter Sending;
Men han stod tro og holdt sig stiv
Mod hvert et Halvaars Brænding.
Urokket trodsed han et Hav
Og overskued ene,
Hvad der blev slængt i Land af Rav
Og Bændeltang og Stene.

Og For- og Nutid gav ham Nok
Af Hverv, som kunde trætte;
Men at han magted deres Flok,
Vil Fremtids Mund berette :
Naar i den vide «danske Sal»
Vi ikke gaae i Blinde,
Saa veed Enhver, det skyldes <w>Vahl</w>,
At vi kan Veien finde.

Var han for hvide Blade glad
Og fandt dem altid skjønne,
Dog inderst i hans Hjerte sad
En Elskov til de grønne:
Af dem skal flettes nu idag
En Krans omkring hans Pande,
Og tolkes skal vort Hjertelag
Med Lovord, som er sande!

T:Sven af Hedin
U:Geographisk Selskab 1902
F:Har vi ham virkelig her i vor Skare
SIDE:83-85
N:lejlighedsdigtning,ottaven

Har vi ham virkelig her i vor Skare,
Ham, der i sit Ry over Landene gik?
Lader sin Flakken for een Gang han fare,
Sidder ned i Mag efter Jordbaarnes Skik?
Han, der med Ungdommens Ild i sit Blod
Redte sit Leie, hvor Kviksølvet fryser,
Han, der med Forskerens dristige Mod
Traadte sit Spor, saa det lyser!

Har vi blandt os ham som En af os Andre,
Bænkes ved et Bord han, hvor Glas staae paa Rad,
Han, der, hvor Bølger i Sandhavet vandre,
Tidt har ladt sig nøie med to Retter Mad?
Han, som dog Savnet og Faren til Trods
Ene har mægtet, hvad Ingen formaaede:
Løftet Aartusinders Slør, som for os
Laa over Asiens Gaade!

«Fortes fortuna!» — Mod ham er vi svage:
Havde vort Humør vel ved Lhassa sig holdt?
Bar han paa Halsen sit Hoved tilbage,
Saa har han vel Ret nu at bære det stolt!
Hvergang han rykker en Fjer af Fugl Rok,
Lykken er med, og en Gud ham beskytter,
Værger ham selv midt i Lamaers Flok,
— Dem, vi kun veed om: de spytter!

Se ham, som hist han for Bordet har Sæde!
Lande laa i Uorden slængt, før han kom:
Splittet i to har han Bjergenes Kjæde,
Søer maattet flytte og Floder lagt om.
Nu skal de blive, hvor han har dem sat!
Knap det forstaaes, naar han farer med Lempe;
Dog er det vist, at hvor han tager fat,
Tager han Tag som en Kæmpe!

Nok har han hørt paa af smigrende Taler;
Hyldest er han vant til og attraaer den ei;
Vi sige Tak for, at disse Localer
Ogsaa han har kortlagt som Rast paa sin Vei, —
Føie til den ved den perlende Vin
Tak for det Storværk, som løfter og glæder!
Glassene fulde! Høit leve <w>Hedin</w>!
Leve han selv som hans Hæder!

T:Til Samme
U:Ved hans Gjenkomst 1909
F:Saa sidder, hjemvendt nu fra Strid
SIDE:85-86
N:lejlighedsdigtning,ottaven

Saa sidder, hjemvendt nu fra Strid,
Han atter blandt os bænket,
En Helt, hvis Manddom ingen Tid
Og intet Sted har lænket, —
Hvis seige Kraft gav aldrig Kjøb,
Hvis Øie uforskrækket
Har klaret Bramaputras Løb
Og Indus’ Kilder rækket.

Men lyse lad hans Forskerfærd
I Tale og i Skrifter;
En Sang skal ikke prøve her
At tælle hans Bedrifter:
Med den vi hylde bedst en Mand
For, hvad som Mand han øved,
Hvad mer end Is og Ørkensand
Hans «karlahjerta» prøved.

Af hvide Pletter paa vort Kort
Vi stadig færre møde;
Men Snese af dem veg kun bort
For Pletter, som var røde.
Held ham, som gik sin Vei med Mod
Mod Maalet sikkert rettet,
Men aldrig med en Draabe Blod
En vunden Seir har plettet!

Held ham, der, som i Farer svøbt,
Har forsket vidt vor Klode
Og aldrig har som Forsker kjøbt
Det Sande for det Gode!
Som Pligt og Ret med Kløgt og Taal
Har skinnet om hans Fane,
Saa skrive de hans Eftermaal
Ved Enden af hans Bane!

T:Ved Afsløringen af Mindestenen for Georg St. Bricka
F:Hvad er det, som vil blive
SIDE:87-89
N:lejlighedsdigtning,ottaven

Hvad er det, som vil blive,
Naar selv vi vandre bort?
Det Bedste, vi kan give,
Det holder tidt for kort;
Og mens ad fjerne Veie
Vor Sjæl maa søge Havn,
Som Arv i Jordens Eie
Vi lade knap vort Navn.

Vor Lærdoms Haver grønne
Med Kundskabs modne Frugt,
Vor Videns fulde Brønde
Er stængte da og lukt.
Med al vor Manddoms Evne,
Som hurtigt farer hen,
Hos Venner selv vi levne
Kun Mindet om en Ven.

Dog hvad vi om os spredte,
Af Tanker paa vor Gang,
Er ikke tabt i Lethe,
Men gjemt som Frø i Vang.
Den Sæd, som faldt i Sjæle
Og groer til Aarsens Tid,
I den kan end vi dvæle
Og øve fort vor Id.

I hvad vi kunde give
Vor Slægt og Tid til Gavn,
Er vi hos den i Live,
Forglemmes end vort Navn.
Og han, hvem fjern vi mindes
Som En, der var os kjær,
I det for os end findes
Som Ven og Lærer nær.

Lad Stenen, som vi sætte,
Da vidne paa hans Grav:
Vor Tak vil end ham flette
En Krans for, hvad han gav.
Det Liv er ikke levet
Som Tomhed blot og Skin,
Hvis Minde fast er skrevet
Som hans i Hjerter ind.

T:Prolog paa 25-Aars-Dagen for Opførelsen af ,,Drot og Marks'', 1903
F:Den hører alt nu os Ældre til
SIDE:90-94
N:lejlighedsdigtning

Den hører alt nu os Ældre til,
Den Tid, da han blandt os sang;
O halvt kun veed den voxende Slægt,
Hvad dengang for Toner klang:

Tre Svaner gled paa vor Himmel hen,
Tre Stjerner stod paa den tændt;
Han var den Tredie: sidst brød han frem,
Og først var hans Bane endt.

Det Værk, der blev af hans Liv igjen,
Hvori vi hans Billed seer,
Det ligger alt længst som en samlet Skat,
Der ikke kan øges mer.

«P. Heises Sange» — tre Bind, man har
Omkring paa Land og i By;
Men mindes kan ikke Enhver den Tid,
De kom i Hefter som nye.

Hvor vendte man dengang Blad paa Blad,
Hvor læste man Noder og Text,
Hvor fryded hver nys udsprungen Blomst
I den Flor, som end var i Væxt!

Hvor fandt man i Tonevældets Speil
Forklaret Digternes Ord!
Hvor svang de Vers i hans Fjederham
Med Glans sig høit over Jord!

Thi aldrig har Nogen bedre end han
Forstaaet hver Digters Aand
Og bedre løst i en Tonestrøm
Jordbundne Tanker af Baand.

Saa ædel og klar og ren som faa
Var Kilden til denne Elv,
Fordi han i Alt, hvad han stræbte til,
Blot aldrig vilde sig selv.

Men var han alt stor for en kræsnere Kreds
Og Digternes bedste Tolk,
Man brændte dog efter at tale ud
Med større Røst til et Folk.

Og hersked han end med en Mesters Haand
Over den mindre Form,
Stadigt dog mod et større Felt
Hans Længsel drev som en Storm.

Den brød sine Skranker mer og mer,
Den sprængte Gitter og Dør;
Saa folded engang han Vingen ud
Med Styrke som aldrig før.

Var den, kan hænde, endnu ei fri
For hvert et strammende Baand,
Høiere steg dog end nogen Tid
I Værket hans Kunstneraand.

Hint vilde Sagn fra en Vaadestid,
Hvor Lyset kun falder mat
Og fast ikkun staaer en blodig Plet
Fra Sankte Cæcilie Nat —

Det lokked igjennem hundred Aar
Digtere, store og smaa,
Som brød med Flid — deres Hjerne først
Og sidst deres Hals derpaa.

Men Traaden, det dunkle Sjælespind,
Som Andre af Haanden brast,
Den undtes det her hans fine Kunst
I Toner at holde fast.

Prøvet er fem og tyve Aar
Hans Værk blandt Værker af Rang
Og nævnt — Tak ske ogsaa Richardts Ord —
Vort bedste Drama i Sang.

Men var det alt Meget og Stort, han gav,
End Mer det tyktes at spaae
Og love en lang og en dristig Flugt
Høit i det fjerne Blaa.

Den gik i det Blaa — paa anden Viis,
End Nogen da havde tænkt:
Storværkerne, som vi drømte om, —
Af dem blev kun det os skjænkt.

Han faldt som et Træ for et Stormstød brat,
Et Træ i dets feire Kraft,
Der havde i sine Aarer end
Til Blomster og Frugter Saft.

Det var et Haab, der blev lagt i Grav,
En Stjerne, der faldt til Jord;
Men endnu paa Kunstens Himmel staaer
Af den et lysende Spor.

Hvad <w>Heises</w> Liv har os efterladt,
Er Andet end blot et Savn:
Hans Toner vil gjennem Slægter gaae
Og snoe en Krans om hans Navn.

T:Elise Ploug
F:Nu bæres hun bort, mens hun slumrer kvær
NOTE:* S. 95. Fru Ploug havde gjemt sit Brudeslør og begravedes efter sit Ønske indhyllet deri.
SIDE:95-97
N:elegi

Nu bæres hun bort, mens hun slumrer kvær
   Bag Kistelaaget;
Mon ikke dog Sang paa den sidste Færd
   Bør følge Toget?

Mon ikke den endnu maa fange Liv
   Ved <w>hendes</w> Kiste,
Hvem Sang mer end nogen Adelviv
   I Verden priste?

Der ligger hun kold i sit Brudeslør,
   Snehvid og stille,
En Vinter, hvor aldrig Isen tøer
   Og Bølger spille.

Engang ei saa hvidt et Skjær der flød
   Om hendes Kinder:
Da ligned de Rosen i Morgenrød,
   Før Duggen svinder.

Da hilstes Knoppen, der just sprang ud,
   Af stemte Strenge;
De klang om en Digters fagre Brud
   Og dirred længe.

Og saadan lød Sang i firti Aar
   Med Toner skjære
Fra ham i en evig Elskovsvaar
   Til hendes Ære.

Den steg til hans sidste Aandefang
   I klare Bølger,
Da selv han vandrede did sin Gang,
   Hvor hun ham følger.

Og hviles hun nu i sit Brudelin 1
   Med lukket Øie,
Det bær hende end som en Fjerdragt fin
   Fra Livets Møie.

Saa held hende paa hendes dunkle Vei,
   Den blege Frue!
Hun vaagner vel atter som Blomst i Mai
   Med Rosenslue!

Og vækkes hun hisset af stakket Blund
   Til Sol og Sommer,
Staaer han og siger med Smil om Mund
   De Ord: «Du kommer —!»

T:Ved J. P. E. Hartmanns Hundredaarsfest i Musikforeningen
F:Vort Fædreland, hvor Ættehøie kneise
NOTE:* S. 98. Musiken er et Uddrag af «Tonernes Verden», Text af Richardt, Hartmanns Op. 82, componeret 1886 til Musikforeningens 50-Aars Jubilæum.
SIDE:98-100
N:lejlighedsdigtning

Vort Fædreland, hvor Ættehøie kneise,
Hvor Bautastene sig langs Fjorden reise,
Hvor Tonekilden aarie sprang,
Og Bronceluren stemt gav Klang
Før Jernet lod sig sveise!
Tidt legtes den i Hal og Bur
Hos Sønner som hos Fædre;
Lydt har dog Ingen blæst din Lur
Som <w>han</w>, hvem her vi hædre!

---

Vist voxed en Blomst saa mangen Gang
   I Folkesang,
Med Duft og med Farve smykket;
Strenge har tonet Sorg og Fryd,
Mangen Mester slog før til Lyd;
   Men <w>han</w> har bygget
Et Slot af Toner til Danmarks Pryd.

Af Kæmpevisernes Rødeguld
   Er Hallen fuld;
To Guldhorn straale derinde;
Skjolde hænge paa Væg i Rad,
Bidte af Sværd fra Stiklestad,
   Og høit paa dets Tinde
Staaer Vølvens flammende Runekvad.

Der rinder Terning paa Tavlebord,
   Der hviskes Ord
I Løn paa Høieloftsspange,
Mens under Muren Elvers Dans
Slynger ved Borgens Fod sin Krans
   Til koglende Sange
I Syvsoverdagens Midnatsglans.

---

Hil gamle Hartmanns Værk, og hil hans Minde,
Hans unge Sjæl, som røres end herinde,
Som løste helt vor Arv af Baand
Og lærte os vor egen Aand
I Toners Hav at finde!
For os den svæve lys og stor
Og i sin Flugt os mane:
Fjernt tegne den for os vort Spor
Paa Kunstens høie Bane!

T:Til Kommandør Otto Irminger i Geographisk Selskab, 21/11 1906
F:Paa Søen, naar den brummer vredt
SIDE:101-102
N:lejlighedsdigtning,ottaven

Paa Søen, naar den brummer vredt,
Var jo fra først han hjemme;
Hans Tale kan jo endnu lidt
Af samme Brumbas gjemme.
Men de, som kjende den engang
Og lod sig ei fortykke,
De fandt en Mand i denne Klang,
Paa hvem man kunde bygge.

Som F'agmand vel fra Strand til Strand
Han veed de vaade Veie;
Men mest blev dog det tørre Land
Hans Kundskabs rige Eie:
Hver Sti han kjender ud og ind
Imellem Kongos Sorte,
Som gaae med deres eget Skind
I Mangel af en Skjorte.

En Lærdoms Bog han blev for Hver,
Som kjende gad vor Klode;
Og hvad han var i Kredsen her,
Har nok fortjent en Ode:
I dette Selskab, hvor han staaer,
Hans Ryg var Bærestøtten;
Har nu det fyldt de tred’ve Aar,
Var han dets Sjæl i sytten!

Et Hjerte, varmt og tro mod Alt,
Det engang slutted inde,
En sikker Leder, hvor det gjaldt
En sikker Grund at finde,
En Mærkesmand, der førte frem
I Tider, som var svære, —
Det Lov skal her han faae af dem,
Som samles ham til Ære!

T:Impromptu
U:Ved Casino's Forestilling for ,,Hvile og Recreationshjem for Kvinder,'' skrevet for Fru Hennings
NOTE:I trykket er titlen fejlagtigt stavet "Inpromptu".<br/>* S. T 0 3 . Blev i Fru Hennings’ Forfald fremsagt af Frk. Ellen Diedrich.
SIDE:103-108
N:lejlighedsdigtning

{s:(Fru Betty ligger i sit Boudoir paa en Chaiselongue med et Slumretæppe over sig. En Bog, som hun har havt i Haanden, falder paa Gulvet; hun farer forvildet overende:)}
   Jeg læste om — jeg læste —
{s:(Seer ned.)}
   Der seer jeg Bogen ligge;
   Det synes næsten sikkert,
   At læst — det har jeg ikke!
{s:(Tager sig til Hovedet.)}
   Jeg drømte! Det var atter
   Den Drøm, jeg stadig drømmer:
   Jeg stedtes for mit Forum,
   Det frygtede, som dømmer.
{s:(Reiser sig.)}
   Mit Hjerte banker endnu —
   Mon jeg er rigtig vaagen?
{s:(Viser ud mod Tilskuerne.)}
   Det er, som seer jeg stadig
   Et Publikum i Taagen —
{s:(Med et lille Skrig, idet hun føler ned ad sig.)}
   Aa — Gud ske Lov! Hvor blev jeg
   Et Øieblik elendig!
   Men nei! vær rolig, Hjerte:
   Jeg er jo helt anstændig!
{s:(Efterhaanden opvaagnende.)}
   Blandt Rædsler, som jeg kjender
   I denne Drøm tilfulde,
   Er en, at jeg er ikke
   Saa paaklædt, som jeg skulde!
{s:(Eftertænkende.)}
   Den Slutning var en Mislyd
   I alt det meget Skjønne;
   I Drømmen var der ellers
   Saa herligt i det Grønne!

   Jeg stod etsteds paa Kysten
   Ved Sundets blanke Vover,
   Og Sommerhimlen spændtes
   Dybt blaanende derover.

   En Klodesky høit oppe,
   Helt snehvid, saae jeg trække;
   Den speiled sig i Vandet,
   Den og en Pælerække.

   Jeg var som fjern fra Jorden,
   Jeg sansed ikke Andet
   End blot den aabne Himmel,
   Den lyse Sky og Vandet.

   Knap saaes derpaa en Krusning;
   Og som et Skib for Anker
   Jeg hviled i dets Blankhed
   Helt fri for alle Tanker.

   Jeg følte midt i Glansen
   En Lise paa mig falde
   Saa stor og dyb, som kunde
   I Favn den slutte Alle.

   Men bag mig laa en Solskrænt,
   Blot af lidt Smaakrat skygget,
   Og øverst over Kammen
   Saae jeg en Villa bygget.

   Der kom fra den en Skare
   Vandrende ned af Kvinder,
   De fleste endnu unge,
   Men dog med blege Kinder.

   Der var af mange Sorter,
   Alle med trætte Miner;
   Somme, der hørte Lyd kun
   Af ækle Symaskiner, —

   Somme, hvem Telephonen
   Knap undte Fred en Time,
   Som hørte end bestandig
   Dens ækle Klokke kime, —

   Stakler af Lærerinder,
   Som fyldte deres Lunger,
   Mens deres Øren fyldtes
   Endnu af —
{s:(Hviskende, med en Haand for Munden.)}
               ækle Ungeri

   Jeg saae, hvordan herude
   De leved op i Solen
   Og aanded ud fra Sytøi,
   Fra Klokken og fra Skolen.

   Men der var mange Flere
   — Det vidste jeg — tilbage
   Som ikke fik en Straale
   Af disse Somrens Dage.

   Saa var det, at jeg syntes,
   Jeg fik et Bud at sige
   Til dem, der kunde hjelpe,
   De Lykkelige, Rige, —

   En Bøn, jeg skulde bringe
   Fra alle dem, der trænge
   Til Luft og Lys og Frihed,
   Som kun kan faaes — for Penge.

   Jeg saae for mig en Scene,
   Et fuldt besat Theater;
   Jeg vidste, jeg var anmeldt
   Paa hundrede Plakater —

   Der stod jeg nu; jeg havde
   En Monolog at holde;
   Ikke det Gud la’er skabe
   Jeg kunde af min Rolle.

   Og — som det stadigt gaaer mig
   I den Slags Øieblikke —
   Jeg stirred ned i Hullet:
   Sufflør — det fandtes ikke.

   Klask! — faldt min Bog i Gulvet,
   Jeg vaktes af min Spænding
   Og seer mig frelst af Skrækken
   Nu ved en heldig Vending:

   Theatret har jeg ikke
   En Tanke mer at skjænke;
   Mig angaaer ikke Stykket:
   Man gi’er «Den glade Enke»!

SEKTIONSLUT

SEKTION:II. Blandede Digte

T:Abild
F:I søde Abildblomster, I, der soler
SIDE:111-112
N:terzine

I søde Abildblomster, I, der soler
Jer under Himlens skyfrie, lyse Blaa,
Fast blændende i eders lyse Kjoler!

Jeg seer jer, som jeg eders Søstre saae,
Dengang jeg selv var ung, for Aar tilbage —
O, jeg gad vide, hvad I tænker paa!

Mon paa jer Skjønhed, som forgaaer saa fage,
Før Skoven ret faaer spændt sin grønne Tjald,
Og som vil aldrig naae Skjærsomtners Dage?

Mon paa jert Formaal, paa jert givne Kald,
Paa Frugten, som skal stige af sin Slummer
Og skinne gyldenrød ved Løvets Fald?

Mon paa den unge Bi, der om jer summer
Og drikker selv sin første Rus maaske
Af Sødmen, som jert lille Bæger rummer?

O nei: som der jeg seer jer mod mig lee
I Morgensol, som, mens forbi den vanker,
Har aandet Purpur hen paa eders Sne,

Er det vel spildt hos jer at søge Tanker;
Thi Eet der er, som jeg med jer forstaaer,
Og hvorved end mit eget Hjerte banker.

At I er Vaar, — kun Vaar, og idel Vaar!

T:Julepsalme
F:Nat det var om Jorderige
SIDE:113-114
N:ottaven

Nat det var om Jorderige,
Nat, for alle mørk og stor,
Da det tæktes Gud at stige,
Selv som jordfødt, ned til Jord,
Da paa Vang til Hyrder ned
Straaled Herrens Herlighed,
Da dem Bud ved Engle sendtes,
Og for Vise Stjernen tændtes.

Saa er skeet i fordums Tide,
Under fremmed Himmels Skjær;
End dog Herren i vor Kvide
Stiger ned til En og Hver;
End har Frost og bælmørk Nat
Ikke Jordens Børn forladt;
Endnu tændes Julens Stjerne,
Endnu kommer Selv han gjerne.

Herre, du som dybest inde
Gransker Hjertet i dets Skjul,
Fandt du Vinter i vort Sinde,
Som dog længes mod en Jul,
Har et Bethlehem du seet
Og en Krybbe der beredt, —
Lad da i vor Midnats Øde
Hos os selv dig atter føde!

T:Til Anna!
F:Her sidder jeg alene
SIDE:115-117

Tier sidder jeg alene;
Paa Bordet Lampen skinner;
Der vælder ud i Natten
For mig en Strøm af Minder.

Og sammen med dem bryder
Med Et en gammel Kilde
I Hjertet op og springer
Med Straaler selsomt milde, —

En Kilde, som jeg troede,
Var tørret ud til Bunden,
Men nu inat mig tykkes
Som ny og atter funden.

Det er for mig, der Tørsten
Saalænge maatte taale,
Som var det Blod af Druer,
Der sprudled i en Straale.

Den fylder mig mit Bæger
Med uvant Fred og Lykke,
Som veg al Sorg og Kummer,
Jeg følte længe trykke.

Og mens jeg stille sidder
Og ene nyder Vinen,
Jeg stirrer paa Arion,
Som rider paa Delphinen:

Som han jeg rider over
De stormoprørte Bølger;
Men endnu dog mig Plektret
Og Lyren altid følger.

Endnu har jeg dog Stemme
Og Øre som en Sanger,
Og over mig en Stjerne
Og under mig en Ganger.

Og lod jeg Livet Noget, —
Ja, Meget — fra mig tage;
Det er vel ikke Mere,
End det kan faaes tilbage.

Og er jeg som i Havsnød
For vilde Vover kastet,
Jeg troer den Grund dog bedre
End den, hvor jeg har rastet.

Jeg troer, mens frem jeg bæres, -
Og kan ei Troen slippe,
At foran mig kan dukke
Af Havet end en Klippe, —

Et Forbjerg for det Rige,
Hvor jeg kan boe og blive
Og mine svundne Drømme
Igjen staae op til Live.

T:Skjæbner
F:Han kom fra fjerne Lande
SIDE:118-120

{c:I.}

Han kom fra fjerne Lande
Paa Gangeren den graae;
For Borgen holdt han stille
Og langlig mod den saae.

Der stod hun, høit paa Svalen
Endnu som Dagen skjøn;
Og deres Øine mødtes
Endnu en Gang i Løn.

For Vinden lod hun flagre
Til Tegn det sorte Baand;
Saa skjulte sine Øine
Hun med sin hvide Haand.

Med bøiet Hoved red han
Fra Borgen bort igjen,
Red uden Rast og Hvile —
Spørg ikke om, hvorhen.

---

{c:II.}

Jeg fik ei Blund i Øiet
Fra Kveld til det blev lyst;
Mig var det hele Natten,
Som græd der Nogen tyst.

Saa hørte jeg i Haven
En Lyd af lette Skridt
Og saae et Glimt i Flugten
Af noget Slankt og Hvidt.

Mig tyktes, Nogen løste
Fra Broen hist en Baad;
End gjenlød i mit Øre
En Kvindes sagte Graad.

Nu lyser Morgensolen,
Og Graaden er forbi;
En Baad paa Vandet driver;
Men Ingen er deri.

T:Billedtext
F:Høstkarlen meied med sin skarpe Le
SIDE:121
N:sonnet

Høstkarlen meied med sin skarpe Le;
Vi saae de gyldne Ax for Staalet segne,
Og Høstens røde Kinder saae vi blegne
Og Solen gaae til Hvile Klokken tre.

Dog nu, mens Livet blunder allevegne,
Og Marken pudret staaer med Rim og Sne,
Gjør alt det vore Øine godt at see
De unge Spirer sig mod Bunden tegne.

Alt Vintersæden grøn paa Agren staaer;
Det kommer nok igjen, hvad Leen slaaer:
Gaaer det ei opad alt mod Somrens Dage?

Og seer du her ved Juleklokkens Klang
Paa Billedet de modne Ax i Vang,
Saa tænk kun fremad, mens du seer tilbage!

T:Ved Vintersolhverv
F:Om tvende Støtter Solens Vognløb svinger
SIDE:122-124
N:sonnet

{c:I.}

Om tvende Støtter Solens Vognløb svinger;
En Meta staaer ved hver af Banens Ender:
Den ene af dem i en Glans, som blænder,
Hvor Luften fuld af Fuglestemmer klinger;

En Glød af tusind Farver om den brænder;
Hver Blomst ved den sit Høitidsoffer bringer;
Selv Natten der har morgenrøde Vinger,
Og Pragten stiger, indtil Sporet vender.

Den anden Støtte staaer i Slud og Kulde;
Omkring den alle Livets Farver blegne,
Og Isen ligger der i Borgeleie.

De gyldne Hjul i Taager fremad rulle,
Og Mulmet tyknes alle vide Vegne,
Til Solens Heste rundt om Støtten dreie.

{c:II.}

O Sommersolhvervsdag med Smil, som gløde,
O Sommersolhvervsnat, du drømmerige!
Vist lod jeg tidt til eder Hymner stige
Og drak min Rus af eders Læber søde!

Og dog kan aldrig jeg mod eder hige
Og hvile tryg i eders Arme bløde,
Men seer jer altid med et Suk imøde:
Nu var det Bedste, — nu vil Glansen vige.

Nei, —Vintersolhverv med din Nat, den lange,
Din Mark, hvor ingen Blomster er at sanke,
Dit Hav, som under Frostens Lukke stænges,

Din Dødens Stilhed uden Lærkesange, —
Dig hilser jeg hvert Aar med samme Tanke:
Nu gaaer det opad atter, — Dagen længes.

{c:III.}

Er det vel Daarskab, eller er det ikke,
Naar aldrig jeg kan trygt i Nuet hvile,
Naar rastløst mine Tanker altid stile
Mod det, som sløres end for mine Blikke, —

Naar over hvert et Maal jeg, sender Pile,
Naar kun af Haabet jeg min Fryd vil drikke,
Naar kun i Knoppen jeg seer Glæden ligge
Og glemmer, der er Blomster til, som smile?

Og naar jeg trodser Veiens Sand og Stene
F'or aldrig dog at stedes under Ranker,
Kr jeg da, som jeg tidt blev kaldt, en Taabe?

Jeg veed det ikke, men jeg veed det Ene:
At jeg, saalænge som mit Pljerte banker,
Kan altid skuffes — og kan altid haabe.

T:Digtertrøst
F:Det prophetere de, der blev forsmaaede
SIDE:125
N:sonnet

Det prophetere de, der blev forsmaaede
Af deres Tid: en Eftertid vil komme
Og underkjende deres Samtids Domme;
Da vil de være kjendte og forstaaede.

Jeg venter ikke dette Uopnaaede
Af næste Slægt, naar dennes Tid er omme;
Jeg finder ikke Trøst deri som Somme
Og ikke stor Logik i, hvad de spaaede:

Naar saae jeg Splid i disse Skarers Glæde
Ved Sølen, hvori de endrægtigt træde?
Naar gav et Glimt mig Haab om skjulte Kræfter?

Nei! tryggest er man, naar man Intet haaber:
Jeg ænser lidt min Tids Krapyl og Taaber,
End mindre, hvad af Sligt der følger efter.

T:Ved Sankt Hans 1905
F:Den røde Dæmring drager sig
SIDE:126-127

Den røde Dæmring drager sig
I Nord bag Kulien ind;
Her paa min Strandbred sidder jeg
I Dagens sidste Skin.

En Efterdønning bruser lidt
Fra Stormen, som er endt,
Og Blus ved Blus jeg seer med Et
Langs begge Kyster tændt.

Jeg studser ved den Flammedans,
Jeg rundtom bliver vaer;
Saa har jeg glemt, det er Sankt Hans
Hvis Aften alt vi har:

Kvasbunker høit i Flammer slaaer
Lånes Sundets dunkle Rand;
Saadan har nu i tusind Aar
De lyst fra Strand til Strand.

Trods Nid og Nag, trods Kjævl og Had,
I Ufred som i Fred,
De Blus stod stadig tændt paa Rad
Og bliver stadig ved.

De feire aarlig tro og tyst
Den gamle Sommerfest
Hos dem, som er trods hver en Dyst
Hinanden Frænder næst.

Og i en Stormtid nu igjen
De bringe Bud som Tolk
Og vexle samme Hilsen end
Imellem Folk og Folk:

At vi har ofte knyttet Baand,
Som atter ofte brast,
Men ende dog med Haand i Haand
At holde sammen fast.

T:Med ,,Det lukkede Land''
F:Der gives - mig fjernt - et lukket Land
SIDE:128-129
N:sonnet,ottaven

{c:<w>Til Axel Heide.</w>}

Der gives — mig fjernt — et lukket Land
Hvor Floderne rulle gyldent Sand;
Og kommer jeg nogen Tid derind,
Saa skyldes det Deres Vennesind.
Men enten det lades mig op eller spærres,
Skal nu mit «lukkede Land» være Deres.

{c:<w>Til Dronningen.</w>}

Det Ypperste, hvad jeg har gjort som Mand
Jeg ønsker, af de Ypperste maa kjendes;
Og knap er nogen Bog af mig istand
At søge høiere sit Maal end dennes.
Det er en Dronning for et lukket Land,
Der til en Dronning i et aabent sendes! —
Om selv vi Landet lukke vil og kan,
Saa give Gud, det maatte dertil vendes!

{c:<w>Til Grevinde Raben-Levetzau.</w>}

Der er et Land, hvorom jeg ofte sang,
For mig et drømt, som jeg kan aldrig glemme,
En Længsel, mine Tanker inderst gjemme,
Som flammer der og kjender ikke Tvang:

Et Land af Rigdom, Glans og Magt og Rang;
Syvhundred Aar har der min Slægt havt hjemme;
Og mig — jeg skulde den vel ikke skæmme, —
Mig, Slægtens Hoved, er det lukt engang.

Som Gavain hører jeg i Toner, svage
Og fjerne, kun en Klang fra Landet stige;
Et Glimt deraf fik sjeldent jeg at see.

Det var en Stund, en Uge kun tilbage,
Jeg titted ind dog i et saadant Rige; —
Jeg sender denne Bog til Landets Fee.

T:En Gaade
F:Jeg ligger paa Leiet Natten lang
NOTE:* S. 130. Sigter til Gravstenen i Vestervig, hvis ulæselige Begyndelse, som paaviist af mig i «Nogle Folkeviseredaktioner®, 1905, indeholder et Kvinde- og et Mandsnavn, der Intet have at gjøre med Buris og Liden Kirsten; disses Roman vil hermed være endt.
SIDE:130-131

{cs:(Berl. Tid., 14/2 1906.)}

Jeg ligger paa Leiet Natten lang
   Og kan ikke sove;
Maanen lyser i Pragt paa Vang;
Mig bæres til en melodisk Klang
I Vindens Sus over Skove:
Thyre og Tandruppe-Tove!

Jeg tav saa længe med, hvad inat
   Mig rinder i Hove;
Jeg vogted som en begraven Skat
De Ord, der hviskes i Kystens Krat
Som Havfruesang over Vove:
Thyre og Tandruppe-Tove.

Paa Graven ligger den lange Sten;
   De grunded og grove;
De fandt kun Søskendeparrets Ben;
De skrev og digted sig selv til Men
Om Elskovs Kvide ved Hove —
Thyre og Tandruppe-Tove!

Hvem var de vel? Ættens sidste To,
   Svend og Jomfrove?
Mon de har smilet, hvor nu de bo,
Ad dem, som ikke har undt dem Ro?
Mon nu de Navne maa sove:
Thyre og Tandruppe-Tove?

Jeg lader dem flagre ud paa Stand
   For Vind og for Vove;
Løse nu Gaaden, hvo der kan,
Fruer og Møer i Danmarks Land
— «Roser, ville I mig love!» —:
Thyre og Tandruppe-Tove!

T:Til Marie Villads'
F:De bad mig skrive et Forord
SIDE:132-135

De bad mig skrive et Forord;
Halvt føler jeg det som en Pligt;
Dog, mens jeg tænker derover,
Former det sig som et Digt.

Jeg husker saa grant den Aften,
Da første Gang jeg Dem saae:
De sad i det fine Selskab,
Sortklædt og med Hue paa.

De sad ved det pyntede Grantræ
I Julelysenes Skjær;
Jeg standsede just i Døren
Ost tænkte: Hvem sidder der?

Og; Husets milde Værtinde
Hørte jeg sige med Et:
«Marie, af Deres Digte
Maa vi dog høre lidt!»

Der kom et Smil paa mit Ansigt,
Jeg holdt mig tilbage taus;
Det er jeg nu engang vant til,
At, hvad jeg hører, er snavs.

Men Smilet svandt, som jeg lytted
Og fandt, af Forundring fuld,
I Versene stundom Noget
Af Digtningens ægte Guld.

Og naar der blev hvisket til mig:
«Er dette Noget, som duer?»
Saa kom det Svar mig paa Læben:
Det er en Digternatur!

Men naar De nu har dem trykte,
De Vers, som jeg hørte der,
Og beder mig om et Forord,
Saa faaer De kun dette her:

Jeg troer paa en anden Verden,
Hvor meget Stort bliver smaat,
Men ogsaa Smaat bliver større,
Naar kun det var inderst godt, —

Hvor ikke det Meget gjælder,
Hvad Sort paa Hvidt man har lært
Men hvad man har tænkt og villet
Og hadet eller havt kjært, —

Hvor Evner, hvis Væxt blev stækket
Hernede af Storm og Slud,
Maaske vil springe i Solskin
Med straalende Blomster ud.

Kanhænde, at Folk i Mængde
Forsøge sig der som her
Og skrive utallige Digte
Af større og mindre Værd.

Kanhænde, at vi To begge
Vil gjøre det der engang,
Og at der er Færre, som lytte
Til min end til Deres Sang.

Kanhænde, jeg kommer til Dem saa
I Tvivl, om min egen duer,
Og føler mig tryg, hvis De siger:
«De er en Digternatur!»

T:Du er et Kvad
F:Du er et Kvad, en Foraarsklang
SIDE:136-137

Du er et Kvad, en Foraarsklang
Med dine sytten Aar,
Som den, der lyder over Vang,
Naar Nattergalen slaaer.

Du er et Kvad, en yndig Text,
Som falder blødt i Sang,
Hvis Linier er din slanke Væxt
Og jomfrulette Gang.

Du er et Kvad om Morgenrød,
Der frem paa Himlen gaaer,
Hvis Toner er din fine Lød
Og gyldenblanke Haar.

Du er et Kvad om Lys og Lyst
I sagte Rhythmer lagt,
Hvis Bølger er det runde Bryst,
Som vugges bag din Dragt.

Du er et Kvad, en fager Sang
Om Nordens unge Vaar,
Som dæmpet lyder Dagen lang
Omkring mig, hvor jeg gaaer.

T:Ved Lejlighed
F:Hun har taget - staar Noget paa Jorden fast
SIDE:138-139

«Hun har taget — staaer Noget paa Jorden fast?
Den helligste Lov skeer Overlast,
Som Ingen før turde rokke!
Hun har taget — hjelp Gud for Tort, jeg led!
Min Rang, min Magt og min Myndighed,
Alt, jeg evner, og Alt, jeg veed:
Hun har taget min <w>Klokke</w>!

«Hvordan gik det til, hvad her er skeet?
Det Hele er slet ikke forudseet
Af Rigsdagens Viismænds Skokke!
Du Lovgiverhjord, hjelp til og gransk,
Hvad nu er at gjøre mod det paa Dansk,
Som vist hedder «fait accompli» paa Fransk:
Hun har tage t min Klokke!

«Hvad gjør de vel ellers Verden omkring?
Ja, — de har vel Vagter for deres Thing
I rødt Livree og med Stokke;
Man har vel sit Værn i Orden blot,
At ikke som jeg en Rigsdags Drot
Skal tilstaae, Thinget og sig til Spot:
Hun har taget min Klokke!» —

I Folkekaarne i Danevang,
Hvem Spot saa lidt som Sirenesang
Kan skræmme eller kan lokke!
I Herrer, hos hvem al Magt beroer,
Al høiere Indsigt staaer i Flor, —
Tag Varsel dog af de fem smaa Ord:
«Hun har taget min Klokke!»

O Danmark! Ring kun med din Kultur
Som tryggere Værn end en Fæstningsmur
Mod alle Vandalers Flokke:
Der staaer «die eiserne Jungfrau» engang
Og planter i Gulvet en Lansestang;
Du selv kan da synge som Svanesang:
«Hun har taget min Klokke —!»

T:Folkevise
U:Ny Variant af et gammelt Thema
F:I danser os, Ridder', igjen
SIDE:140-142

      <w>I danser os, Ridder’, igjen!</w>
      <w>Danser og rider I aarlig hen:</w>
            <w>I mindes os end!</w>

Hr. Erik red sig i Kvelden ud;
Han beded de Dyr med Pil og Spjud.
      <w>I mindes os end!</w>

Red han op under Lide,
Som Røgen drev saa vide.

Saae han en Dans over Hede;
Han glemte de Dyr at bede.

Der dansed Elver, men Maanen sken;
Væne var alle og vænest en.

Hun traad ham imod, hun bad ham brat
«Hr. Erik! dans du hos mig inat!»

«Ikke jeg maa det for mit Liv:
Mig bier hjemme min unge Viv!»

Minded hun ham for Mund og lo:
«Hav du nu den, du gav din Tro!»

Han red hjem over Enge;
Alle var Folk i Senge.

Han gik i Loft for sin Viv at staae,
Alt som hun sov paa de Bolstre blaa.

Hals hun havde som Nattens Sne,
Haar, var som tvundet Guld at see.

Længe stod han og tænkte ved sig:
«Kunde jeg bryde min Tro til dig?»

Han gik til Gluggen og ud han saae;
Saae han op til de Stjerner smaa.

Saae han op under Lide,
Som Røgen drev saa vide.

Saae han en Dans over Hede; —
Saa drog han sit Sværd af Skede.

Hjaltet sætte han for sin Fod,
Og Odden drak hans Hjerteblod.
      <w>I mindes os end!</w>

T:Til Thor Lange
U:Albumsblad, frit efter «Harald», Uhland
TODO:NOTE:Parafrase af https://de.wikisource.org/wiki/Harald_(Uhland)
SIDE:143-146
N:lange,kuplet

Der rider i Aftenens Solfaldsstund
En Ridder gjennem den skumrende Lund.

Fæller er med ham, en Flok fuld god,
Ung som han og ved trøstigt Mod.

Men mer og mere det bliver Nat,
Og mere vildsomt det tætte Krat.

Hvert Lys er svundet fra Granens Top,
Og Skjemt og Latter er længst hørt op.

Ind mellem Buske, fra Mosens Rør
Elverne liste i Flagreslør;

Og Øine blinke, som Stjerner at see,
Arme vinke, der lyse som Sne, —

Og Drikken frister i gyldne Horn,
Brygget med Glemselens Elvekorn.

Mens frem det gaaer over Stub og Sten,
Fællerne vildes, En for En:

Hver svigter sit Maal, sin Pligt, sin Agt,
Lokket af Nuets daarende Magt.

Ene han rider i Sorg sin Sti,
Urokket af Sumpens Kogleri:

Til Værn mod Runer og Galdremaal
Fra Top til Taa er han klædt i Staal.

Han ænser ei Møde, ei Hungrens Tand;
Blot staaer hans Hu til en frisk Drik Vand.

Han lytter og hører en Brusen nær:
Der risler en Bæk mellem Skovens Træer,

Han sporer i Maanens stigende Skin
Sin Ganger imellem Stammerne ind,

Hvor prud som Perler og skjær og ren
Kilden sprudler af Klippens Sten.

Han springer af Hesten et Øieblik
At slukke sin Tørst ved den bolde Drik,

Han kvæger Tunge og Sjæl og Sind; —
Da fanges han selv af Røster ind:

Han sætter sig ved det hviskende Væld,
Han sidder til Gry og atter til Kveld, —

Sidder, mens Dage rinde hen,
Uger og Aar, — han sidder der end, —

Sidder med Hovedet i sin Haand,
Endnu som fordum i Drømmens Baand, —

Sidder for Verdens Bulder døv
Og fri for dens Dynd, dens Smuds og Støv.

Og glimter der fra den fjerne Lyn,
Han rynker i Blunden kun sine Bryn;

Og hyler dens Storm ham stundom nær,
Griber han drømmende om sit Sværd.

Han vækkes ikke; han drak en Gang
En Drik, som stilled ham Sjælens Trang:

Vældet, som sprang med hans Digterdrøm,
Er <w>Folkesangens</w> sølvklare Strøm.

SEKTIONSLUT

SEKTION:III. Strid og Fred, en Sonetkrans, til Annette

T:<num>I.</num>Hvor fjernt vi er fra Fredens lyse Rige
F:Hvor fjernt vi er fra Fredens lyse Rige
SIDE:149
N:sonnet

Hvor fjernt vi er fra Fredens lyse Rige, —
Vor Sjæl har ofte spurgt med Angst derom,
Kan ikke altid bie taalig from,
Naar fast dens Bølger sprænge deres Dige.

Og dog — om nogen Tid saa vidt vi kom,
At ei der om og i os førtes Krige,
At ei vi kjendte mere til at hige, —
Mon Sjælen ei med det sig følte tom?

Maa ikke altid her vi fremad gaae
Og have under Kamp et Maal at naae,
Om vi skal mærke Blodet i os rinde?

Mon ei ved den vi føle Hjertet slaae,
Hvor høit end Maalet dvæler i det Blaa,
Hvor lang og tung vi end skal Veien finde?

T:<num>II.</num>Hvor lang og tung vi end skal Veien finde
F:Hvor lang og tung vi end skal Veien finde
SIDE:150
N:sonnet

Hvor lang og tung vi end skal Veien finde
Mod det, vor Attraa som Magnetens Naal
Er rettet mod og peger ud som Maal, —
Hvor stærkt vor Fremgang ligger os paa Sinde, —

Er ei vor Lykke dog at see det skinne
I Fjernhed, vinkende som Arnebaal
Fra Hjemmet, hvor som i en Velkomstskaal
Alverdens Fryd engang skal sammenrinde?

Det veed vi: mer og mer vor Phantasi
Har smykt hin Skaal og fyldt af Skjont deri,
Jo mer vi stred for trinviis frem at vinde;

Og dog — hvad vente vi at føle ved,
Om vi engang faaer traadt vort sidste Fjed
Fra Dalens Skumring op til Lysets Tinde?

T:<num>III.</num>Fra Dalens Skumring op til Lysets Tinde
F:Fra Dalens Skumring op til Lysets Tinde
SIDE:151
N:sonnet

Fra Dalens Skumring op til Lysets Tinde,
Den Vei — maaske vort Mod er fattet paa,
Mens støt vor Pilgrimsgang vi fremad gaae,
At den for os vil ud med Livet rinde, —

At Ungdomskraften under den vil svinde,
Vort Øie sløres, Issen blive graa,
Mens ingensteds vi dog vil stille staae
Osr tænke: her er det, vi vilde finde!

Men om saa var: om en Gang vi stod fast
Etsteds for ikke blot at holde Rast,
Men aldrig mer at vinde frem og stige?

Kan Maalet saadan findes paa vor Vei
Som Ende paa vor Gang ? Det meldes ei;
Et Bud staaer fast: at vi tør ikke vige.

T:<num>IV.</num>Et Bud staaer fast: at vi tør ikke vige
F:Et Bud staaer fast: at vi tør ikke vige
SIDE:152
N:sonnet

Et Bud staaer fast: at vi tør ikke vige
Fra Banen, den, som Livet i vort Sind
Har med sin Stylos dybest ristet ind,
Streng som en enkelt Linie, klar og lige:

Den peger mod et Aftenrødens Rige,
Hvor vi gad holde Skridt med Lysets Skin,
Hvor vi gad løfte Skjæbnens Taagespind
Og titte under Gaadeslørets Flige.

Den viser mod en Kimings dunkle Bræm,
Bag hvilken Livets Plan maa dukke frem
Som Kysten, der af Hav engang maa stige.

Og Veien til den i det dunkle Graa,
Den gjælder det i Alvor om at gaae;
Det gjælder her om Mer end blot at hige.

T:<num>V.</num>Det gjælder her om Mer end blot at hige
F:Det gjælder her om Mer end blot at hige
SIDE:153
N:sonnet

Det gjælder her om Mer end blot at hige
Med Haanden ørkesløst i Skjødet lagt,
At vente det, vor Hu staaer til, os bragt
Som Naadeskjænk fra de Udødelige, —

At troe, at det i Sandhed gjør os rige,
Blot det som moden Frugt ved Tyngdens Magt
Vil falde os for Fode i sin Pragt, —
At ville, det skal dale, vi ei stige.

Nei: kunde Maalet synke ned til os
Og ikke byde al vor Møie Trods,
Hvem kunde da vel troe det værdt at vinde?

Vor egen Evne faaer vi bruge smukt
Og ikke glemme Fjerene til Flugt
Som Fugl, bag Burets Stænger lukket inde.

T:<num>VI.</num>Som Fugl, bag Burets Stænger lukket inde
F:Som Fugl, bag Burets Stænger lukket inde
SIDE:154
N:sonnet

Som Fugl, bag Burets Stænger lukket inde,
Kan Digterlængsel sine Triller slaae;
Men hvad med al vor Sjæl vi eftertraae,
Er heller ei i Digtets Land at finde.

Thi drømmes til kan Lykken ingensinde;
Og intet blodløst Sværmeri kan naae
Den faste Grund, som den skal bygges paa
Mod alle Bølger, som vil mod den rinde.

Med Vilje kun, som stevner freidig ud
I Livets Friluft med dens Storm og Slud,
Som søger maalbevidst og ei i Blinde, —

Med Vilje, som vil døie Skjæbnens Kaar,
Kan gjennem Vintrens Øde naaes en Vaar:
Det gjælder om at ville for afvinde.

T:<num>VII.</num>Det gjælder om at ville for at vinde
F:Det gjælder om at ville for at vinde
SIDE:155
N:sonnet

Det gjælder om at ville for at vinde
Igjen engang det tabte Paradis,
Gaaer Veien end igjennem Glød og Is
Og Ørkensand, hvor Gjøglesyner blinde.

Dog ikke her og der er det at finde:
Saa lidt det er os fjernt paa vanlig Viis,
Saa lidt det ligger nær med Seirens Pris,
Saa lidt det findes ude blot som inde.

Men hver en Vei dertil er lige god,
Som gaaes i Selvopofirelse med Mod
Og i sin Retning holder Kursen lige:

Det lukte Land, som lønner al Besvær,
Vil engang aabnes paa vor Vandringsfærd
Vil blot vi ret, kan ikke Haabet svige.

T:<num>VIII.</num>Vil blot vi ret, kan ikke Haabet svige
F:Vil blot vi ret, kan ikke Haabet svige
SIDE:156
N:sonnet

<w>Vil</w> blot vi ret, kan ikke Haabet svige,
At engang lader op sig paa vor Vei
Et Land, der blomstrer som en sollys Mai,
En Vaar, for os en Høstens Tid tillige.

Men om vor Trængsel dermed skulde vige,
Er hver Forlængsel endt med den? O nei!
Det Haab staaer fast: hin Stræben endes ei,
Som selv i Armod her har gjort os rige.

Har her vi gjemt den, værget i vort Bryst
Som Sjælens Klenod, der i Sorg og Lyst
Med Hjertet op og ned paa Bølger gynger,

Den maa, naar Lykken naadig til os leer,
Vi bære med selv der, hvor ikke mer
Til vore Fødder Veiens Dynd sig klynger.

T:<num>IX.</num>Til vore Fødder Veiens Dynd sig klynger
F:Til vore Fødder Veiens Dynd sig klynger
SIDE:157
N:sonnet

Til vore Fødder Veiens Dynd sig klynger,
Og tungt deri vi skride Fod for Fod;
Men denne Stræben, som vi troe, er god,
Har gjemt den Magt, som styrker og forynger.

Og skulde, selv hvor Intet mer os tynger,
Vi føle Lykke, om vi efterlod
Med Tyngen, hvad for den os giver Bod,
Som vækker i vort Bryst hver Sang, vi synger?

Nei: selv i Fredens Land til hver en Tid
Maa findes Noget end, som ligner Strid,
Om det, som stiller Sjælens Trang, skal findes.

Et Maal har end som her vi der behov
Os dermed for vor Stræben end den Lov:
Kun Fod for Fod tør frem mod Maalet vindes.

T:<num>X.</num>Kun Fod for Fod tør frem mod Maalet vindes
F:Kun Fod for Fod tør frem mod Maalet vindes
SIDE:158
N:sonnet

Kun Fod for Fod tør frem mod Maalet vindes —
Skal evigt da det svæve i det Blaa,
Et Blændværk selv, naar aldrig vi det naae
Ved Enden af den Traad, som evigt spindes.

Nu: om i os en Evighed skal findes,
Maa den i det uendelige Smaa
Oplade Verdner, vi ei her forstaae,
Hvor end vor Synskreds kun er som den Blindes.

I dem vi skride frem just Fjed for Fjed
Som Regnemestren, naar han Led for Led
Den halve Rest af Slutningsfeilen retter;

I dem vil end paa Dæmring følge Gry,
I dem kan haabes end, at evig ny
Om Seirens Roser Tornes Skov sig fletter.

T:<num>XI.</num>Om Seirens Roser Tornes Skov sig fletter
F:Om Seirens Roser Tornes Skov sig fletter
SIDE:159
N:sonnet

Om Seirens Roser Tornes Skov sig fletter
I hver en Dyst, som Skjæbnen har os sendt;
— Har i vort Liv vi større Glæde kjendt
En Seir i Kamp, hvorpaa vi Livet sætter?

Men straaler dog ei Lønnen, den forjætter,
Med høiest Glans, naar mest vor Kraft er spændt?
Og groer vel Glæden, hvor al Kamp er endt?
Er Hvilen sød, hvor aldrig Nogen trætter.

Kan det vel tænkes, vi engang slaae Leir
I evig Nyden af en sidste Seir
Med et Te Deum, som vi evigt synger?

Kan selv os lyste den Fuldkommenhed
Som Guder, der os aldrig mere veed
I Kamp med Baand, som hæmmer, Stof, som tynger?

T:<num>XII.</num>I Kamp med Baand, som hæmmer, Stof, som tynger
F:I Kamp med Baand, som hæmmer, Stof, som tynger
SIDE:160
N:sonnet

I Kamp med Baand, som hæmmer, Stof, som tynger,
Gaaer Livet hen; — men var det ikke saa,
At i vort Væsen gjemt de Strikker laa,
Der os til nu en gordisk Knude slynger?

Og <w>denne</w> Kamp, der til vor Selv sig klynger,
Just den vil evigt vare, — vil og maa,
Skal ikke selv med den vi plat forgaae
Som Vindpust, der i Æolsharpen synger.

Klang ikke bort vi som dens tomme Spil
Den Dag, vi saadan glemte, vi er til,
At Intet i os skulde overvindes?

Paa Vagt mod det, som aldrig jages bort,
Hvorved vi inderst føle Livet vort,
Vil Lykken naaes, vil Seierskransen bindes.

T:<num>XIII.</num>Vil Lykken naaes, vil Seierskransen bindes
F:Vil Lykken naaes, vil Seierskransen bindes
SIDE:161
N:sonnet

Vil Lykken naaes, vil Seierskransen bindes
I Fredens Land og endnu dog i Strid,
Maa Seiren være vis til hver en Tid
Og Frygt for Faldet aldrig mere findes.

Men dog om Dybder i os vil vi mindes,
Som ærligt vi har forsket før med Flid,
Hvor ikke Grunden er som Sneen hvid,
Hvor bundne Tanker ligge gjemt — en Fjendes.

De sætter ikke Lykken mer paa Spil,
De løses ikke, men er evigt til,
Naturbestemte selv, som Solens Pletter,

Led i en Sammenhæng, der aldrig brast,
Saa lidt for Lyde fri, men dog saa fast
Som denne Krans, jeg binder af Sonetter.

T:<num>Som denne Krans, jeg binder af Sonetter
F:Som denne Krans, jeg binder af Sonetter
SIDE:162
N:sonnet

Som denne Krans, jeg binder af Sonetter,
Saa blev vort Væsen —vist med større Vid —
Til Helhed dannet ved en Mesters Id,
Der sindrigt krøger og der planfuldt retter, —

Der underfuldt harmonisk sammenfletter
Dets Lys og Skygger, lader hver sin Tid
Og, værnende dets Særpræg just med Flid,
Forædler, ordner Alt, men Intet sletter.

I hint Umistelige, vi har med,
Vort Selv til hver en Tid, paa hvert et Sted,
Er lagt vor Strid, vor Kval og Fryd tillige;

Men før vor Strid faaer brudt sit Ufredssværd,
Vil først det svinges i sin Vælde her,
Hvor fjernt vi er fra Fredens lyse Rige.

T:<num>XV.</num>Hvor fjernt vi er fra Fredens lyse Rige
F:Hvor fjernt vi er fra Fredens lyse Rige
SIDE:163
N:sonnet

Hvor fjernt vi er fra Fredens lyse Rige,
Hvor lang og tung vi end skal Veien finde
Fra Dalens Skumring op til Lysets Tinde, —
Et Bud staaer fast: at vi tør ikke vige.

Det gjælder her om Mer end blot at hige
Som Fugl, bag Burets Stænger lukket inde;
Det gjælder om at ville for at vinde:
Vil blot vi ret, kan ikke Haabet svige.

Til vore Fødder Veiens Dynd sig klynger;
Kun Fod for Fod tør frem mod Maalet vindes;
Om Seirens Roser Tornes Skov sig fletter.

I Kamp med Baand, som hæmmer, Stof, som tynger,
Vil Lykken naaes, vil Seierskransen bindes,
Som denne Krans, jeg binder af Sonetter.

SEKTIONSLUT

SEKTION:IV. Episke Digte

T:Kæmpedatterens Legetøi
F:I Saxland er der bygget
NOTE:* S. 167. Modstykke til Chamisso’s «Das Riesenspielzeug«. Se iøvrigt Bartsch, Sagen . . . aus Meklenburg, Wien 1879, I, S. 26.
SIDE:167-172
N:ottaven

I Saxland er der bygget
Af Klippen selv en Borg;
Der hused engang Herrer
I Tryghed uden Sorg;
En vældig Stamme, runden
Af Bjergets egen Rod:
Det var de stærke Kæmper
Af Oldtids Jætteblod.

Henover Eges Tykning
Som gjennem Lyng de skred
Og skued uforstyrret
Fra Bjergetinder ned.
I Fred og Mag de dreve
Paa Skov de vilde Svin
Og drak i Klippesalen
Den ædle, gamle Vin.

Eendrægtigt leved Slægten
I al sin vante Færd
Og gjorde Ingen Skade,
Naar Ingen korn dem nær.
De vilde Dyr og Fugle
Fandt Ro i Skovens Skjød,
Hvor aldrig Klang af Øxen
Den vante Stilhed brød. —

Det var en Dag i Vaaren,
Mens alle Fugle sang,
Den lille Jættedatter
Gik ud for første Gang.
Fra Tind til Tind hun hopped,
Som Menneskenes Smaa
Fra Tue sees til Tue
I Ellemosen gaae.

Med Eet hun glad forundret
I Løbet stille stod;
Et sælsomt Syn hun øined
Paa Sletten for sin Fod:
Der drev en lille Bonde
I sindig Sneglegang
Med to smaa røde Oxer
Sin Plov henover Vang.

De lokked altfor meget,
De mærkelige Ting;
Og uden Tøven var hun
Dem nær i et Par Spring.
Ud bredte hun sin Kjortel
Tvers over Mark og Sti
Og feied hele Krammet
Med Haanden ind deri.

Saa sprang hun over Bjerget
Igjen fra Tind til Tind
Og kom med glade Miner
I Fædrehallen ind.
Med sine nemme Fingre
Hun stilled uden Ord
To Oxer, Plov og Bonde
For Faderen paa Bord.

Høit klapped hun i Hænder
Og lo, saa Bjerget klang:
«Se, Fader! Se dog bare
Mit Legetøi engang!
Du gav mig til min Morskab
Jo nok adskilligt Godt;
Men aldrig saae jeg noget
Saa Nydeligt og Smaat!»

Men over Gubbens Aasyn
Et sorgfuldt Træk der gled,
Mens længe taus han stirred
Paa Legetøiet ned.
«Saa smaat det er,» han mæled
«Som krydser her vor Sti, —
Hvor de forst sætter Foden,
Med os er det forbi.»

Forknyt den Lille stirred
Sin Fa’er i Øiet ind,
Imens mod Kæmpehaanden
Han støtted mørk sin Kind:
«Hvad Skade kan han volde,
Den lille bitte Mand?
Det Hele kan jeg tage
Og drukne i min Spand!»

«Det baader ei;» lød Svaret;
«Jeg kjender dem for grant:
Bring atter det paa Stedet
Tilbage, hvad du fandt.
Den Kamp har altfor ofte
Vi prøvet og forsøgt:
Mod Mennesket ei hjælper
Vor Jættekraft og Kløgt.

«Hans lille, seige Vilje
Til Himmelbuen gaaer;
Igjennem Bjergets Grundvold
Han Jordens Hjerte naaer.
Han strækker over Bølger
Fra Kyst til Kyst sin Haand
Der er ei Kraft i Verden,
Han lægger jo i Baand.

«Han gransker Havets Dybder
Og Tordenskyens Graa;
Han lærer sagtens Lynet
Som Træl med Bud at gaae.
Hvad vi af ham kan vente,
Det har jeg længst erkjendt:
Hvor Mennesket os møder,
Er Kæmpers Saga endt.» —

I Saxland kneiser Klippen
Endnu mod Himlen strakt;
Men Mennesket i Lænker
Har Jættekraften lagt.
Hver Tinde har det rækket,
Hver Plet, dit Øie seer;
Om Kæmper veed kun Sagnet,
Men ellers Ingen mer.

T:Herrerne af Windeck
U:Et rhinlandsk Sagn
F:I Odenwald, ved Weinheim
NOTE:* S. 173. Motivet se Geib, Die Sagen und Geschichten des Rheinlandes. 2. Aufl. 1844. S. 172.
SIDE:173-178
N:ottaven

I Odenwald, ved YVeinheim,
Høit over Skov og By
«Burg Windeck»s Rester kneise
Paa Bjergtop end mod Sky.
Den stolte Æt, den hused
Er smuldret hen og glemt;
Kun om dens sidste Tvende
Er end et Frasagn gjemt.

To ædle Brødre var de,
Og deres Sind var eet;
De ligned grant hinanden,
Men Ætten ellers lidt.
Ei følte de sig kaldet
Til Kamp og blodig Daad;
Til Elskov — tyktes Begge —
De havde ikke Raad.

Ei Børn og Hustru smykked
For dem den øde Hal,
Hvor uden Haab de bied
Og. vented Husets Fald.
Aar ud, Aar ind sad ensomt
De To paa Bjergets Top
I stadig Frygt for Timen,
Da deres Gods slap op.

Imens, for at forhale
Den Stund, det bar imod,
De spared og de sanked
Det Bedste, de forstod.
De gamle Klinger rusted
Urørt i deres Hal;
Men frem for Jern de bjerged
Et ædlere Metal.

Dog aldrig blev det misbrugt
Til Flitter og til Pynt;
Stilfærdigt blot i Kisten
De lagde Mønt til Mønt.
Til Skjepper af Dukater
Blev føiet Skok paa Skok:
Det er jo svært at vide,
Naar engang der er Nok.

Af Tjenerskab paa Borgen
De følte intet Savn:
De Godtfolk æde Meget
Og gjør kun liden Gavn.
Med Kjød og Brød var Bordet
Forsynet lovlig slet:
Guld er et bedre Forraad;
Det mugner mindre let.

Saa sad de, skilt fra Verden
Paa Windecks tause Borg
Og bied deres Skjæbne
I stille Næringssorg.
Til Selskab og til Moro
Bag deres skumle Mur
Kun Eet de havde undt sig:
En Finke, sat i Bur.

Den Fugl var deres Sanger
Og hele Tidsfordriv;
Den var dem fuld Erstatning
For Barn og Ægteviv.
Og af det knappe Mundgodt,
De havde faaet til Del,
Den fik hver Dag at spise
En Nød, og det en hel.

Trods Fangekaar og Smalhans
Dens Mod holdt tappert Stand
Den kvad sin lille Vise,
Som Finker engang kan.
Den sang dem ind i Sjælen
En Smule Lys og Fred;
Dog skulde denne Lykke
Ei heller vare ved.

En Vaardag, Solen smiled
Fra Himlens rene Blaa,
Saaes begge Herrer ganske
Fortabt i Skoven gaae.
Med sorgopfyldte Miner
De vandred Fod for Fod;
Det kjendtes grant, at Verden
Var gangen dem imod.

«Det er, som længst mig aned,
Saa lød den Enes Ord:
«Den Finke koster Mere
I Nødder, end du troer.
Nu har jeg opgjort Tallet,
Og nu er Sagen vis:
Den æder for os <w>aarlig</w>
<w>Tre hundred fem og treds</w>!»

Helt bleg og rystet lytted
Den Anden til hans Ord:
«Hvor skulde Nogen tænkt sig,
At Summen er saa stor!
Vi kan umuligt huse
En saa forslugen Gjæst;
Saa faaer den Fugl da flyve;
Hver er sig selv dog næst!»

-I Taushed Begge hasted
Igjen mod Bjergets Top,
Fik Fuglen hen i Gluggen
Og Buret lukket op.
Forundret, ud i Solen,
Til Skovs sin Vei den tog,
Mens høit til Lys og Frihed
Den sine Triller slog.

Og begge Herrer visked
En Taare sig af Kind;
Med Vemod end de lytted,
Skjøndt lettere i Sind.
Lidt mere ensomt sad de
Bag Borgens tunge Dør,
Men ogsaa mere trygge
Mod Faren nu end før.

T:Ridder von der Reckes Dame
F:Ved Gildesbord i Aachen
NOTE:* S. 179. Se Gråsse, Sagenbuch des preuss. Staates I. Glogau 1868. S. 754. Se endvidere Geschichte d. Herren v. d. Recke, S. 125.
SIDE:179-187
N:ottaven

Ved Gildesbord i Aachen
Den tyske Keiser sad
Og om ham rundt i Salen
Hans Riddere paa Rad.
Mens Vinen løste Tungen,
Man drøfted nu i Mag,
Hvad i det hede Dystløb
Var hændet samme Dag.

Og i den bolde Skare
Fra Rhinens vide Land
Var Herman Reck til Volmestein
Kaldt den bedste Mand:
I Kamp mod Landets Fjende
Som nys i Ridderleg
Af Alle blev han nævnet
Som den, der aldrig veg.

I Dyst man blev hans Mærke
Blandt alle fremmest vaer:
Et sølvhvidt Slør paa Hjelmen
Som Vinger frem ham bar.
Og kom han selv med Skrammer
Fra mangen stolt Bedrift,
Dog aldrig var det hændet,
At Sløret fik en Rift.

Men ildned ham ei Striden
Og rasted han i Fred,
Da var det, som hans Tanke
Var altid langt af Led.
Og pristes Kvinders Skjønhed
Ved lystigt Gildesbord,
Var Herman den blandt Alle,
Som fattigst var paa Ord. —

Der sad han nu som ofte,
Og lukket blev hans Mund,
Mens Keiseren med Undren
Gav Agt paa ham en Stund.
«Hr. Herman!» — lød hans Stemme
«I sidder i vort Lag,
Som var det ikke eder,
Der Kransen tog idag!

«I har jo Navn og Hæder,
Blev her den Bedste kaldt;
I eier Borg og Svende
Og ellers Nok af Alt.
Kun Eet kan end jer fattes
Som Pryd for eders Liv:
Jeg har en fager Myndling
At skjænke jer til Viv!»

Dybt Ridderen sig bøied,
Til Kinden foer hans Blod:
«Stor Tak for Gunst, Hr. Keiser,
Som helst jeg tog imod.
Men længst jeg gav mit Hjerte,
Jeg fik en Kvindes Tro;
Og ingen Magt i Verden
Kan skille mer os To.»

«Ei! det var Nyt at høre!
Til Lykke da! Tal ud!
Siig Navnet os paa Damen,
I valgte jer til Brud!»
«Forlad mig, Herre Keiser!
Mit Ord mig binder her:
For Ingen kan jeg røbe
Den Kvinde, jeg har kjær.»

«I vrager, hvad jeg byder,»
Fik umildt han til Svar, —
«Saa tør vel og jeg vente,
I gjør mig Grunden klar.
Kan ei for mig I nævne
Jer Dames Navn og Æt,
Har I paa eders Ære
Og hun paa sin en Plet.»

Og pludselig i Salen
En Flod sit Dige brød,
Mens al den skjulte Avind
Sin Gift omkring ham gød:
«Tør det, som I fordølger,
Ei fuldt i Lyset sees,
Saa har I ikke længer
Jer Plads i denne Kreds!»

Og mer og mere sleben
Traf Spotten med sin Dolk:
«Kan hænde, Bruden ikke
Er født af Christenfolk!»
«Er det en Jødepige,
Som har jer Taushed kjøbt?»
«Fortæl os blot, Hr. Herman:
Er eders Dame døbt?»

Han reiste sig; hans Øie
Gik over Skaren stolt;
Paa Keiseren omsider
Det hviled fast og koldt.
En Morildglans der strømmed
Fra Hjelmens Flagreslør,
Der som i Harme lyste
Saa hvidt som aldrig før.

«I vil det, Herre Keiser;
Saa skee det, som I vil:
Ei Blu har dulgt den Kvinde,
Mit Hjerte hører til.
Saa byrdig er min Dame
Som I, og rig og stor:
En Dronning selv, hun viger
For ingen Drot paa Jord.

«Hun løfter sig af Bølgen
Med Perler i sit Haar,
I Sommernattens Mildhed
Hun Harpestrengen slaaer.
Saa skjær som Skummets Lilier
Er hendes hvide Hud,
Og trindt bær Havet Gjenskin
Af hendes Sølvmorsskrud.

«De stride Strømme vendes
Ved hendes Øies Blink,
Og Kæmpehaien kryber
Som Hund paa hendes Vink;
Naar sine Bryn hun rynker,
Da stiger Havets Flod,
Og fraadende det vælter
Sig Kysterne imod.

«Men smiler hendes Læbe,
Da glattes det med II;
Det stiltes, hvor vi mødtes:
Nær mig var hun kun Smil.
Ved mig kom ingen Snekke
I Nød til denne Dag; —
Det volder I, om Snese
Inat vil være Vrag.

«Og træder mellem Roser
Paa Strand hun mig imod,
Er hun hos mig kun Kvinde
Fra Hoved og til Fod.
Paa Jord er ingen Skjønhed
Saa rig og lys og varm
Som den, der mangesinde
Har bævet i min Arm.

«Saa klar er ingen Stjerne
Som hendes Øine blaa;
Det er, som Hav og Himmel
I deres Dybder laa.
Saa liflig skjænkes ikke
I Paradis en Drik
Som den, der for mig strømmer
I hendes Røst og Blik.

«Vidt om i Sagn og Sange
Er nævnet hendes Navn;
Kun mig blandt Jordens Sønner
Hun aabnede sin Favn.
Om Daab jeg forsked ikke,
Os vied ingen Klerk;
Den Tro, jeg skjænked hende,
Den er til Døden stærk.

«I bød mig, Herre Keiser,
At nævne jer min Brud;
Har jeg vor Løndom røbet,
Mit Liv er levet ud.
Jeg skrev min Skjæbnes Rune
En Nat ved Vestens Sø:
For hende har jeg levet;
For hende tør jeg døe.»

Forstenede af Rædsel
Sad Alle trindt en Stund,
Mens Navnet «<w>Melusine</w>!»
Gik tyst fra Mund til Mund.
Og Alle saae, mens rolig
Han gjennem Salen skred,
At sort som Kul var Sløret,
Der hang fra Hjelmen ned.

Saa svang han sig i Sadlen,
Han sporede sin Hest;
Bort sprængte han i Natten
Ad Havet til, mod Vest.
Blandt Levende har Ingen
Ham mere seet paa Jord;
Og Sagnet, der ham mindes,
Har tabt hans sidste Spor.

SEKTIONSLUT

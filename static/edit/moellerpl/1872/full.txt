Digitaliseret af | Digitised by
København | Copenhagen
det kongelige bibliotek
the royal library
Digitaliserede udgaver af materiale fra Det Kongelige Biblioteks samlinger
må ikke sælges eller gøres til genstand for nogen form for kommerciel
udnyttelse.
For oplysninger om ophavsret og brugerrettigheder, se venligst www.kb.dk
Digitised versions of material from the Royal Librarys collections may
not be sold or be subject to any form for commercial use.
For information on copyright and user rights, please consult www.kb.dk
DK
UK
=== 2

=== 3

=== 4

=== 5

=== 6
Det oldtydske Heltedigt
G U D R U N,
efterladt Arbeide
af
P. L. Møller.
(Skrevet i Tydskland 1851.)
Kjøbeiihavii.
E. Wagners Forlag.
1872.
===
i•Æ,
=== 8
I den literaire Verden kjender Enhver, eller har
dog hort tale om det gammeltydske Heltedigt:
»das N ie b e lu n g e n Lied«. Man veed i hvilken
nær Slægtskabs Forbindelse det staaer med en Deel
af vore interessanteste nordiske Oldtidssagn, og
at det fornemmelig var dette mægtige, urkraftige
Digt, der. r den nyere tydske Literatur,. da det
endelig blev bekjendt, hævede den Fortryllelse,
der var udgaaet fra Ludvig den Fjortendes Hof,
'akte Aanderne af det franske Ledebaands Dvale,
og bevirkede i Forening med Shakspeare det
store Omsving ' i Smagen og Poesien, som især
betegnes ved Goethe, hans Tid og hans Skole.
Det var første Gang i lang Tid, at man i Tydskland
blev sig selv, og sin selvstændige Nationaleiendommelighed
bevidst.
Digtet om Niebelungerne er meget gammelt,
de fleste Sange sandsynligvis fra en Tid (det 5te og
6te Aarhundrede) da Skrivekunsten saa godt som ‘
=== 
ikke kjendtes eller benyttedes i Tydskland, men
Hukommelsen og den mundtlige Tradition var i
desto livligere Virksomhed. Efter al Sandsynlighed
udgjorde det en væsentlig Deel af de Folkesange,
som Carl den Store lod samle og afskrive. Senere
Undersøgelser, navnlig af den berømte Lachmanu,
have næsten utvivlsomt bevist, at hint Digt,
ligesom det efter F. A. Wolf blev almindeligt at O
troe om de homerske Digte (og vistnok i høiere
Grad end disse) ikke hidrøre fra nogen enkelt
Sanger, men fra en Mængde ubekjendte Rhapsoder,
og at de forskjellige Sange først langt
senere, tildeels i ganske ulogisk og ukronologisk
Orden ere sammenstillede saaledes, som vi i de
sædvanlige Udgaver og Oversættelser finde dem.
Saaledes forklares det, at man i et Digt, som
tilsyneladende udgjør en Eenhed, finder Folkesange
af saa forskjellig Natur og Alder, og at
f. Ex. den hele sidste Afdeling: »Der Niebelungen
Klage« — aabenbar er meget ældre end den
første: »Der Niebelungen Noth«. Begge Afdelinger
ere i den Skikkelse, hvori vi nu have dem,
samlede, »die Klage« i Slutningen af det 12te,
»die Noth«, i Begyndelsen af det 13de Aarhundrede,
af en ubekjendt Literat ved' det thyringske
Hof i Eisenach, hvor dengang, ligesom senere
=== 9
linder Goethe’s og Schiller’s Auspiciér i Weimar,
den poetiske Sands florerede, og hvis Landgrever
en Tid lang vare de tydske Medicæer. Det antages,
at den Tanke, at forbinde de gamle Folkesange
om Siegfried, Chrimhild og Gudrun til
sammenhængende Digte, først er opstaaet efter at
man ved de Franske var bleven bekjendt med de
kunstmæssige græske og romerske Heltedigte - af
Homer og Yirgil.
Det var, mærkeligt nok, et Medlem af den
prosaiske, nu ganske glemte, schweitzerske Digteskole,
Bodmer, som ved at udgive omtrent en
Trediedel af Niebelungen Digtet under Titlen:
»Chrimhildens Rache« , Zuricli 1757, for første
Gang gjorde den tydske Læseverden bekjendt med
dette Nationalværk. Fuldstændigt blev det først
trykt 1782, dog uden kritisk Undersøgelse eller
Sammenligning af de forskjellige Haandskrifter,
Kritiske Udgaver besørgedes først senere a f . v.
der Hagen og Zeune, Berlin 1810 og 1815, og
endelig den bedste af Lachmann, Berlin 1826.
Af Oversættelser haves forskjellige; den bekjendtteste,
om ikke just den bedste, da den undertiden
er vanskeligere at forstaae end Originalen, er
den af Simrock, 1827. Af O. Marbach har man
i Pragt-Udgave en Oversættelse, som dog ikke
===
indbefatter »die Klage«. Tieck beskjæftigede sig
i sin Ungdom ivrigt med dette Digt, oversatte
en Deel deraf, og forsøgte af sin egen Phantasie
at udfylde de episke Huller deri, hvilket han dog
atter opgav. For nylig er Niebelungen Digtet
oversat paa Engelsk.
Mindre bekjendt turde det derimod være, at
Tydskland besidder et andet, noget yngre Heltedigt,
der i Aand, Sprog*) og Versemaal meget
ligner Niebelungen Digtet, men ved fuldkommen
poetisk Behandling og Konstform forholder sig til
dette omtrent som Odysseen til Uiaden. Tonen
er her ikke saa mørk og melancholsk, men oftere
oplivet ved let Skjemt og lysere Livsanskuelse.
Det er: »Das G u d ru n Lied.« Ogsaa dette er en
i Begyndelsen af det 13de Aarhundrede foretagen
Samling af Folkesange af forskjellig Oprindelse
og Alder. Men ved Bearbeidelsen og Sammenføiningen
af de naive Folkepoesier, røbes her
mere Konst, Takt og Smag; Stoffet er bedre
ordnet, og Fablen har fornemmelig i den sidste,
*) Sproget, det gamle saakaldte: „Mittelhochdeutsch“
viser sig i dette Digt paa Overgangen
fra Angelsachsisk og Oldtydsk til det
nyere Høitydske, og er i det Hele taget
ikke meget vanskeligt at forstaae.
===
noget yngre Afdeling, en Sammenhæng, og, i
Modsætning til Niebelungernes tragiske Dissonants,
en forsonende Slutning, som vidner om
en mere uddannet Konstsands. Derfor kan man
heller ikke her, som Lachmann har gjort ved
Niebelungen Digtet, med Sikkerhed udsondre de
oprindelige, til Grund liggende Folkesange. Begge
disse store, episke Digte have det tilfælleds, at
de ligesom adskillige mindre (f. Ex. det fortræffelige:
#Hildebrandslied«) henhører til den kraftige,
gediegne Poesie, som udgik fra selve Folket, og
danne saaledes en djærv Modsætning til den saakaldte
»classiske« Hofpoesie, der senere i det
12te og 13de Aarhundrede repræsenteredes af
meget begavede, men allerede ved Datidens franske
Æsthetik fordannede og forfinede Poeter. Disse,
som Hartman v. der Aue (Forfatter af Erek og
Iwein), Gottfred af Strasbourg (Forfatter af Tristan)
og den berømteste af dem, Wolfram von
Eschenbach (Forfatter af Parcival og den ufuldendte
Titurel); — ophørte nemlig med at behandle
fædrelandske Stoffer, der først maatte
samles og ordnes, hvorimod de udenlandske Stoffer
allerede fandtes bearbeidede i de franske »Ridderromaner
« paa Prosa.
Den første og midterste Deel af Gudrun
===
Digtet synes at være meget gammel, og der
findes Allusioner dertil allerede i angelsachsiske
Digte fra det 8de og 9de Aarliundrede. Dog er
Cliarakteren ikke saa vild og hedensk som i
Niebelungen Digtet; ja strax i Begyndelsen, og
paa mange andre Steder, fremtræder udtrykkelig
det cliristelige Element, i det Hele tyder Aand
og Tone mere paa et keltisk end paa et oldnordisk
Udspring; Heltenes Borge have franske
(keltiske) Navne, og Scenen er vexelvis i Irland,
Danmark, Normandiet og paa det mellemliggende
Hav. At dette Digt saa længe forblev ubekjendt,
laa fornemmelig deri, at det kun existerede i et
eneste Haandskrift (i Wien), som Keiseren, Maximilian,
1502 havde ladet afskrive. Det blev
første Gang trykt i v. der Hagens og Primissers:
»Heldenbuch«, B. 1, 1820. Ogsaa Wilhelm
Grimm, som beskjæftigede sig meget med dette
Digt, har vigtige Fortjenester af Textens kritiske
Bearbeidelse. Senere udgaves det af Ziemann
(Kutrun 1835), af Ettmiiller (Ziirich 1841) og
af Vollmer (Leipzig 1845), og oversattes af
Keller 1840 og af Simrock 1843; medens Digtet,
mærkeligt nok, ligesom Niebelungerne, indeholder
meget i Composition og Opfindsomhed, som minder
===
om Homer og Virgil*) eller om Forestillinger,
der i Oldtiden vare fælleds for alle Folks poetiske
Tankekreds (saaledes spille Kvinderne ogsaa lier
Hovedrollen); medens det li vad Historie og Geographie
angaaer ofte bevæger sig paa et saa
mytliisk Gebeet, at det ikke hidtil liar været
muligt, her med Sikkerhed at orientere sig, saa
hai det paa den anden Side i det oprindelige
Sagngrundlag et saa nært Slægtskab med vort
Nordens Heltesagn og' det Liv, vi af vor Oldliteratur
kjende, at allerede af denne Grund en Udsigt
over Digtets Indhold, med enkelte i muligst
tro Oversættelse meddelte Prøver, tør gjøre
Regning paa nordiske Læseres Interesse.
'*) ®elv særegne Versemaal kan betragtes
som en ved Kulturens hemmelighedsfulde
Vandringer opstaaet germanisk Efterligning
af Hexametret, hvilket, først omformet i Middelalderens
Kjæmpevise-Metrum, trængte frem
til Norden.
=== 15
Helten i Digtets første Afdeling er Hagen,
en Søn af Kong Siegband i Ireland. Forældrenes
Clmrakterer skildres os i følgende Stropher:
En Dag Siegband paa Trappen foran sin Høilofts Sal
Sad under Cedertræet; da hans kongelige Genial
Begyndte med ham at tale: »Os Ære strømmer til,
Dog een Ting mig forundrer, hvad jeg Dig ei
fordolge vil.»
Han spurgde hvad det var, da mælte den ædle Viv:
»Det med stor Sorrig plager og forbittrer mig
mit Liv,
At jeg sa a . sjælden seer Dig, til Hjertens Lyst
for mig,
Imellem Dine Helte at throne stolt og kongelig.
Saa rig som Du vel Ingen i Verdeu nævnes kan,
Der eier saa mange Borge, dertil saa meget Land,
===
Solv og ædle Stene, saavel som roden Guld;
Men Ingen veed det, derfor jeg onsker mig i
sorten Muld.
Da jeg som Jomfru fordum i Norge hjemme sad,
Hr. Konge, Du min Tale fornæmme uden Had! __
Da saa jeg alle Dage min Fader og hans Hær
Om Ærens Pris at kjæmpe, dog Sligt formærkes
ikke her.
Det er for rige Konger en dadelværdig Last,
Umaadelige Skatte at samle uden Rast,
f,aar de dem ikke villig med deres Ivjæmper dele:
Hvormed skal man de Vunder, de bringe hjem
fra Kampen, hele?»
Da sagde den ædle Konge: »hvi spottes jeg af Dig?
Jeg vil som ædle Fyrster fra nu af vise mig.
Jeg sender til Landets Ædle Skatte og rige
Klæder,
Og byder dem hid af komme, at Du Dig ei tildøde
kjeder.
»Saa er det Ret» — da talte den ædle Dronning
mild;
»Fem hundred Fruer jeg Klæder skjænke vil,
===
Og fire og sexti Jomfruer de kosteligste Smykker.»
Da Kongen dette hører, i Alt han villigen samtykker.
Saa Festen blev berammet: i atten Dages Tid
Tilsagde han Slægt og Venner alle at komme hid.
Sexti tusind Helte den Konge bød at bænke.
De fik i Borgen Alle travlt med at brase og at
skjænke.
Dronningen, Fru Ute, var nu meget fornøiet,
og der holdtes Kampspil med stor Pragt og lystig
Musik i ti Dage. Men en Nemesis lurer alt paa
at straffe hendes Stolthed og Forfængelighed. Hendes
unge Søn Hagen, som alle de fremmede Riddere,
Fruer og Jomfruer efter Høflighedens Forskrifter
vise stor Yndest og Opmærksomhed, bliver
pludselig røvet af en stor Fugl, hvilket i Oldtiden
synes ikke at have været ualmindeligt, og maaskee
ligger til Grund for de nordiske Sagn om »Valravnen
», som først i en senere halvchristelig Tids
Overtro antog den dæmoniske, vampyragtige Hexei
===
characteer, der er bekjendt af Oehlenschlågers
fortræffelige Romance *).
En vild og vældig Grif fløi gjennem Luften ned;
Det Barn,. som Konning Siegband i Lyst og
Kjærlighed
Opfostred glad, for dette stor Sorrig snart han
proved;
Hans Søn, den unge, blev af den stærke, vilde
. Grif ham rovet.
Ud folded den sine Vinger, og skyggede med dem
Saa vidt som Uveirsskyen, der paa Himlen stiger
frem.
Hen over Gjæstebudslarmen sit Blik den glide lod,
Og over Ternen, som ene med Barnet foran
Borgen stod.
*) Dog er det maaskee rimeligst, at" de herhen
hørende Forestillinger ere, som saa mange
andre, komne til os fra Orienten, hvor navnlig
Griffen spiller eu lignende overnaturlig
Rolle, som man veed deels af den braminske
Mythologie, deels af et malayisk Epos, Bida-
Sari, hvoraf en hollandsk Oversættelse udkom
1843.
===
Skovens Top sig bøied under Griffens stærke Magt.
For sig den Qvinde værged, men tog Barnet ei
i Agt.
Og Griffen ned sig sænked, og greb med begge
Kløer
Det unge Barn; sligt. Under vel næppe Nogen
skued- før.
Høit begyndte Barnet at skrige i sin Skræk;
Men høit i Luften svang sig den stærke Fugl
saa kjæk.
Snart saae man. dem, i Skyerne forborgne, at
forsvinde:
Vel maatte Irlands Jarl sig græmme, jammerfald
i Sinde.
Alle Siegbands Yenner bejamred denne Nød,
Og sørged med Drot og Dronning alt over Sønnens
Død.
Forbi var Festens Glæde, til Reisen rusted alle
Mand,
Her var ei Sted at blive, det var saa sørgeligt
et Land.
Jarlen græder saa Taarerne rinde ham ned
ad Brystet, men hans »ædle Viv» sætter ham i
===
Rette, opfordrer ham til at ende sin Klage, da
Alt dog engang er Døden hjemfalden, og da Gjæsterne
i Hast ville drage bort, bevarer hun Værdigheden
til det Yderste, og holder dem tilbage
til hun har beskjænket Alle med Sølv og Guld.
Ogsaa hendes Gemal opmander sig og bortskjænker
irlandske Heste, Guld og Sølv »uden at veie
det». Saaledes ender Festen.
Den syvaarige Prinds kommer til et fjernt,
øde Eiland, hvor de unge Griffe just ville fortære
ham, da han ved et lykkeligt Tilfælde falder ud
af deres Kløer, og ned mellem Græsset i en
Klippekløft, Her findes lian af tre Kongedøttre,
som, da de høre, at han er af god christelig Herkomst,
pleie og ernære ham med Urter og Rødder.
De boede i en »huul Steen«; den ene, Hilde,
var fra India, den anden fra Portugal, den tredie
fra Iserland (Bayern?), og de vare ligeledes slæbte
herhid af Grifferne; men da der siden opstaaer
det Spørgsmaal, hvorledes de alle ere undgaaede
Døden, har den gamle Digter været i stor Forlegenhed,
thi han veed ingen bedre Forklaring at
give, end at »de havde udstaaet saa meget, at
de dog ikke kunde svare paa Alt.« Hagen finder
ved Kysten en strandet Mands Lig, og med dennes
Vaaben lykkes det ham at dræbe Griffene.
===
Han lever nu med sine tre Prindsesser, der bare
en meget ufuldkommen Klædning af Mos, et sandt
Robinsons Liv. Han nedlægger et vildt Dyr, en
»Gampilone« som lian og de unge Piger stege;
ved at drikke dets Blod erholder han overnaturlige
Kræfter, og uddanner sig nu paa egen Haand
til en fuldkommen vaabendygtig Kjæmpe. Et
forbifarende Skib forer endelig ham og de tre
Prindsesser til Irland, hvor der bliver stor Glæde,
da hans Moder gjenkjender ham paa et Guldkors,
som han bærer paa Brystet. Han bliver snart
slaaet til Ridder (»tager Sværdet«) og vælger sig
den sk.jonne Hilde, Prindsessen af India til sin
Brud. Et 'Aar og tre Dage. efter staaer Brylluppet
med Tournering og stor Pragt; den gamle
Konge nedlægger Regjeringen til Fordeel for sin
Son, og femten Konger hylde ham som Lehnsherre.
En af de tilstedeværende Gjæster, en Konge
fra Norge, ægter og hjemfører Prindsessen fra
Iserland. Hagen, der tilsidst er bleven saa stærk
som »sex og tyve Mænd», regjerer med saa megen
Kraft og Retfærd, at han i eet Aar lader
nogle og firsindstyve Personer halshugge. Hans
Dronning føder ham en Datter, der ogsaa bliver
kaldet Hilde, og i sit tolvte Aar er saa skjøn,
at Rygtet lokker al Verdens Fyrster til at beile
===
om hendes Haand, blandt disse en Konge af »Waleis
» ved Danmark*); men Hagen lader alle
Friernes Sendebud ihjelslaae, thi han vil kun
skjænke sin Datter til den, der overgaaer ham i
Magt og Ære.
*) Man kunde her let tænke paa Wales i England,
men det sees paa flere Steder i det
Følgende, at AValeis var Holsteen, eller dog
en Deel deraf.
===
II.
I denne Afdeling optræder en ny Frier. Den
ovennævnte Konge af Waleis var formodentlig
kun en Underkonge. Den egentlige Konge over
Danmark, Friesland, Ditmarsken og Waleis, hedder
Hettel*), residerer i Landet Hegelingen (maaskee
i Østfriesland), i Borgen Kampatille, og da
han er meget mægtig, afskrækkes han ikke ved
sine Forgængeres Uheld. Han sender Bud »hjem
til Danmark« efter sine Stevener og Vasaller,
Frode den Kloge og Sangeren (Skjalden) Horand,
som nylig havde været paa et Krigstogt til Portugal,
— efter Irold i Friesland og Wate den
Stridbare fra »Stormenes Land« (Stormain?), for
at de skulle drage til Irland, og ved List forskaffe
ham den skjønne Hilde. Der temres Skibe
*) Man mindes ved dette Navn om Ethel eller
Atle (Attila) i Digtet og Sagnene om Niebelungerne.
===
af »Cypertræ« med Ankertoug fra Arabien og
Aarer omvundne med Gnid, og 200 af de medfølgende
1300 Krigere skalle agere Kjøbmænd,
opbygge Boder paa Stranden, og sælge de skjønne
Damer Pragtklæder og Smykker af Guld og Ædelstene.
Til Irland er der 1000 Mile, som tilbagelægges
i 36 Dage. Hagens Gunst vinde de ved
rige Gaver, deriblandt 12 castiliske Heste, og ved
at indbilde ham, at de i Unaade ere flygtede fra
Hettels Hof. De Bevæbnede holdes skjulte i Skibsrummene.
Damerne i Hagens Borg, Balian, fatte
særdeles Gunst for de gavmilde Fremmede, og
skaffe dem frit Ophold ved Hoffet som Kongens
Mænd. De opslaae deres Boder og sælge for
Spotpris deres kostbare Varer, til hvilke man
aldrig her saa Mage. Frode og Wate blive indbudne
til Dronningen i hendes eget Gemak, og
hun er saa naadig at kysse den gamle Wate.
Hun og Prindsessen spørge ham hvorledes det
behager ham at være i Dameselskab, og om han
befandt sig bedre i Strid og Kamp:
»Heel vel det mig behager her,« den Gamle gav
til Svar.
»Og aldrig hos skjønne Damer saa blødt jeg
bænket var.
===
Dog Eet var mig end kjærere: hvis jeg med gode
Svende
Og selv i denne Time, i Storm og Kamp tog
Sværdet ud i Hænde«.
J
Da loe Prindsessen høit og de skjæmtede
længe derom i Salen, og da Kjæmperne-gik bad
den Skjønne Hilde:
»Kom oftere hid til Hoffet, en Plads I finde her,
Og sidde i Fruerstuen er ingen Skam for Jer«
Siden spiller Wate Schak og holder Fægteøvelse
med Kongen, der inaae erkjende ham for
sin Mester.
Men endnu større Gunst erhverver den danske
Horand sig ved sin Sang, der er saa sød, at
Fugléne derved forstumme. Især er Prindsesse
Hilde, som særdeles ynder Musik, ganske fortryllet
af ham:
Hun lod ham kalde og sagde: »Syng dog endnu
engang
Den Yise, som alt forhen, Du denne Aften sang!
Og giv mig alle Aftener kun denne ene Gave,
At jeg Dig synge hører: forlang hvad Bøn Du
vil, Du den skal have!«
===
Horand sang nu til den lyse Morgen med
stedse skjønnere og fyldigere Stemme, og:
Den vilde Hagens Datter og hendes Møer smaae,
De sadde saa stille og lyttede derpaa.
Og Fuglene i Kongsgaarden ei oplod deres Munde
Selv Heltene lytted, hvor skjønt den danske
Kjæmpe synge kunde.
Dyrene i Skoven lod Jagten stille staae,
Ormene, som skulde i Græsset langsomt gaae,
Fiskene, som muntert svam i den dybe Flod,
Holdt inde midt i Farten: saa mægtigt han sin
søde Konst forstod.
Kongen did begav sig, hvor hans Datter, den
hulde Vaand.
i Sad som i dybe Tanker: da lagde hun sin Haand
Alt om sin Faders Hage, og kyssed ham mange
Gange,
Og talte: »kjære Fader, bed ham at synge endnu
andre Sange!«
Han sagde; »kjæreDatter, hvis han hver Aftenstund
De Viser vilde synge, jeg gav ham tusind Pund;
Dog ere hine Fremmede af saa hoffærdig Art,
At neppe disse Toner ved Hoffet vi at høre faae
saa snart«.
===
Tilsidst lader hun uden Forældrenes Vidende
Sangeren kalde til sig paa hendes Kammer. Efter
at han atter har sunget alle sine Viser og
hun har skjænket ham dyre Ringe og et helt
*\i Belte (ligesom man i vor Tid belønner Hofvirtuoser
'med Titler og Gulddaaser), — forebringer
han hende sin Herres Ærinde, og hun samtykker
i Ægteskabet paa den Betingelse, at »Horand vil
synge hver Aften og Morgen for hende«. De aftale, at
Prindsessen skal bede sin Fader om Tilladelse til
at besøge Skibene, og ved denne Leilighed lade
f sig bortføre. Hegelingerne anstille sig nu som
om de af Hettel havde erholdt Tilladelse til at
vende tilbage, og udbede sig til Afsked den
Gunst, at Hagen med sit Hof vil besøge dem
paa deres Skibe. Dette skeer, og medens Irlænderne
beundre de Skatte, som man tildeels for at
lette Skibene har udstillet paa Stranden, seile
Hegelingerne bort med Hilde. Hettel opbyder ved
Modtagelsen af det glade Budskab om deres Ankomst
alle sine Mænd for festligt at modtage
de Ankommende. Selv gaaer han dem imøde og
kysser Wate og Frode paa Stranden i Waleis,
hvor en Lystleir af Hytter og Telte er opbygget.
Men allerede næste Morgen viser sig Hagen, som
paa hurtigt udrustede Skibe er ilet efter Bortfø-
' J
■*
===
rerne. Paa Stranden opstaaer en hæftig Kamp,
som først ophører ved Kongedatterens forsonende
Mellemkomst:
Da Hagen og hans Kjæmper stod paa den danske
Strand
Da saae man Spyd at flyve fra gode Heltes Hånd;
De, som paa Landet stode, saa tappert monne slaae
Blandt Irerne; — af Vunder man stedse fleer og
flere saae.
De vexled Hug og Stik alt med de skarpe Spær,
Under Skjoldene, gjennem Pandserets Aabninger,
Enhver
Uddelte dybe Vunder med freidigt Heltemod:
Og Vandet blev farvet af det røde, varme Livets
Blod.
Hettel kjæmper tappert med Hagen, men
biver saaret og afløses af den gamle Wate der
atter saarer Hagen. Nn o p t r a p hans Datter
Hilde og beder Hettel at redde hendes Fader, og
da denne erfarer, at det er Kongen selv af Hegelingen,
der maner til Fred:
Saa siger den Overmodige: »Da dette nu jeg veed,
I ei som lumpne Røvere kom, saa vil jeg give Fred!
===
Du har som mægtig Konge, uden Plet paa Din
Ære.
Ved herlig List saa snildelig tilvundet Dig min
Datter kjære.«
Heltene lade nu deres Saar forbinde, og Hagen
er tilfreds, da hans Datter faaer en saa stor
Konge, der »hersker over syv rige Lande« De
drage Alle til Hegelingen, og efter 12 Dages Fester
ogUdvesling af Gaver, skilles de; Hilde bliver
tilbage med Prindsesen af Portugal, samt tyve
Jomfruer i hvide Klæder af den bedste Silke.
Hun neier sig og kysser sin Fader til Asked,
og da denne kommer hjem, siger han til sin Dronning,
den gamle Hilde, at »hvis han havde flere
Børn, vilde han sende dem alle til Hegelingerne.«
===
III.
De to foregaaende Afdelinger vare egentlig
kun Indledning. Først i det sidste meget større
Afsnit optiæder Handlingens Hovedperson Gudrun,
efter hvem Digtet liar Navn. Hun danner
en interessant Modsætning til Heltinden i Niebeluugdigtet,
Siegfrieds Gemalinde Chrimhild. Hun
har ikke dennes fyrige Lidenskab, men holder sig
aldeles fri for alt Had og lastværdig Daad, hvori
Chrimhilds dæmoniske Natur forvildede sig. Hun
bevarer uforandret, under de skjændigste Mishandlinger,
Udtrykket af høi, ren Sjæleadel, af mild,
ægte Qvindelighed og Hjertensgodhed. Hun.udbreder
i Slutningen Lykke rundt omkring sig og
minder, for at vende tilbage til ovenberørte Sammenligning,
ikke lidet om Odysseens Penelope.
Ogsaa er det mærkeligt, hos hine Tiders stærke
Mænd, at møde en Opfattelse af ædel Qvindelighed,
som ganske stemmer med en nyere Tidsalders
Ideal af den nordiske Qvinde.
===
Gudrun er Kong Hettels Datter med Hilde
den Yngre. Den Bredhed og Lyst til Gjentagelser,
der som staaende Ingredients i hine gamle
Digte, gjør dem noget trættende for moderne
Læsere, viser sig ogsaa her. Ligesom Tilfældet
var med Moderen skaffer Rygtet om hendes Skjønhed
ogsaa Datteren mange Friere. Denne afviser
med Stolthed: først Sigfrid af Morland (Spanien?),
saa Hartmod af Normandiet, og tilsidst Hervig
af Sjælland (eller Zeeland). Hartmod, som incognito
besøger det danske Hof, faaer af Gudi un
som lydig Datter Afslag, uagtet han behager
hende. Han pønser nu paa voldsomt Overfald,
Hervig kommer ham i Forkjøbet, overrasker »de
modige - Danske» med en Krigshær, og beleirei
Kongen i hans Residents. Da Hervig synes i
Striden at faae Overhaand over Hettel, træder
Gudrun mellem de Kjæmpende:
Hervig den Kjække mange Ildfunker monne slaa
Af Hjelmene; da dette Værtens*) Datter saa.,
Gudrun den Skjønne, hun følte øienslyst,
At Helten var saa tapper; det smerted og dog
voldte hende Trøst.
*) Saaledes kaldes jævnlig Landets Konge.
===
Hun beder dem af Kjærlighed til hende at
slutte Fred; lierpaa erholder Hervig hendes Jaord,
dog raades det ham ei at hente hende for om et
Aar, og imidlertid .»at fordrive Tiden paa et andet
Sted med skjonne Damer».
I Mellemtiden gjor Sigfrid, Morlands-Kongen,
af Skinsyge et Indfald i Hervigs Land. Hettel
iler sin Svigersøn til Hjelp, og de indeslutte Fjenden
i en Borg ved Soen. Denne Fraværelse benytter
Hartmod til med en stor Hær Normanner
at angribe Hettels Borg, Matelane, dræbe Besætningen,
og* bortføre Gudrun med 62 af hendes
skjonne Jomfruer, deriblandt den »evig unge«
Hildeburg. Hettel slutter nu Fred med Sigfrid,
som bliver hans Vasal, og sætter, med nogle,
paa Veien, fra en Korstogshær, erobrede Skibe,
eftei Normannerne, som han indhenter ved en
Sanddyne, Wulpensand, paa Kysten af Flandern,
hvor de udhvile med deres Bytte. Her kjæmpes
med stort Mandefald, men uden Udslag langt ud
paa Natten, til alle Spyd paa begge Sider ere
opbrugte. Dette Slag nævnes i andre Sagn, og
ligeledes i Heltedigtet om Alexander Magnus, som
et af de berømteste i Oldtiden:
===
Man saae de tappre Danske, som mandelig forfare, *■
At hvo som Livet elsked ei sig turde vise hvor I1
de vare. i
Men i Mørket dræber Sangeren Horand sin
egen Frænde; Hartinods Fader, Ludvig, dræber
Hettel, »Værten fra Matelane», og kun Wate
holder Træfningen staaende; men Normanerne gjøre
stor Larm med Trommer og Basuner, og finde
ved denne Krigslist Leilighed til at indskibe sig
og seile bort. De Danske have selv lidt for
meget til om Morgenen at forfølge Fjenden; de
begrave deres Døde og stifte et rigt Klostei paa
Wulpensand *). Hjemme i Hegelingen beslutter
man paa Wates Raad at vente med Krigens Fortsættelse
indtil en nye, kampdygtig Ungdom er i
opvoxet.
De bortførte Jomfruer lide nu meget Ondt,
da Gudrun med Bestemthed afslaaer at blive Hartmods
Gemalinde. Dennes Fader kaster hende
underveis i Havet, og Hartmod redder hende kun
med stor Møie ved hendes gule Haarfletninger.
Men hun forbliver urokkelig, erklærer at »hendes
*) En Øe i Mundingen af Sclieldefloden hedder
virkelig endnu Wulpen, og her fandtes indtil
det 16de Aarhundrede et Benedictinerkloster.
===
Lod herneden fra nu af kun er Klage«, at hun
hellere vil lade Livet, end blive Hartmods Brud,
og alle hendes skjønne Møer henflyde i Taarer.
Sønnen er imidlertid høimodigere end Faderen:
Saa taler Konning Hartmod: »Hvi vilde I drukne
min Viv.
Gudrun hin deilige? — Hun er mig som mit Liv.
Hvis det nogen Ånden end min Fader monne være,
Som sig til Sligt formasted, jeg skaaned ei hans
Liv og hans Ære».
Efter Hjemkomsten gaaer han paa Krigstogt,
og overlader Gudruns Opdragelse til sin Moder,
den onde Gerlinde, som, da Gudrun ikke vil modtage
hendes Velkomstkys, og end mindre samtykke
i Ægteskabet og den tilbudte Krone, berøver hende
de smukke Klæder, skiller hende fra hendes Jomfruer,
og lader hende under Skjældsord og Slag,
som den rihgeste Trælkvinde, gjøre Ild paa, feie
\æreiser 3 Gange om Dagen, vadske og afviske
Støvet med sit skjønne Haar:
Den Djævleqvinde talte til den skjønne Gudrun
saa:
»Vil Du ei Glæden nyde, Du Qvalen føle maa.»
===
Den ædle Ungmøe svared: «Mig tvinger Nød dertil,
Og hvad som I mig byde, jeg gjerne Alt forrette
vil.«
Hendes Jomfruer maae hegle Hør, spinde og
vinde Garn, og Alle bære de deres Skjæbne med
stor Taalmodighed. Kun en eneste bliver utro,
og gifter sig med Kongens Mundskjæuk. Men
ogsaa kun en Eneste viser den arme Gudrun Venlighed
og Medlidenhed. Det er »Værtens Datter«,
Hartmods Søster, den liden Ortrun. Hartmod
kommer tilbage og vredes over sin Moders Haardhed;
han anvender nu alle Midler, baade Overtalelser
og Trudsler, men Gudrun svarer standhaftig,
at hun hader ham for sin Faders og sine
Venners Død, og vil blive sin trolovede Fæstemand
troe, selv om han skulde døe:
»Jeg veed Jer Fader Ludvig min holde Fader slog,
Og hvis jeg var en Ridder, jeg selv til Ansvar
ham drog;
Men kun med fælles Villie, naar begge det begjære,
En Mand en Hustrue tager, saa var det stedse
Ret og Ære«.
Gerlinde straffer hende derpaa endnu strengere;
hun maae leve ved Vand og Brød, sove
===
paa en haard Bænk, og hver Dag, selv midt om
Vinteren, ved Stranden vadske Klæder for alle
Riddere ved Hoffet, og hedder det: »Ingen vadsker
saa godt i hele Normandiet.« Hildeburg
erholder Tilladelse til i Alt at dele Skjæbne og
Arbeide med sin Veninde, som deri finder stor
Trøst. De herhenhørende Skildringer minde i
paafaldende Grad om lignende i flere af Middelalderens
Romaner, som »Herlanda« og »Genoveva«.
Saaledes hengaae hele tretten Aar, i hvilke
Dronning Hilde ikke har ophørt at begræde sin
Datter. Hun har nu rustet en ypperlig Flaade
af 40 Galeier. Hervig, Horand, Wate, Frode,
Irold og Morung fra Holsteen, og flere Høvdinger
gaae ombord med 70,000 Stridsmænd fra Danmaik,
Friesland, Waleis o. s. v. og mødes ved
Wulpensand med Haradinernes Konge, Sigfrid af
Morland, som bringer 10,000 Mand Hjælpetropper
og Proviant for tyve Aar. Ganske som i
Odysseen udstaae de først mange Farer ved Storm
og Trolddom. De komme saaledes paa deres Reise
foi nær til »Magnetlandet«, hvis Bjerge trække
saa stæikt, at alle deres Master blive krumme:
Der lever Folket herligt; saa rigt er dette Land,
At op af Vandet Sølvet stiger som Sand i Strand;
===
Med det de mure Borge, af Steen der er ei andet
End pure, roden Guld, saa Armod ikke kjendes
der i Landet.
Da imidlertid de blandt Krigerne paa Flaaden,
som ere Christne, fremsige deres Bønner,
dreier Vinden sig, og de komme lykkelig bort, og
lande endelig paa Kysten af Normandiet. I Førstningen
skjuler Hæren sig i en Skov, og Hervig
gaaer med 'Gudruns Broder Ortwin op i Landet
for at udspeide, om hun endnu er i Live. Men:
De havde med Raadslagning den ganske Dag
tilbragt;
Nu var det vorden silde, og Solens fulde Pragt
Laa hist bag ved Gustrate i Skyer alt forborgen.
Ortwin og Hervig maatte da vente til den næste
Morgen.
Gudrun og Hildeburg vaske som sædvanlig
ved Stranden. Paa en underfuld Maade erfare )
de deres Venners Nærhed af en talende Fugl:
Det var i Fastetiden, da over Bølgen blaae
En Fugl til dem kom svømmende. Da talte
Gudrun saa:
===
Vee, skjønne Fugl!
At hid Du kommer
O vil Du Dig over mig forbarme,
svømmende paa dette Hav? —
Saa talte hun den Arme.
Med menneskelig Stemme begyndte da sit Svar
Den hellige Gudsfugl, som om en Mand den var:
»Jeg er et Christi Sendebud, og hvis Du spørger
mig,
Du ædle, høie Ungmøe, fra Dine Frænder Bud
jeg bringer Dig».
Det var saa stort et Under, den høie Jomfru huld,
Hun troede ei ret paa Røsten af denne vilde Fugl.
Da talte Fuglen atter: .»Jeg fra Din Hjemstavns
Land
Og Dine Budskab bringer; Gud sender Dig sin
Trøst til denne Strand«.
Den ædle Gudrun knæled i Sandet ned saa glad,
Med Korsets Tegn til Himlen saa varm en Bøn
hun bad.
Hun talte til Hildburga: »Tak Gud for denue Ære!
At han os ei forgjætted; nu skal vi ikke længer
Kummer bære.
===
84
Hun spørger nu Fuglen ud om Moder, Broder
og Brudgom, dernæst om \Vate, Horand, Frode
og de andre Helte, og erholder paa Alt det glædeligste
Svar. Det gik denne Dag daarligt med
Vadsken, og om Aftenen modtager Gerlinde dem
med Skjældsord. Om Natten falder der Snee, og
de bede næste Morgen om Skoe for ei at fryse
fordærvet; men det nytter ikke; de maae gaae til
Stranden med bare Fødder. Da kommer Baaden
med Hervig og Ortvin, som ikke gjenkjende de
to Yadskerpiger. Disse forsøge at flygte, da de
vare i det bare Linned, hvorfor Mændene tilbyde
- dem deres Kapper;
Det var den Tid da Dagen begynder at blive lang,
Og Fuglen halv ængstelig prøver sin Strubes Klang,
For at synge sine Viser, naar den kolde Marts
er svunden;
I Snee og lis saa bleve de arme frændeløse Piger
funden.
Gudrun fortæller, for at sætte Hervig paa
Prøve, først at hun er død af Kummer; men da
begge derover fældede Taarer, og Hervig fremviser
sin Trolovelses Ring, saa finder Gjenkjendelsen
Sted, han bedækker hendes Mund med utallige
===
Kys, og hun fortæller ham nu sin Skjæbne. Ortwin
vil af ridderlig Følelse ikke hemmelig fere
Jomfruerne bort, men lover at afhente dem næste
Dag med 80,000 Mand. Gudrun føler sig paa
eengang saa freidig og stolt, at hun uden Hensyn
til at hendes Ryg siden maae nndgjælde det,
kaster alle de Klæder, hun skulde vadske, i Ha-
Net, saa man aldrig saao dem mere. Gerlinde
lader hende binde til et Sengested i-hendes eget
Gemak, og laver sig til »at slaae hende Huden
ira Benene». Da redder Gudrun sig ved List,
idet hun tilbyder at ville ægte Hartmod. Nu er
der Jubel i Borgen Hassiane, skjønt Gerlinde ikke
er fri for Mistanke. Hartmod iler glædedrukken
til, og vil strax omfavne Gudrun, men hun gjør
ham opmærksom paa, at hun endnu gaaer i det.
blotte Linned, og at det ikke sømmer sig' for en
rig Konge at berøre en Vadskerpige før hun er
itort kongelige Klæder. Hun forlanger nu, »efter
saa lang Tids Trældom« først »et skjønt Bad
før hun gaaer tilsengs«; derpaa fordrer hun sine ■
Jomfruer udleverede, samt Bad, god Mad og
de bedste Klæder for dem Alle. Den liden Ortrun, *
en Figur, som er tegnet med stor Naivitet og
binhed, fryder sig inderlig over at see Gudrun i
Ære og Værdighed. For at formindske Besætningen
===
paa Borgen, raader Gudrun Hartmod at
sende Bud ud over hele Landet for at indbyde
alle hans Venner og Riddere. Hendes Terner
*
græde endnu ved Tanken om stedse at skulle
blive her; men da »lo Gudrun for første Gang
i 13 Aar» saa hoit, at Gerlinde hører det og
mærker Uraad.
Gudrun lyses tilsengs af 30 Pager; Leiet, er
redt med arabiske Puder, skjønne Silketæpper og
kostbare Fiskehuder. Hun laaser nu Døren, drikker
»god Vin« med sine Terner, fortæller dem,
at hun idag har kysset sin Mand og sin Broder,
og lover at gjøre den til .den Rigeste som først
forkynder hende Morgenens Komme. Til en Kamp
hos hende mellem Pligten (eller Æren) og den
Kjærlighed, hun følte for Hartmod, som vilde have
givet en moderne Digter nok at bestille, mærker
man ikke det Ringeste.
Ved Tilbagekomsten omringe alle Hegelmgerne
Hervig og Ortwin for at spørge Nyt; men
disse erklære meget fornuftigt, at de ikke kunne
fortælle Enhver især, hvad de have seet, og sammenkalde
Høvdingerne, for gjennem disse at tilfredstille
Hærens Nysgjerrighed. Nogle ville ikke
troe at Gudrun endnu lever, Andre græde, da de
===
hore hendes Fornedrelse; men da bliver den gamle
Wate vred og skammer dem ud:
»Fy, som gamle Kjærlinger I Eder jo gebærde,
Og veed end ei hvorfore! Graad klæder ikke
Mænd med Sværd om Hærde«.
Denne skjændende Nestor blandt de Danske
mangler imidlertid ikke Sands for Naturen. Han
opfordrer til rask Opbrud med de Ord:
»Luften er saa qvægende, saa reen og stjernerig,
Og skinner Maanen heel prægtig; forvist det flyder
mig.
Foilader nu denne ode Kyst, I Helte dyrebare:
Saa stander vi for Ludvigs Borg ved næste Morgengry
det klare.«
Om Natten omringes Borgen i al Stilhed.
Wate rider i Spidsen med Dronning Hildes Banner,
og da Gudrun ved forste Morgengry vækkes
af en Terne, seer hun, som Helene for Trojas
Mure, sine Frænders Hjelme og straalende Vaaben.
Dog bliver hun vemodig stemt ved Tanken
om, at for hendes Skyld saamange tappre Mænd
idag skulle lade Livet. Da blæser Vægteren. Allarm
===
fra Taarntinden; Gerlinde springer op fra
sit Leie hos den gamle Kong Ludvig, som endnu
ikke vil troe paa Faren, men mener, det er Pilegrimme,
som ville indkjøbe Forraad her i Havnen.
Men Hartmod kjender og optæller alle Fanerne
og Hærene; den fra Stormland og Haradien
(o: Morland), den danske, frisiske, sjællandske,
holsteenske og hegelingske. Gerlinde raader at forsvare
sig fra Borgen, men Hartmod gjor et Udfald,
og rider foran sin Hær, »saa statelig som’
en Keiser, og hans hvide Jernklæder glindsede i
Solen». I Kampen saarer han Horand og Ortwin,
men med al Tapperhed forma aer han Intet mod
den uhyre Overmagt, hvormed »de modige Danske«
ride op mod Borgen. Kong Ludvig falder i Kamp
med Hervig, efter at de først have lettet deres
Hjerter ved at udskjælde hinanden (ligesom hos
Homer), Frode og Morung dræbe med deres Holstenere
en Mængde Helte, og der følger nu en
detailleret Skildring af Blodbadet. Hervigs Mod
opflammes ved Tanken om, at hans Brud fia
Borgen er Vidne til hans Bedrifter.
Da Stillingen bliver meer og meer fortvivlet,
vil Gerlinde ved en kjøbt Svend lade Gudrun
dræbe, men denne tilsidesætter »al Hofetiquette
og skriger saa høit», at Hartmod hører hendes
===
Stemme, og redder hende ved at true Svenden
med Galgen. Under en Hagel af Pile og Kastevaaben
afskjærer Wate Hartmod, som søger at
trække sig tilbage til Borgen; men endskjont
Wate besidder 26 Mænds Styrke, kan han dog
ikke i Tvekampen faae Bugt med Hartmod. Da
vender dennes Søster, den liden Ortrun, sig til
Gudrun med Bøn om at skaffe Fred for Hartmod.
Hun raaber nu ned til Hervig, at han skal adskille
de Kæmpende, hvilket han ogsaa gjør, men
taaer til Tak »et grimt Hug» af Wate, der bliver
meget vred, og aldrig kunde lide, at Nogen vovede
i Strid at skille ham fra lians Fjende. Med
Hartmods Fangenskab er Kampen endt. De Danske
trænge, under Sangeren Horand, med Hildes
Banner, ind i Borgen, og Wate skaaner i Berserkergang
hverken Qvinder eller Børn, »for at
disse ei skulle gjøre Skade, naar de voxe op».
Den onde Gerlinde falder nu paa Knæ for Gudrun,
og beder om hendes Beskyttelse, hvilken
denne vil afslaae; dog tillader hun hende, tilligemed
den utro Terne, der havde giftet sig med
Kong Ludvigs Mundskjænk, »for at blive Hertuginde
«, at skjule sig imellem hendes Tjenesteqvinder.
Gudrun siger til Wate, at den onde Dronning
ikke er her, og beder ham, ikke komme
===
hende for nær, da han er saa blodig. Men han
• lader sig'ikke skuffe:
Den Skjælvende den gamle Wate dog oinet har;
Af Harme skar han Tænder, da han blev hende var.
Med de lynende Dine og sit. alenbrede Skjæg
Opfyldte Stormlandskongen den ganske Qvindeflok
med Skræk.
Yed Hænderne han hende ud af Salen drog med
Fart,
Hvad han i Sinde havde, det mærked Alle snart;
Han hende greb ved Haaret; der hjalp ei Bøn,
ei Beden,
Hendes Hoved han afhugged, — saa foer den
onde Dronning heden.
Det Samme gjør den Gamle, »som her er
Tugtemester«, ved den »utroe Terne«; alene Ortrun
og hendes 32 Terner blive paa Gudruns Forbøn
skannede. Wate vil stikke Ild paa Fæstningen
Kassiane, men det forhindres af Frode den
Danske. Over 4000 Lig kastes i Havet, Hegelingerne
ødelægge 26 Borge, erobre Landet og
vende hjem med mange Gidsler, skjønne Qvinder
og et' uhyre Bytte. Fru Hilde kommer dem imøde *•
===
paa Stranden, og bereder dem foran sin Borg
Matilane den festligste Modtagelse. Hartmod erholder
Pardon, og Digtet ender med almindelig
Glæde. Hilde vil forst ikke kysse den liden Ortrun.
men beqvemmer sig dog dertil, da Gudrun
med Taarer beder derom. Da Sigfrid stiger iland,
synge hans Kæmper »en Arabervise«.. Alle Høvdinge
lønnes med Æreslehn *) og store Gaver.
Før sin Formæling vil Hervig, Jarlen af Sjælland
(eller Zeeland) vise Gudrun sin store Vennesælhed
(og tillige en god Politik) ved at bringe Ægteskaber
istand mellem hendes Broder Ortwin, Kongen
i Ortland, og liden Ortrun, mellem Hartmod
og Hildeburg, der nu maa have været temmelig
tilaars, men hvem Gudrun »af Taknemlighed»
skaftel en Gemal, — og- endelig mellem Hervigs
Søster og Morlandskongen af Karadina, der tidligere
havde ødelagt og plyndret Sjælland; men
derfor erklærer han sig nu ogsaa villig til at ægte
Prindsessen »om hun saa kun eied en eneste
Særk«. Wate sendes afsted for at hente hende
hid, men paa Veien have de andre Helte deres
Nød med at afholde ham fra Slag og Strid.
*) Frode den Danske udnævnes saaledestilKammerherre
(Kamerære) hos Dronning Hilde.
===
Hervigs Søster samtykker i at ægte Sigfrid, »da
han eier ni Kongeriger«, nagtet han og.hans Riddere
ere noget mørke i Huden *). Formælingen
feires med de sædvanlige Ceremonier; 600 Svende
slaaes til Riddere; kostelige Gaver uddeles til
Brudeparrene og til de Skjalde, som forherlige
Festen; men om Vielse eller Præster tales Intet,
formodentlig fordi Begivenhederne og Sagnene tilhøre
den hedenske, og kun den poetiske Udarbeidelse
en christelig Tid. De fire Par drage nu
hjem hver til sit Rige; Gudrun lover tre Gange
om Aaret at sende sin Moder Bud, og Ortwin og
Hervig slutte »en evig Alliance >»:
Ortwin og Hervig de s vore nu i Pagt
Hinanden ubrødelig Troskab; samt Sværd og
Kongemagt
Deres høie Fædre værdigt, med Ære steds at føre:
Vil Nogen- dem volde Skade, den skulde begge
fange og tilintetgjøre.
*) Det siges udtrykkelig, at hans Forældre var
af forskjellig Race (arabisk og spansk), men
han selv saa dog ganske christelig ud, og
havde endog guulladent Haar.
===
Hvad nu de forskj ellige lærde eller ulærde
Betragtninger angaaer, hvortil dette interessante
Digt kunde give Anledning, saa frembyder sig
først den Mærkelighed, at det Sagn, der her af
en • eller flere tydske, og som det synes, endog
sydtydske Digtere, er benyttet som Grundlag, er
af nordi sk Oprindnlse, eller dog hører til dem,
som engang vare følles lor flere af Europas Nationer,
men med størst Omhu og Skjønsomhed
bleve opbevarede i Norden. Ogsaa i andre gammeltydske
Digte, som i »Parcival« og i »Biterolf
og Dietleib# findes Keminiscentser eller Variationer
af samme Sagn; selv i Niebelungdigtet har
man villet gjenkjende det Samme i anden Opfattelse,
som overhovedet i den tydske Middelalderpoesie
de heterogeneste og historisk forskelligste
Sagn hyppig sammensmeltes; men det er fornemmelig
Fortællingen i Snor ros Edda om Hedin,
Høgne og Hilde*), der maa ansees som den oprindelige
Kilde og Spire til vort Digt. Den samme
Fortælling meddeles som bekjendt af Saxo Grammaticus,
næsten ganske enslydende, kun tilstudset
og latiniseret paa hans sædvanlige Maneer. Hedin
*) Moderniseret i sentimental Novelleform, efter
Datidens Smag, af Samsøe.
===
(Hettel) overfalder i Høgnes (Hagens) Fraværelse
dennes Land med Krig, og bortfører hans Datter
Hilde. Høgne forfølger og indhenter ham ved en
af Ørkenøerne. Hilde vil stifte Forsoning (som i
det her omhandlede Digt), men det nordiske Sagn
kjender ikke det blødere Sydens Trang til blid og
glædelig Opløsning: hun afvises af Faderen, og
opfordrer nu selv Hedin til Kamp. Da Kongerne
have kjæmpet hele Dagen, gaae de om Aftenen
ombord paa deres Skibe, men Hilde vækker om
Natten' ved Trolddom de Døde op igjen. Derfor
varer Kampen til Dommedag og kaldes »Hildes
Leg». — I Vilkinasaga forekommer en noget
lignende Bortførelse, men Hilde er her en Datter
af Kong Arthus af Bretagneland. Man vil bemærke,
at Ligheden med Snorro indskrænker sig
nærmest til vort Digts anden Afdeling. Men herved
er atter at bemærke, at ligesom ofte i forskjellige
Digte det samme Sagn, eller dog de
samme Ideer og Grundmotiver varieiedes med
afvigende Staffage, saaledes ligger i Gudrun-Digtet
den samme Sagnkjærne, og, om jeg saa maa sige,
den samme officielle Tankegang, til Grund for
alle tre Afdelinger, blot med passende Variation
af Personer, Navne og Lokale, medens selv i
sidste Afdeling dog kun de oprindelige Grundmotiver
===
udvikle sig under stigende Mangfoldighed
i en langt rigere Composition. Dertil kommer,
at det i hin Tid hørte til de æsthetiske Fordringer,
at Digteren gav nøiagtig Underretning om
Hovedpersonernes Slægt og Forfædre, som ogsaa
Tilfældet er f. Ex. i »Percival» og »Tristan».
Men Publikums Smag var dengang ikke saa forvænt
og kræsen som nuomstunder, og derfor fandt
Digteren det ikke fornødent, for den herhenhørende
Deel af Digtet at opfinde en særegen Fabel og
Handling, eller man ansaae det endog for en
æsthetisk Skjønhed i Forfædrenes Liv at lade sine
Heltes og Heltinders Charakteer og Skjæbne afspeile
sig i kort Udtog. Det var aabenbart, at
de hyppige Gjentagelser her, ligesom hos Homer,
ingenlunde ere blot Naivitet, men en Methode.
Der er saaledes intet Væsentligt til Hinder
for, at Hilde den ældre og yngre, saavelsom Gudrun,
i det oprindelige Sagn har været en og
samme Person; dette er en ganske uskyldig og
maaskee grundet Formodning. Men de lærde tydske
Fortolkere gaae, som sædvanligt, langt videre paa
de Irie Phantasiers Gebeet. Saaledes forsikkrer
Hr. Albert Schott (en Schwaber), at der ikke kan
være Tvivl om, at vi her have et forhistorisk
Gudesagn for os, ganske det samme, som hos
===
Grækerne fremtraadte poetisk i Iliaden, eLerat det
først var gaaet over til historisk Skikkelse. I
Norden foregik denne Udvikling, fra den oprindelige,
symbolsk-mythiske, til historisk, og derpaa
til poetisk Form, naturligviis meget langsommere,
men stedse efter de samme Love og i samme
Orden. Derfor er det ganske forklarligt, at Snorro
opfattede Sagnet om Hilde historisk, som en Beretning
om menneskelige Forhold, uden at erkjende
dets oprindelige, mythiske, natursymbolske Betydning,
at det Hele nemlig kun er Oldtidens uskyldige
Forestilling om den uophørlige Kamp mellem
Lys og Mørke, — og uden at betænke, at Hedins
og Høgnes Kamp, som evig fortsættes, kun er
den evige Afvexling af Vinter og Sommer, at de
Faldne, som Hilde hver Morgen vækker tillive,
kun ere Skovene .og Blomsterne, som i Vaaren
atter leve op. Dog anfører Snorro som en Slags
Undskyldning, at han »kun beretter som det hedder
i de gamle Sange«, i hvilke vistnok en sagte
Bevidsthed om Gudesagnet endnu levede. Dette
Gudesagn er da ikke Andet, end den nordiske
Mythe om Balder og Høder (som Saxo meddeler
den), og den græske om Persephone, Dionyses og
Hades. Man mærker, at Hr. Schott ikke var ubekjendt
===
med Finn Magnusens lærde »Eddalære», eller
maaske liar lian nærmest øst af hans Landsmands
Uh la nds Skrift om »Thorsmythen». Iliaden staaer
nu i samme Forhold til den græske, som Gudrundigtet
til den nordiske Mythe. Saavel de nordiske
som Sydens Guder vare ikke apotheoserede Mennesker,
men personificerede Naturkræfter. Hedin
(Hettel) og Hartmod er det Samme som Hoder
(Vinteren), og denne atter Eet med Hades, Jomfrurøveren,
som i Iliaden er udviklet til to Personer
(Hektor-Paris). Høgne (Hagen), Hervig,
og i Niebelungdigtet Sigfrid, ere Alle Eet med
Balder (Sommeren), denne atter Eet med Zeus,
Persephones Fader, og hos Homer: Menelaos-Achilles.
Den qvindelige Personification, Hilde-Gudrun,
saavelsom Chrimhild, er identisk med Nanna (Blomster
verdenen, hvis skjønneste Tid falder sammen
med Balders Lysherredømme), og paa den anden
Side med Persephone og Helene. Endelig finder
han, at Horand erindrer om Ares, (der rigtignok
ikke var bekjendt som Sanger) og Wate om Odin
(Wodan), der ogsaa tænkes som en gammel og
»bredskjægget« Person, o. s. v.
Jeg anfører Alt dette egentlig meest som
Curiøsitet af tvivlsomt Værd (subtilius quam verius),
da Enhver vil indrømme,. at Digtets poetiske Interesse
===
ikke forhøies ved disse Conjecturer, de
være nn grundede eller ikke. Skulde de virkelig
være historisk og philosophi.sk rigtige, saa vilde
man idetmindste kunne spare sig al Uleilighed for
at efterforske den historiske og geographiske Scene
for Digtets Begivenheder, og de i det Forangaaende
af og til antydede Paralleler eller Henvisninger
til bekjendte, geographiske Navne, ere naturligvis
kun yderst beskedne og vistnok ofte urigtige Formodninger.
Det Rigtigste og eneste Sikkre i denne Henseende
er vel, at Digteren selv slet ikke hai
vidst Besked om de Steder, hvor han henlæggei
sine poetiske Skuepladse. Man veed ikke ret, om
han mener Normandiet i Frankrig, eller Normanernes
oprindelige Hjem i Norge og Danmark.
Han synes ved Benævnelsen »Danske« at forstaae
Befolkningen af hele Skandinavien og Nordtydskland,
ligesom endnu den Dag i Dag »Normanerne
« i Folkesagn og populær Literatur i
Frankrig kun forekommer under Navn af »Danois
». Under dette Navn beleirede de i det 9de
Aarhundrede Paris, og denne Begivenhed, der
endog i den nyere Tid ofte er benyttet som
Grundlag til historiske Romaner og romantiske
===
Skildringer, er Anledning til at man af og til i
Literaturen stader paa Yttringer om de Danskes
tidligere historiske Storhed, som ellers ifølge de
Fianskes bekjendte Uvidenhed kunde synes overraskende.
Naar Talen er om Dansk og dansk
Historie, tænker en Franskmand ikke paa Andet
end Paris’s Beleiring og Vilhelm Erobreren.
Aabenbar Uvidenhed af den gamle Digter er
det, naar han giver den danske (holstenske) Kong
Hettels Borge saa unordiske, keltiske Navne som
Kampatilla og Matelane. Det forklares dog let,
naar man antager, at ligesom Beowulfdigtet er
forfattet af en Angelsachser efter danske, saaledes
er »Gudrun« forfattet efter nordtydske Kilder, af
en Sydtydsker, hvis Navn dog ikke har været til
at opdage. Og dog synes Gudrundigtet tidlig
at have nydt en ikke ringe Celebritetet; det nævnes
saaledes af andre ansete Digtere, som i
Digtene om »Weinschelz« (omtr. 1230 — 40),
om »Ridder Tannhåuser« (1250), og i den »Wartburger
Sangerkrieg« (1290). Det var især Sangeren
Horands Person, der i høi Grad synes at
have betaget hine andre Digtere. Dog nævnes
denne allerede i »Salomon og Morolf» (omtr. 1190),
saa at man maaskee kan antage, han alt tidligerø
===
har været bekjendt af de gamle Folkesangere*).
Unægtelig maa man for Opbevareisen af disse og
de derpaa grundede større Digte takke Middel
alderens Fyrstehoffer, hvor de vandrende Sangere
og Digtere vare velkomne Gjæster.
• Til Gudrundigtets nyeste Historie hører, at
det fornylig ikke blot er omgjort til et tragisk
Drama af Victor Strausz, Biickeburgsk Gesandt i
Frankfurt, og sammesteds ikke ubekjendt som
Digter, men ogsaa er bearbeidet til en Opera,
med Musik af en Darmstaater Componist, og opført,
som det synes med Bifald, paa Theatret i
Hof- og Residentsstaden Darmstadt. De Franske
gaae endnu længere tilbage i Tiden for at finde
Operastoffer. Som bekjendt behandlede fornylig
en stor Opera af Scribe og Auber, der formodentlig
troe at have udtømt hele Nutiden og Middelalderen,
den bibelske. Parabel om den forlorne
Søn.
*) En saadan lille Sang af den ældste, mythiske
Art (den handler om „Balders Hest“) blev
for nogle Aar siden opdaget i Merseburg.

